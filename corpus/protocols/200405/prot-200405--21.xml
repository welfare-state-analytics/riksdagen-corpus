<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200405</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200405</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--21</head>
          <docDate when="2004-10-27">2004-10-27</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2004/05:21
          </note>
          <note>
            Onsdagen den 27 oktober
          </note>
          <note>
            Kl. 09:00 - 16:49
          </note>
          <note>
            1 § Justering av protokoll
          </note>
          <note>
            Justerades protokollet för den 21 oktober.
          </note>
          <note>
            2 § Avsägelse
          </note>
          <note>
            Förste vice talmannen meddelade att Maria Öberg (s) avsagt sig
            uppdraget som suppleant i EU-nämnden.
          </note>
          <note>
            Kammaren biföll denna avsägelse.
          </note>
          <note>
            3 § Anmälan om kompletteringsval till EU-nämnden
          </note>
          <note>
            Förste vice talmannen meddelade att Socialdemokraternas riksdagsgrupp
            på grund av uppkommen vakans anmält Siw Wittgren-Ahl som suppleant
            i EU-nämnden.
          </note>
          <note>
            Förste vice talmannen förklarade vald till
          </note>
          <note>
            suppleant i EU-nämnden
          </note>
          <note>
            4 § Meddelande om val
          </note>
          <note>
            Förste vice talmannen meddelade att val till Nordiska rådets
            svenska delegation och till Stiftelsen Riksbankens Jubileumsfond
            skulle äga rum torsdagen den 28 oktober .
          </note>
          <note>
            5 § Anmälan om inkomna faktapromemorior om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u xml:id="i-49b66a9a2ab87ef3-0" who="unknown">
            <seg>
              KOM(2004)501
            </seg>
          </u>
          <note>
            KOM(2004)488
          </note>
          <note>
            6 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            7 § Förnyad bordläggning
          </note>
          <note>
            Föredrogs och bordlades åter
          </note>
          <note>
            8 § Beslut om ärenden som slutdebatterats den 20 oktober
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 3
          </note>
          <note>
            Punkt 6
          </note>
          <note>
            Punkt 16
          </note>
          <note>
            Punkt 18
          </note>
          <note>
            Punkt 59
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 3
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 1
          </note>
          <note>
            Punkterna 2 och 3
          </note>
          <note>
            Punkterna 1 och 2
          </note>
          <note>
            Punkt 3
          </note>
          <note>
            Punkt 3
          </note>
          <note>
            Punkt 4
          </note>
          <note>
            Punkt 11
          </note>
          <note>
            Punkt 20
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkt 3
          </note>
          <note>
            Punkt 4
          </note>
          <note>
            Övriga punkter
          </note>
          <note>
            9 § Operation Althea
          </note>
          <note>
            Föredrogs
          </note>
          <note>
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker">
            Anf. 1 VERONICA PALM (s):
          </note>
          <u xml:id="i-49b66a9a2ab87ef3-1" next="i-49b66a9a2ab87ef3-9" who="Q4971741">
            <seg>
              Herr talman! Jag gick i skolan när kriget i Jugoslavien bröt
              ut. Hela mitt vuxna liv har Bosnien och Hercegovina varit ett
              konfliktområde. Utvecklingen i forna Jugoslavien har gått åt olika
              håll. Den 1 maj i år kunde vi välkomna Slovenien som medlem i
              EU, och bara några månader tidigare upplevde vi en akut krissituation
              hos den svenska insatsstyrkan i Kosovo.
            </seg>
          </u>
          <u xml:id="i-49b66a9a2ab87ef3-2" prev="i-49b66a9a2ab87ef3-1" who="Q4971741">
            <seg>
              Läget i Bosnien och Hercegovina har med hjälp av internationella
              styrkor stabiliserats. Den akuta krishanteringsfasen är över,
              men det återstår flera stora utmaningar för att säkerställa en
              fredlig utveckling och stabilitet.
            </seg>
          </u>
          <u xml:id="i-49b66a9a2ab87ef3-3" prev="i-49b66a9a2ab87ef3-1" who="Q4971741">
            <seg>
              Bosnien och Hercegovina är ett av Sveriges största mottagarländer
              för internationellt bistånd. För långvarig stabilitet i regionen
              krävs uppbyggnad av landet inom många olika områden. Biståndet
              från Sverige har huvudsakligen inriktats på flyktingåtervändande,
              institutionsuppbyggnad, ekonomisk omstrukturering och stärkande
              av mänskliga rättigheter och demokrati. Det svenska biståndet
              i Bosnien och Hercegovina uppgår i dag till 270 miljoner kronor
              per år, och Sverige är med det den största bilaterala givaren
              i landet. Dessutom har Sverige funnits med i olika former av militär
              närvaro i landet sedan 1993. Dessvärre behövs fortsatt en internationell
              militär närvaro.
            </seg>
          </u>
          <u xml:id="i-49b66a9a2ab87ef3-4" prev="i-49b66a9a2ab87ef3-1" who="Q4971741">
            <seg>
              I juni i år beslutade Nato att avsluta Sfor, och några veckor
              senare beslutade EU:s ministerråd att ta över ansvaret för fortsatt
              fred och säkerhet i Bosnien och Hercegovina. Det gör man med hjälp
              av en ny fredsbevarande insats Althea. Althea planeras omfatta
              7 000 personer med start den 2 december i år och blir med det
              EU:s hittills största militära krishanteringsinsats.
            </seg>
          </u>
          <u xml:id="i-49b66a9a2ab87ef3-5" prev="i-49b66a9a2ab87ef3-1" who="Q4971741">
            <seg>
              En annan viktig sak för stabilitet och positiv utveckling är
              behovet av genderperspektiv i insatsen. Sverige har tagit initiativ
              till att integrera genderperspektivet inom ramen för EU:s internationella
              arbete, och genom Althea har det fått fullt genomslag. Genom att
              genderperspektivet har funnits med redan från planeringsfasen
              kan vi tydligare och lättare komma åt problem med exempelvis trafficking
              och prostitution.
            </seg>
          </u>
          <u xml:id="i-49b66a9a2ab87ef3-6" prev="i-49b66a9a2ab87ef3-1" who="Q4971741">
            <seg>
              Sverige deltar, som sagt, på en rad områden i Bosnien och Hercegovina
              civilt, militärt, i stöd till uppbyggnad av administrativ kapacitet
              och inte minst vad gäller det bilaterala biståndet. Genom att
              de militära insatserna i Bosnien och Hercegovina nu övergår från
              Nato till EU kan det batteri av instrument för krishantering som
              EU har samverka. EU:s särskilda representant ska samordna alla
              insatser i Bosnien och Hercegovina, där Althea är en del. Vi har
              fler och bättre resurser än Nato att också integrera de civila
              och rättsliga delar som behövs för att bygga upp och etablera
              en fullt ut fungerande demokrati.
            </seg>
          </u>
          <u xml:id="i-49b66a9a2ab87ef3-7" prev="i-49b66a9a2ab87ef3-1" who="Q4971741">
            <seg>
              Och, herr talman, det är ju målet. Som jag sade inledningsvis
              har Bosnien och Hercegovina under hela mitt vuxna liv varit ett
              kris- och konfliktområde, men nu ser vi att utvecklingen går åt
              rätt håll. EU-styrkan Althea ska upprätthålla säkerhet och på
              så sätt stödja det övergripande fredsarbetet. Men insatsen ska
              också ses i ett större sammanhang, som ett komplement till EU:s
              långa och breda engagemang i området och som ett sätt att låta
              landet närma sig EU.
            </seg>
          </u>
          <u xml:id="i-49b66a9a2ab87ef3-8" prev="i-49b66a9a2ab87ef3-1" who="Q4971741">
            <seg>
              Med vårt stöd kan vi i framtiden hoppas på att inleda medlemskapsförhandlingar
              med Bosnien och Hercegovina. Det lär ta tid, och det lär vara
              kantat med bakslag. Men för mig som socialdemokrat och internationalist
              finns en levande tanke på en multietnisk rättsstat Bosnien och
              Hercegovina som medlem i EU.
            </seg>
          </u>
          <u xml:id="i-49b66a9a2ab87ef3-9" prev="i-49b66a9a2ab87ef3-1" who="Q4971741">
            <seg>
              I det betänkande som kammaren i dag debatterar föreslår utskottet
              att Sverige ska ställa en styrka omfattande 70 personer till förfogande
              om högst två år, med möjlighet att gå upp till 200 personer för
              att lösa akut uppkomna situationer. Betänkandet visar också tydligt
              på att det krävs ett folkrättsligt mandat för ett svenskt deltagande
              i insatsen.
            </seg>
          </u>
          <note>
            Avslutningsvis, herr talman, vill jag yrka bifall till förslaget
            i betänkandet UFöU1, Operation Althea .
          </note>
          <note type="speaker">
            Anf. 2 KARIN ENSTRÖM (m):
          </note>
          <u xml:id="i-49b66a9a2ab87ef3-10" next="i-49b66a9a2ab87ef3-19" who="Q3544279">
            <seg>
              Herr talman! Det är glädjande att utvecklingen i Bosnien och
              Hercegovina går åt rätt håll. Men det finns, precis som Veronica
              Palm sade, fortfarande väldigt mycket att göra. Som utskottet
              försöker beskriva det, säger vi att läget i landet nu är stabilt
              men att situationen alltjämt är skör.
            </seg>
          </u>
          <u xml:id="i-49b66a9a2ab87ef3-11" prev="i-49b66a9a2ab87ef3-10" who="Q3544279">
            <seg>
              Det är också glädjande att EU:s krishanteringsförmåga nu tar
              sig allt konkretare former. Den gemensamma militära krishanteringsinsatsen
              Althea är en operation som kommer att bestå av ca 7 000 personer,
              alltså en stor operation.
            </seg>
          </u>
          <u xml:id="i-49b66a9a2ab87ef3-12" prev="i-49b66a9a2ab87ef3-10" who="Q3544279">
            <seg>
              Vi moderater tycker att det är självklart att Sverige ska bidra
              med personal till den här insatsen. Sverige är, som vi vet, den
              enskilt största biståndsgivaren till Bosnien och Hercegovina.
              För att det biståndet ska kunna ge effekt måste vi bibehålla och
              förbättra stabiliteten i området. Sverige har också sedan lång
              tid ett djupt engagemang i hela Balkanregionen.
            </seg>
          </u>
          <u xml:id="i-49b66a9a2ab87ef3-13" prev="i-49b66a9a2ab87ef3-10" who="Q3544279">
            <seg>
              Jag yrkar bifall till förslaget i betänkandet.
            </seg>
          </u>
          <u xml:id="i-49b66a9a2ab87ef3-14" prev="i-49b66a9a2ab87ef3-10" who="Q3544279">
            <seg>
              Det är två saker som jag vill fästa kammarens uppmärksamhet på
              i det här sammanhanget. För det första föreslår regeringen att
              riksdagen ska ge regeringen ett större personellt mandat än vad
              som behövs inledningsvis. Man säger att det behövs ungefär 70
              personer, men riksdagen föreslås ge regeringen ett mandat på upp
              till 200 personer. Om det skulle uppstå en hastig försämring av
              säkerhetsläget ska regeringen ha möjlighet att skicka en förstärkning
              på upp till 130 man. Vi tycker att det är bra.
            </seg>
          </u>
          <u xml:id="i-49b66a9a2ab87ef3-15" prev="i-49b66a9a2ab87ef3-10" who="Q3544279">
            <seg>
              Vi läser också i propositionen att regeringen skriver att det
              ska finnas en hög beredskap för att snabbt kunna överföra svensk
              personal mellan insatserna i Bosnien och Hercegovina och Natos
              insats i Kosovo. Här vill vi klargöra att det för oss moderater
              är väldigt viktigt att det är i Sverige som de här möjligheterna
              till förstärkning finns i första hand. Det är nödvändigt dels
              av säkerhetsskäl, dels för att inte oroa den personal som finns
              i Kosovo.
            </seg>
          </u>
          <u xml:id="i-49b66a9a2ab87ef3-16" prev="i-49b66a9a2ab87ef3-10" who="Q3544279">
            <seg>
              För det andra har vår svenska förmåga att delta i fredsfrämjande
              insatser internationellt inte ökat de senaste åren, utan tvärtom
              minskat. År 1994, när Socialdemokraterna vann valet, hade vi 1
              250 personer utomlands. Tio år senare, i september i år, är det
              nästan halverat; det är knappt 700 personer.
            </seg>
          </u>
          <u xml:id="i-49b66a9a2ab87ef3-17" prev="i-49b66a9a2ab87ef3-10" who="Q3544279">
            <seg>
              Regeringen har inte i handling levererat det man har uttryckt
              i ord. I de två senaste försvarsbesluten har höga mål satts upp,
              men man har inte lyckats uppnå detta. När den svenska utlandsstyrkan
              minskar i kvantitet riskerar Sverige också att minska sitt inflytande
              i de internationella sammanhangen.
            </seg>
          </u>
          <u xml:id="i-49b66a9a2ab87ef3-18" prev="i-49b66a9a2ab87ef3-10" who="Q3544279">
            <seg>
              Tittar vi på den insats som vi ska besluta om i dag, innebär
              det att Sverige ska bidra med, som jag sade, 70 personer av totalt
              7 000. Det är 1 % av den totala styrkan.
            </seg>
          </u>
          <u xml:id="i-49b66a9a2ab87ef3-19" prev="i-49b66a9a2ab87ef3-10" who="Q3544279">
            <seg>
              Herr talman! Jag tror inte att förutsättningarna för ökade internationella
              insatser blir bättre genom de nedskärningar som föreslås i försvarspropositionen
              om de genomförs. Det får vi anledning att återkomma till i höst
              när vi ska debattera försvarspropositionen.
            </seg>
          </u>
          <note type="speaker">
            Anf. 3 VERONICA PALM (s) replik:
          </note>
          <u xml:id="i-49b66a9a2ab87ef3-20" next="i-49b66a9a2ab87ef3-22" who="Q4971741">
            <seg>
              Herr talman! Karin Enström säger att det viktigaste är att det
              ska finnas en beredskap i Sverige. Jag håller med dig fullständigt:
              Det måste finnas en beredskap. Det är därför vi fattar beslut
              om 200 personer.
            </seg>
          </u>
          <u xml:id="i-49b66a9a2ab87ef3-21" prev="i-49b66a9a2ab87ef3-20" who="Q4971741">
            <seg>
              Vi bedömer inte att situationen i Bosnien och Hercegovina är
              likadan som den var i Kosovo. Men det gjorde vi inte heller i
              Kosovo i mars 2004. Det började som en liten lokal incident, som
              snabbt accelererade och blev större. Det skapades större oroligheter,
              och det var direkt fara för livet för de män och kvinnor som Sverige
              hade sänt dit.
            </seg>
          </u>
          <u xml:id="i-49b66a9a2ab87ef3-22" prev="i-49b66a9a2ab87ef3-20" who="Q4971741">
            <seg>
              Jag vill fråga Karin Enström: Hur viktigt är det för Moderaterna
              att gubbarna och gummorna kommer från Sverige när det väl hettar
              till?
            </seg>
          </u>
          <note type="speaker">
            Anf. 4 KARIN ENSTRÖM (m) replik:
          </note>
          <u xml:id="i-49b66a9a2ab87ef3-23" next="i-49b66a9a2ab87ef3-24" who="Q3544279">
            <seg>
              Herr talman! Det viktigaste är naturligtvis att upprätthålla
              säkerheten för både svensk och annan personal som är i det här
              området och att de kan lösa sin uppgift.
            </seg>
          </u>
          <u xml:id="i-49b66a9a2ab87ef3-24" prev="i-49b66a9a2ab87ef3-23" who="Q3544279">
            <seg>
              Det som vi vill betona är att vi inte i första hand ska plocka
              svensk personal från missioner som redan är ute. Vi ska inte lura
              oss själva och tro att vi hela tiden kan plocka personal från
              missioner som är ute. Vid ett snabbt läge får man ibland ta vad
              som står till buds. Det är inte heller regeringen utan ÖB eller
              den lokale befälhavaren på plats som i detalj kommer att begära
              hjälp.
            </seg>
          </u>
          <note type="speaker">
            Anf. 5 VERONICA PALM (s) replik:
          </note>
          <u xml:id="i-49b66a9a2ab87ef3-25" next="i-49b66a9a2ab87ef3-26" who="Q4971741">
            <seg>
              Herr talman! Jag vill då tydliggöra för kammaren att om våra
              trupper nere i Bosnien och Hercegovina hamnar i strid vilket vi
              absolut hoppas inte sker finns de här extra resurserna för att
              man ska kunna skilja stridande parter åt, alltså gå in och skilja
              stridande parter i ett krig. Där är det viktigt att ge den lokalt
              ansvarige möjlighet att ta det ansvaret.
            </seg>
          </u>
          <u xml:id="i-49b66a9a2ab87ef3-26" prev="i-49b66a9a2ab87ef3-25" who="Q4971741">
            <seg>
              Självklart jag håller med Karin Enström och Moderaterna ska resurserna
              finnas hemma i Sverige. Men det är viktigt att också ge den flexibiliteten
              i första hand för våra förbands säkerhet. Det är också viktigt
              för EU:s trovärdighet att man har den flexibiliteten och visar
              att man kan lösa dessa konflikter.
            </seg>
          </u>
          <note type="speaker">
            Anf. 6 KARIN ENSTRÖM (m) replik:
          </note>
          <u xml:id="i-49b66a9a2ab87ef3-27" next="i-49b66a9a2ab87ef3-28" who="Q3544279">
            <seg>
              Herr talman! Om det hettar till riktigt snabbt det gör det ibland
              får vi förutsätta att hela styrkan på 7 000 man inom sig har resurser
              att på några minuter omfördela resurser.
            </seg>
          </u>
          <u xml:id="i-49b66a9a2ab87ef3-28" prev="i-49b66a9a2ab87ef3-27" who="Q3544279">
            <seg>
              Det ska finnas en trygghet i att det finns hög beredskap här
              i Sverige. Det ska inte behöva rekryteras till en ny styrka, utan
              vi ska kunna skicka upp till 130 man från Sverige på stört.
            </seg>
          </u>
          <note type="speaker">
            Anf. 7 ALLAN WIDMAN (fp):
          </note>
          <u xml:id="i-49b66a9a2ab87ef3-29" next="i-49b66a9a2ab87ef3-42" who="Q4731041">
            <seg>
              Herr talman! Winston Churchill lär en gång ha sagt att Balkan
              är ett område som har mer historia än vad som är hälsosamt. Dessvärre
              behöver man inte gå särskilt långt tillbaka i denna historia för
              att upptäcka att situationen har varit väsentligt sämre än den
              är i dag.
            </seg>
          </u>
          <note>
            Mellan åren 1992 och 1995 belägrades Sarajevo av serbiska militära
            förband. Under de tre åren fick 10 000 människor i hjärtat av
            Europa sätta livet till.
          </note>
          <note>
            Daytonavtalet 1995 ledde till insatser beslutade av FN:s säkerhetsråd,
            och förverkligade av militäralliansen Nato. I två operationer,
            Ifor och Sfor, lyckades man förbättra situationen i Bosnien avsevärt.
          </note>
          <u xml:id="i-49b66a9a2ab87ef3-30" prev="i-49b66a9a2ab87ef3-29" who="Q4731041">
            <seg>
              Det har nu, herr talman, gått ungefär tio år efter Daytonavtalet.
              Det är glädjande att konstatera att EU nu tar ett huvudansvar
              för säkerheten på den egna kontinenten, även om vi inte helt övertar
              ansvaret Nato kommer att finnas kvar i Bosnien även i fortsättningen.
              Det är bättre sent än aldrig.
            </seg>
          </u>
          <u xml:id="i-49b66a9a2ab87ef3-31" prev="i-49b66a9a2ab87ef3-29" who="Q4731041">
            <seg>
              Enligt regeringsformen får svensk trupp sättas in endast om riksdagen
              medger detta. Normalt vid den här typen av ärenden är regeringen
              noga med att ange det antal personer som ska skickas, vilka uppgifter
              som förbandet ska ha och vilken närmare sammansättning styrkan
              har.
            </seg>
          </u>
          <u xml:id="i-49b66a9a2ab87ef3-32" prev="i-49b66a9a2ab87ef3-29" who="Q4731041">
            <seg>
              Det här fallet, operation Althea, utgör något av ett undantag
              härvidlag. I propositionen sägs det att styrkans numerär inledningsvis
              kommer att uppgå till ca 70 soldater. Sedan tar man till och säger
              att man vill ha möjlighet att växa upp till 200. Man säger också
              att uppgifterna för styrkan kan komma att förändras, precis som
              sammansättningen. De förbandstyper som nu går i väg i den här
              ganska blygsamma insatsen kan, när insatsen avslutas, komma att
              vara några helt andra.
            </seg>
          </u>
          <u xml:id="i-49b66a9a2ab87ef3-33" prev="i-49b66a9a2ab87ef3-29" who="Q4731041">
            <seg>
              Folkpartiet liberalerna känner stor respekt för den säkerhet
              som ska gälla för svensk trupp i utlandet. Vi vill ändå poängtera
              att om regeringen gör till en huvudregel att ha väldigt stora
              marginaler och ha stor förmåga att växa antalsmässigt under den
              tid som insatsen pågår och om regeringen också har möjligheter
              att ändra inriktning och sammansättning på truppen finns det en
              risk för att riksdagens inflytande över dessa frågor devalveras.
              Om så sker minskar riksdagens möjlighet att ta ansvar för de internationella
              insatserna på det sätt som regeringsformen förutser.
            </seg>
          </u>
          <u xml:id="i-49b66a9a2ab87ef3-34" prev="i-49b66a9a2ab87ef3-29" who="Q4731041">
            <seg>
              Nu har det skett ändringar i behandlingen i utskottet. Folkpartiet
              kände sig relativt tillfreds med dem. Men det är viktigt att vi
              är uppmärksamma på den här typen av förändringar.
            </seg>
          </u>
          <u xml:id="i-49b66a9a2ab87ef3-35" prev="i-49b66a9a2ab87ef3-29" who="Q4731041">
            <seg>
              Sverige har i dag ca 700 man ute i internationell krishantering
              på ungefär 14 platser. Det ger ett snitt på våra insatsstyrkor
              i världen på 50 personer. Samtidigt kan vi konstatera, inte minst
              genom den nu lagda försvarspropositionen, att den internationella
              krishanteringen är om inte den viktigaste, så i alla fall den
              dominerande delen i försvarsmaktens verksamhet i dag, eller kommer
              så att bli.
            </seg>
          </u>
          <u xml:id="i-49b66a9a2ab87ef3-36" prev="i-49b66a9a2ab87ef3-29" who="Q4731041">
            <seg>
              Till bakgrunden hör också att vi har en närmast obegränsad efterfrågan
              på krishanteringsresurser i världen. De länder bland annat Sverige
              som deltar i det här arbetet har ett stort och viktigt ansvar
              gentemot de människor som lever i ofred och i ofrihet. Vi måste
              i varje ögonblick fundera över vilka förband vi ska skicka och
              på vilket sätt förbanden ska arbeta. Vi måste fundera över hur
              Sveriges resurser krishanteringsmässigt passar bäst in i ett internationellt
              sammanhang: allt detta för att få bästa möjliga valuta för de
              medel som satsas på denna verksamhet.
            </seg>
          </u>
          <u xml:id="i-49b66a9a2ab87ef3-37" prev="i-49b66a9a2ab87ef3-29" who="Q4731041">
            <seg>
              Folkpartiet liberalerna har under lång tid i kammaren och i utskottet
              efterlyst en nationell strategi för internationella insatser.
              I samband med att vi behandlade en utökning av den svenska insatsen
              i Afghanistan under våren kom det i utskottets betänkande en skrivning
              som handlade om att regeringen i samband med försvarsbeslutet
              skulle återkomma med vilka prioriteringar som man ville göra i
              den internationella krishanteringen för framtiden.
            </seg>
          </u>
          <u xml:id="i-49b66a9a2ab87ef3-38" prev="i-49b66a9a2ab87ef3-29" who="Q4731041">
            <seg>
              Herr talman! Jag har tämligen noggrant läst försvarspropositionen
              och jag har inte kunnat hitta något ställe där man tar upp den
              här problematiken och diskuterar vilka komparativa fördelar Sverige
              har i krishanteringen.
            </seg>
          </u>
          <u xml:id="i-49b66a9a2ab87ef3-39" prev="i-49b66a9a2ab87ef3-29" who="Q4731041">
            <seg>
              Det är inget självändamål att hissa den svenska flaggan på så
              många ställen som möjligt ute i världen. Vi måste fundera över
              var, hur och på vilket sätt vi bäst nyttjar våra knappa resurser.
            </seg>
          </u>
          <u xml:id="i-49b66a9a2ab87ef3-40" prev="i-49b66a9a2ab87ef3-29" who="Q4731041">
            <seg>
              En nationell strategi för de internationella insatserna är också
              en förutsättning för att riksdagen ska kunna utvärdera detta viktiga
              och allt viktigare område inom försvarspolitiken.
            </seg>
          </u>
          <u xml:id="i-49b66a9a2ab87ef3-41" prev="i-49b66a9a2ab87ef3-29" who="Q4731041">
            <seg>
              Som sagt: Till syvende och sist är det också en oavvislig skyldighet
              mot de miljoner människor som lider av att världen inte klarar
              att leva i fred och frihet.
            </seg>
          </u>
          <u xml:id="i-49b66a9a2ab87ef3-42" prev="i-49b66a9a2ab87ef3-29" who="Q4731041">
            <seg>
              Med det vill jag yrka bifall till förslaget i betänkandet.
            </seg>
          </u>
          <note type="speaker">
            Anf. 8 VERONICA PALM (s) replik:
          </note>
          <u xml:id="i-49b66a9a2ab87ef3-43" next="i-49b66a9a2ab87ef3-45" who="Q4971741">
            <seg>
              Herr talman! Jag har inga intentioner att diskutera Folkpartiets
              viljeyttring när det gäller de stora och, som jag tycker, riktiga
              omstruktureringarna av försvaret.
            </seg>
          </u>
          <u xml:id="i-49b66a9a2ab87ef3-44" prev="i-49b66a9a2ab87ef3-43" who="Q4971741">
            <seg>
              Däremot vill jag kommentera differensen mellan de 70, som vi
              säger att vi vill sända, och de 200 som vi ger mandat för. Det
              är ju procentuellt sett en stor differens. Men det krävs att ganska
              många kan åka ned när det hettar till. Det skulle inte innebära
              att vi ger ett mandat för 2 000 om vi skickar 700. Det är alltså
              inte en procentuell differens som man ska låsa fast sig vid. Det
              är för att säkerhetsläget fortfarande är så kritiskt i området.
            </seg>
          </u>
          <u xml:id="i-49b66a9a2ab87ef3-45" prev="i-49b66a9a2ab87ef3-43" who="Q4971741">
            <seg>
              För mindre än ett halvår sedan såg vi att vi behövde ha möjlighet
              att snabbt kunna stärka upp och lösa konflikter. Det handlar om,
              precis som jag sade till Karin Enström, att säkra våra mannars
              liv. Därför krävs det att den differensen finns. När vi nu går
              in med ett kapitel VII-mandat krävs mer resurser.
            </seg>
          </u>
          <note type="speaker">
            Anf. 9 ALLAN WIDMAN (fp) replik:
          </note>
          <u xml:id="i-49b66a9a2ab87ef3-46" next="i-49b66a9a2ab87ef3-49" who="Q4731041">
            <seg>
              Herr talman! Det är ingen underdrift när Veronica Palm påstår
              att differensen mellan vad vi sänder och det mandat, som regeringen
              begär, att kunna sända 200 personer är stor. Det är de facto den
              största differensen under min tid i riksdagen.
            </seg>
          </u>
          <u xml:id="i-49b66a9a2ab87ef3-47" prev="i-49b66a9a2ab87ef3-46" who="Q4731041">
            <seg>
              Det är också skälet till att vi kom att reagera på just den här
              frågeställningen.
            </seg>
          </u>
          <u xml:id="i-49b66a9a2ab87ef3-48" prev="i-49b66a9a2ab87ef3-46" who="Q4731041">
            <seg>
              Det hade varit enkelt att acceptera om det bara hade handlat
              om att kunna växa för att i ett visst läge kunna garantera en
              svensk trupps säkerhet utomlands. Veronica Palm vet ju att så
              är inte propositionen utformad. Man ska också kunna växa för att
              kunna ta på sig andra uppgifter än de som är aktuella i dag. Man
              ska också kunna växa för att garantera att det logistiska ansvar
              som Sverige har inom den här operationen ska kunna fullföljas.
            </seg>
          </u>
          <u xml:id="i-49b66a9a2ab87ef3-49" prev="i-49b66a9a2ab87ef3-46" who="Q4731041">
            <seg>
              Det är en utveckling som jag och Folkpartiet tycker att riksdagen
              måste vara observant på. Jag utgår från att även Veronica Palm
              tycker att det är viktigt att det som verkligen sänds står i relativ
              överensstämmelse med det som riksdagen beslutar, för annars kommer
              riksdagen att marginaliseras när det gäller ansvaret för den här
              verksamheten.
            </seg>
          </u>
          <note type="speaker">
            Anf. 10 VERONICA PALM (s) replik:
          </note>
          <u xml:id="i-49b66a9a2ab87ef3-50" next="i-49b66a9a2ab87ef3-52" who="Q4971741">
            <seg>
              Herr talman! I händelse av hastigt uppkomna försämringar av säkerhetsläget
              ha möjlighet, och så vidare, står det i betänkandet. Det är klart
              att Allan Widman kanske läser betänkandet och propositionstexten
              annorlunda i förhållande till vad jag gör, men det är tydligt
              i propositionen att när det gäller omstruktureringar är det inte
              fråga om att utöka till en fast trupp på 200 personer. Det är
              70 personer som vi sänder ned. De har i dag en uppgift, men vi
              vet inte hur den uppgiften kan te sig om 16 månader. För att ha
              trovärdighet i vår del av insatsen måste vi kunna omstrukturera.
            </seg>
          </u>
          <u xml:id="i-49b66a9a2ab87ef3-51" prev="i-49b66a9a2ab87ef3-50" who="Q4971741">
            <seg>
              Vi ger ett större mandat för att i hastigt uppkomna situationer
              med försäkringar av säkerhetsläget kunna vara beredda att säkra
              våra mannars liv. Men vi kan inte utföra våra arbeten om vi inte
              har en logistik som fungerar.
            </seg>
          </u>
          <u xml:id="i-49b66a9a2ab87ef3-52" prev="i-49b66a9a2ab87ef3-50" who="Q4971741">
            <seg>
              När det gäller inflytandet från riksdagen är jag inte orolig.
              För att vara krass är det klart att regeringen också har ett intresse
              av att ha riksdagen bakom sig, att vi har ett delat ansvar, och
              där litar jag på min regering.
            </seg>
          </u>
          <note type="speaker">
            Anf. 11 ALLAN WIDMAN (fp) replik:
          </note>
          <u xml:id="i-49b66a9a2ab87ef3-53" next="i-49b66a9a2ab87ef3-55" who="Q4731041">
            <seg>
              Herr talman! Det är lättare för en del att få regeringen att
              handla, kan man väl parentetiskt säga.
            </seg>
          </u>
          <u xml:id="i-49b66a9a2ab87ef3-54" prev="i-49b66a9a2ab87ef3-53" who="Q4731041">
            <seg>
              Jag vill inledningsvis påminna Veronica Palm om att vi har yrkat
              bifall till det här förslaget. Det innebär att vi accepterar de
              differenser som finns i det enskilda fallet. Men vi vill ta upp
              en principiell diskussion kring detta.
            </seg>
          </u>
          <u xml:id="i-49b66a9a2ab87ef3-55" prev="i-49b66a9a2ab87ef3-53" who="Q4731041">
            <seg>
              Det faktum att utskottsmajoriteten, även Veronica Palms partis
              ledamöter, accepterar en hel del ändringar i texten just när det
              gäller de här frågorna antyder väl att också ni känner om inte
              en oro så i alla fall en vilja att behålla kontrollen från riksdagens
              sida över detta som enligt grundlagen faktiskt är lagt i våra
              knän.
            </seg>
          </u>
          <note type="speaker">
            Anf. 12 LARS ÅNGSTRÖM (mp):
          </note>
          <u xml:id="i-49b66a9a2ab87ef3-56" next="i-49b66a9a2ab87ef3-63" who="Q6255767">
            <seg>
              Herr talman, ärade åhörare och protokollsläsare! Jag vill inledningsvis
              säga att Miljöpartiet står bakom utskottets förslag i betänkandet,
              att skicka svensk trupp och ingå i den EU-ledda fredsbevarande
              Altheainsatsen, som ersätter de tidigare av Nato ledda Ifor- och
              Sfor-insatserna.
            </seg>
          </u>
          <u xml:id="i-49b66a9a2ab87ef3-57" prev="i-49b66a9a2ab87ef3-56" who="Q6255767">
            <seg>
              Vi ser det här som ett exempel på en positiv utveckling. Under
              de senaste nio åren har vi inte bara skapat stabilitet i Bosnien
              och Hercegovina utan också säkrat en utveckling av det civila
              samhället. Det illustreras av det faktum att vi från att initialt
              ha haft 60 000 militärer i området nu är nere i en insats med
              7 000 militärer för att säkra och bevara freden.
            </seg>
          </u>
          <u xml:id="i-49b66a9a2ab87ef3-58" prev="i-49b66a9a2ab87ef3-56" who="Q6255767">
            <seg>
              Det finns fortfarande underliggande nationalistiska strömmar.
              Vi vet med exemplen i Kosovo tidigare år att saker och ting kan
              förändras väldigt snabbt. Därför är den här insatsen för att säkra
              en fortsatt civil utveckling av samhället nödvändig.
            </seg>
          </u>
          <u xml:id="i-49b66a9a2ab87ef3-59" prev="i-49b66a9a2ab87ef3-56" who="Q6255767">
            <seg>
              Jag vill också ta det här tillfället i akt, likt jag gjort i
              tidigare liknande debatter, att understryka att den här insatsen,
              hur nödvändig den än är, också utgör ett exempel på världssamfundets
              misslyckande att förebygga krig.
            </seg>
          </u>
          <u xml:id="i-49b66a9a2ab87ef3-60" prev="i-49b66a9a2ab87ef3-56" who="Q6255767">
            <seg>
              Det är tyvärr inte det enda exemplet, utan listan kan göras väldigt
              lång på hur vi alltför sent reagerar när konflikter har tillåtits
              att utvecklas, eskalera upp till en våldsnivå, fortsätta att eskalera
              upp till folkfördrivning, systematiska våldtäkter, massmord och
              slutligen krig. Det är först i det skedet då krig är ett faktum
              som världssamfundet reagerar. Då är det alltför sent för de tusentals
              människor som redan har avlidit, och då blir kostnaderna för världssamfundet
              enorma i pengar räknat. Det illustrerar ju situationen att vi
              fortfarande, nio år efter krigsslutet, betalar för tusentals soldater
              för att bevara freden, betalar för att stötta utvecklingen av
              det civila samhället. Hade världssamfundet haft förmåga och fokus
              på att förebygga konflikter, hade det inte varit omöjligt att
              komma undan med bara bråkdelen av de summor som vi i dag tvingas
              lägga ned efter det att krigen redan utbrutit.
            </seg>
          </u>
          <u xml:id="i-49b66a9a2ab87ef3-61" prev="i-49b66a9a2ab87ef3-56" who="Q6255767">
            <seg>
              Det finns grund för den kritik som vi i Miljöpartiet riktar mot
              EU:s krishanteringsförmåga, som i alltför stor utsträckning är
              fokuserad på den militära delen, när vi vet att det inte är där
              vi har brister. Tvärtom står enorma militära resurser till såväl
              EU:s som världssamfundets förfogande. Det som vi har behov av
              att utveckla inom Europeiska unionens krishanteringsförmåga är
              just den konfliktförebyggande politiken, att med automatik analysera
              de konflikter som vi tror kan utvecklas till potentiella väpnade
              konflikter, att med automatik verkställa politik för att föregripa
              och förebygga konflikter. Det kan handla om alltifrån stöd för
              demokrati, om det är brist på demokrati som utgör grunden till
              en konflikt, till miljöproblem eller brist på rent dricksvatten
              som utgör grunden, då det handlar om helt andra insatser. Det
              gäller att från fall till fall hitta politiska instrument för
              att förebygga en utveckling mot fortsatt eskalering av en konflikt.
            </seg>
          </u>
          <u xml:id="i-49b66a9a2ab87ef3-62" prev="i-49b66a9a2ab87ef3-56" who="Q6255767">
            <seg>
              Slutligen vill jag, likt Veronica Palm, understryka det positiva
              i att vi har ett genderperspektiv som genomsyrar den här insatsen.
              Det är oerhört viktigt, och Sverige spelar en viktig roll här.
              Det är en fråga som vi ständigt belyser i försvarsutskottets diskussioner.
            </seg>
          </u>
          <u xml:id="i-49b66a9a2ab87ef3-63" prev="i-49b66a9a2ab87ef3-56" who="Q6255767">
            <seg>
              Jag är också glad över Moderaternas engagemang i de internationella
              insatserna och att man likt Miljöpartiet är kritisk till den låga
              nivå som vi ändå fortfarande har i Sverige. Vi skulle vilja se
              en dubblad ambitionsnivå på Sveriges internationella engagemang.
              Det var inte så många år sedan som man inom Moderata samlingspartiet
              här från talarstolen betraktade detta som en lyxverksamhet. Det
              är en positiv omsvängning att Moderaterna nu intar samma ståndpunkt
              som Miljöpartiet. Det är väldigt välkommet.
            </seg>
          </u>
          <note>
            Jag yrkar för Miljöpartiets del bifall till utskottets förslag
            i betänkande UföU1.
          </note>
          <note type="speaker">
            Anf. 13 KARIN ENSTRÖM (m) replik:
          </note>
          <u xml:id="i-49b66a9a2ab87ef3-64" next="i-49b66a9a2ab87ef3-65" who="Q3544279">
            <seg>
              Herr talman! Det är fint när man kan vara överens. Det gäller
              också att vara överens om att det får kosta.
            </seg>
          </u>
          <u xml:id="i-49b66a9a2ab87ef3-65" prev="i-49b66a9a2ab87ef3-64" who="Q3544279">
            <seg>
              Jag vill bara påminna Miljöpartiet om den budgetöverenskommelse
              som man gjort inför nästa år när det gäller försvarsanslagen.
              Då måste jag fråga Lars Ångström om han verkligen tror att vi
              kommer att kunna öka de internationella insatserna med den nedskärning
              och den svåra ekonomiska situation som Försvarsmakten står inför.
              Ord och handling måste ju hänga ihop.
            </seg>
          </u>
          <note type="speaker">
            Anf. 14 LARS ÅNGSTRÖM (mp) replik:
          </note>
          <u xml:id="i-49b66a9a2ab87ef3-66" next="i-49b66a9a2ab87ef3-68" who="Q6255767">
            <seg>
              Herr talman! Det är en självklarhet att vi har möjlighet att
              öka den internationella ambitionsnivån och samtidigt kraftigt
              minska militärutgifterna i Sverige.
            </seg>
          </u>
          <u xml:id="i-49b66a9a2ab87ef3-67" prev="i-49b66a9a2ab87ef3-66" who="Q6255767">
            <seg>
              Vi är ju alla ense om att den bedömning som Miljöpartiet tidigare
              var ensam om, nämligen att det militära konventionella invasionshotet
              har upphört att existera, gör det möjligt att avveckla just invasionsförsvaret.
              Det frigör ekonomiska resurser, inte bara för att höja ambitionsnivån
              på det internationella engagemanget från svensk sida, utan det
              möjliggör också att man frigör resurser för en del andra behov
              i samhället, som kanske är långt mer angelägna, inom sjukvård,
              skola och utbildning.
            </seg>
          </u>
          <u xml:id="i-49b66a9a2ab87ef3-68" prev="i-49b66a9a2ab87ef3-66" who="Q6255767">
            <seg>
              Det är alltså fullt förenligt att både höja ambitionsnivån internationellt
              och att samtidigt minska skattebetalarnas militärutgifter.
            </seg>
          </u>
          <note type="speaker">
            Anf. 15 KARIN ENSTRÖM (m) replik:
          </note>
          <u xml:id="i-49b66a9a2ab87ef3-69" who="Q3544279">
            <seg>
              Herr talman! Här gäller dock att hålla i minnet vilka det är
              som ska göra insatserna. Det är ju samma styrkor här som där,
              det vill säga att det är Försvarsmakten som måste utbilda, öva,
              rekrytera och betala de personer som rent konkret måste ingå i
              styrkorna. Då måste det finnas en bas när det gäller organisation,
              logistik, underhåll och materiel för att vi verkligen ska kunna
              ha någonting att sätta in, och det kostar pengar. Det kostar mer
              pengar än vad Miljöpartiet har anslagit inför nästa år.
            </seg>
          </u>
          <note type="speaker">
            Anf. 16 LARS ÅNGSTRÖM (mp) replik:
          </note>
          <u xml:id="i-49b66a9a2ab87ef3-70" next="i-49b66a9a2ab87ef3-79" who="Q6255767">
            <seg>
              Herr talman! Vi har nog delade uppfattningar om hur mycket som
              behövs. Det är bara att konstatera att den stora delen av Sveriges
              försvarsbudget fortfarande går till ett konventionellt invasionsförsvar.
              Vi håller oss till exempel med ett av världens största flygvapen
              per capita med inköp av över 200 JAS-plan för en halv miljard
              styck som inte ens militären anser sig vilja ha. De produceras,
              de handlas upp och de ställs i hangar.
            </seg>
          </u>
          <u xml:id="i-49b66a9a2ab87ef3-71" prev="i-49b66a9a2ab87ef3-70" who="Q6255767">
            <seg>
              Listan kan göras lång på vad vi har haft i invasionsförsvaret,
              allt från att kunna mobilisera hundratusentals soldater till att
              ha inkallat en stor del av varje manlig årskull för utbildning
              och så vidare. Ingenting av detta behövs ju för att kunna ha en
              högre ambitionsnivå på det internationella planet. Att kunna skicka
              ut 2 000 soldater i internationell tjänst kostar en bråkdel av
              vad det kostar att hålla sig med det stora invasionsförsvar som
              Sverige har haft.
            </seg>
          </u>
          <u xml:id="i-49b66a9a2ab87ef3-72" prev="i-49b66a9a2ab87ef3-70" who="Q6255767">
            <seg>
              Därför är det inte bara möjligt utan också önskvärt att minska
              militärutgifterna och inte bara med tre miljarder, utan på lång
              sikt ännu kraftigare. Jag tror att Karin Enström känner väl till
              att försvaret är en av de mest ekonomiskt ineffektiva sektorerna
              i samhället. Vi skulle aldrig någonsin acceptera den brist på
              ekonomisk uppföljning som finns inom Försvarsmakten inom någon
              annan verksamhet eller inom det privata näringslivet. Här finns
              det alltså massor att göra vad gäller rationaliseringar, kostnadseffektiviseringar,
              och därmed att fortsätta få ned militärutgifterna samtidigt som
              vi höjer ambitionsnivån internationellt.
            </seg>
          </u>
          <note>
            Anf. 17 GUNILLA CARLSSON i Tyresö (m):
          </note>
          <u xml:id="i-49b66a9a2ab87ef3-73" prev="i-49b66a9a2ab87ef3-70" who="Q6255767">
            <seg>
              Herr talman! Jag vill bara påtala vikten av att EU nu lyckas
              med den här missionen. Det är ju så att EU:s gemensamma utrikes-
              och försvarspolitik är under uppbyggnad, och man har genom framgångar,
              bland annat missioner i Makedonien och Liberia, visat att EU fungerar
              och kan ta det här ansvaret. Nu går man vidare och åtar sig den
              största utmaningen hittills med Althea i Bosnien och Hercegovina.
              Det handlar alltså om kris- och konflikthantering, och det är
              inte alls enkla operationer. För Sveriges del innebär det ju att
              svenska soldater, som vi nu från riksdagen är beredda att skicka
              iväg, kan komma i skarpa lägen. Då krävs det att man är väl förberedd,
              väl utrustad och att det finns tillförlitlig backup.
            </seg>
          </u>
          <u xml:id="i-49b66a9a2ab87ef3-74" prev="i-49b66a9a2ab87ef3-70" who="Q6255767">
            <seg>
              Vi fattar nu ett gemensamt beslut och är med och delar ansvaret
              för det här viktiga beslutet att skicka ut människor från Sverige
              som kan komma i skarpa lägen. När EU nu tar över insatsen från
              Nato gör man det i ett samhälle, i Bosnien och Hercegovina, som
              fortfarande är i ett rätt skört läge. Men det är väldigt angeläget
              att EU tar över just för att visa att man är beredd att ha säkerheten
              för Europa som en egen uppgift. Det är bara tio år sedan som européerna
              svek och inte kunde leverera säkerhet och människorna i området
              inte kunde lita på de fredsbevarande styrkorna.
            </seg>
          </u>
          <u xml:id="i-49b66a9a2ab87ef3-75" prev="i-49b66a9a2ab87ef3-70" who="Q6255767">
            <seg>
              Nu är det relativ stabilitet i området, men regeringen beskriver
              ju också att säkerhetsläget kan komma att förändras. Det är därför
              jag ändå vill påtala detta att vi nu står inför en svår mission
              och att det är ett viktigt beslut som fattas.
            </seg>
          </u>
          <u xml:id="i-49b66a9a2ab87ef3-76" prev="i-49b66a9a2ab87ef3-70" who="Q6255767">
            <seg>
              Samtidigt är det viktigt att vi inte bara pratar om den militära
              förmågan utan också om den civila utvecklingen, att vi kan bejaka
              den politiska utvecklingen som ändå går i rätt riktning och att
              det finns mycket gott att bygga på. Lika viktigt, skulle jag vilja
              säga, som att det är fortsatt militär närvaro från EU:s sida är
              att man fortsätter att ge ett medlemskapsperspektiv och utvecklar
              det civila samhället för att bygga säkerhet, fred och samverkan.
            </seg>
          </u>
          <u xml:id="i-49b66a9a2ab87ef3-77" prev="i-49b66a9a2ab87ef3-70" who="Q6255767">
            <seg>
              För svensk del känns det lite grann som att verkligheten nu börjar
              komma i fatt. Efter tio års socialdemokratisk regering, där man
              inte har lyckats uppgradera och förändra det svenska försvaret
              så att vi fullt ut kan vara med och ta ansvaret för internationell
              fred och säkerhet, lyckas vi inte tillräckligt väl i den bit som
              just handlar om säkerhetsläget. Vi är oerhört ambitiösa vad gäller
              bistånd, och den politiska viljan att bidra är helt oomstridd.
              Det finns till och med ett stort mod och en hög grad av angelägenhet
              från den socialdemokratiska regeringen men man har svårt, tycker
              jag, att visa att man matchar detta. 70 av 7 000 är svenskar i
              denna styrka.
            </seg>
          </u>
          <u xml:id="i-49b66a9a2ab87ef3-78" prev="i-49b66a9a2ab87ef3-70" who="Q6255767">
            <seg>
              Jag tycker att det efter det här beslutet finns ytterligare behov
              av att identifiera Sveriges långsiktiga målsättningar med internationella
              insatser och hur vi ska kunna ha de resurser som krävs. Det finns
              en stor internationell efterfrågan på svenska soldater och befäl.
              Vi har gjort otroligt goda insatser i Makedonien, i Liberia och
              för all del också i Kosovo. Sveriges anseende i EU-samarbetet
              i denna del är mycket gott. Vi är också en väldigt pålitlig partner
              i många Natooperationer. Då kommer också önskemålet så tydligt
              om att vi faktiskt behöver ställa mer folk till förfogande. Frågan
              som jag ställer mig är: Kan vi leverera tillräckligt utifrån vårt
              ansvar vad gäller att bygga fred och säkerhet utifrån vad som
              krävs? Är vår del av ansvarstagandet för världens frihet och fred
              tillräckligt stort?
            </seg>
          </u>
          <u xml:id="i-49b66a9a2ab87ef3-79" prev="i-49b66a9a2ab87ef3-70" who="Q6255767">
            <seg>
              Enligt förslaget i det här betänkandet, som jag bara vill bifalla,
              tycker jag att 70 av 7 000 är något i underkant. Därför blir det
              kommande försvarsbeslutet väldigt viktigt, för det handlar om
              svensk närvaro långsiktigt i internationella insatser framöver.
            </seg>
          </u>
          <note type="speaker">
            Anf. 18 HOLGER GUSTAFSSON (kd):
          </note>
          <u xml:id="i-49b66a9a2ab87ef3-80" next="i-49b66a9a2ab87ef3-83" who="Q5777750">
            <seg>
              Herr talman! Det är tillfredsställande att konstatera att EU
              fortsätter att utvecklas som en kraft för fred, frihet och stabilitet
              och att Sverige kan spela en viktig roll i det här sammanhanget.
              Att vi gör det på uppdrag av FN och att vi gör det tillsammans
              med Nato är någonting som vi har talat om många gånger och tycker
              är en värdefull insats. FN är självklart, och Nato är en partner
              som vi har samarbetat mycket med. Det är bra att vi går vidare
              på den vägen
            </seg>
          </u>
          <u xml:id="i-49b66a9a2ab87ef3-81" prev="i-49b66a9a2ab87ef3-80" who="Q5777750">
            <seg>
              Uppdraget handlar om ett skydd för minoriteter. Det handlar om
              skydd för barn, kvinnor och andra utsatta grupper i det här området.
              Det är alltså en humanitär insats som Sverige deltar i. Vi måste
              också konstatera att det inte är ett helt ofarligt uppdrag. Därför
              är det viktigt att Sveriges riksdag står bakom. Det är också glädjande
              att se att de partier som normalt är notoriska motståndare till
              allt som EU gör är med i det här sammanhanget och inte har motionerat
              mot EU:s och Sveriges insats.
            </seg>
          </u>
          <u xml:id="i-49b66a9a2ab87ef3-82" prev="i-49b66a9a2ab87ef3-80" who="Q5777750">
            <seg>
              För Kristdemokraterna är det viktigare att vi här i riksdagen
              tar ställning till principen än att vi tar ställning till antalet.
              Jag bedömer också att det kan vara en säkerhetsåtgärd att regeringen
              och militären själva kan avgöra antalet från tid till annan i
              det här området. Det är viktigt att riksdagen står bakom, och
              det är glädjande att alla politiska partier gör det.
            </seg>
          </u>
          <u xml:id="i-49b66a9a2ab87ef3-83" prev="i-49b66a9a2ab87ef3-80" who="Q5777750">
            <seg>
              Herr talman! Med detta vill jag yrka bifall till förslaget i
              betänkandet.
            </seg>
          </u>
          <note type="speaker">
            Anf. 19 BERIT JÓHANNESSON (v):
          </note>
          <u xml:id="i-49b66a9a2ab87ef3-84" next="i-49b66a9a2ab87ef3-89" who="Q4891898">
            <seg>
              Herr talman! Jag kommer in lite på sluttampen här, så jag har
              kort om tid. Jag vill ta upp tre saker i alla fall. För det första
              vill jag yrka bifall till förslaget i betänkandet. För Vänsterpartiet
              är det A och O att det är ett FN-mandat i grunden, och det ska
              komma ett FN-mandat här. Bra, då ställer vi upp. Vi tycker att
              det är viktigt att vi kan gå ut med våra svenska soldater, kvinnor
              och män, i internationell verksamhet där vi behöver det av humanitära
              och andra skäl.
            </seg>
          </u>
          <u xml:id="i-49b66a9a2ab87ef3-85" prev="i-49b66a9a2ab87ef3-84" who="Q4891898">
            <seg>
              En annan sak jag vill ta upp är hur viktigt det är att kvinnor
              inkluderas i alla krishanteringsinsatser. Nu ska man göra det
              i den här insatsen. Någonting som är oerhört väsentligt då är
              att vi följer upp det här: Hur gick det? Vad var det för brister?
              Vad kan vi göra bättre nästa gång? En uppföljning av den genderinriktningen
              är oerhört väsentlig, tycker jag.
            </seg>
          </u>
          <u xml:id="i-49b66a9a2ab87ef3-86" prev="i-49b66a9a2ab87ef3-84" who="Q4891898">
            <seg>
              Det är också bra att man faktiskt ger ett bredare mandat så att
              man kan skicka ned nya soldater, kvinnor och män, om det skulle
              hända någonting Gud förbjude att det sker. Men vi vet vad som
              hände i Kosovo. Det är bra att man är så förberedd på detta.
            </seg>
          </u>
          <u xml:id="i-49b66a9a2ab87ef3-87" prev="i-49b66a9a2ab87ef3-84" who="Q4891898">
            <seg>
              Trots att lång tid har förflutit är det fortfarande en lång väg
              att vandra till en utveckling med total säkerhet och normalisering.
            </seg>
          </u>
          <u xml:id="i-49b66a9a2ab87ef3-88" prev="i-49b66a9a2ab87ef3-84" who="Q4891898">
            <seg>
              Den tredje punkten som jag vill ta upp är att detta också visar
              hur viktigt det är med de civila delarna, också när det gäller
              att förebygga väpnade konflikter, alltså att man tidigt har en
              civil och förebyggande verksamhet. Där tycker jag att EU i mångt
              och mycket brister. Detta har vi drivit på olika sätt.
            </seg>
          </u>
          <u xml:id="i-49b66a9a2ab87ef3-89" prev="i-49b66a9a2ab87ef3-84" who="Q4891898">
            <seg>
              För oss är det alltså grundläggande med ett FN-mandat. Jag yrkar
              bifall till förslaget i utskottets betänkande.
            </seg>
          </u>
          <note type="speaker">
            Anf. 20 HOLGER GUSTAFSSON (kd) replik:
          </note>
          <u xml:id="i-49b66a9a2ab87ef3-90" next="i-49b66a9a2ab87ef3-91" who="Q5777750">
            <seg>
              Herr talman! I många valrörelser har Vänsterpartiet varnat för
              en EU-armé som ska hota fred och säkerhet. Nu ser vi den konstruktion
              som EU arbetar med, nämligen att man på samma sätt som FN gör
              kallar in medlemsländerna för att hjälpa till att skapa fred och
              stabilitet.
            </seg>
          </u>
          <u xml:id="i-49b66a9a2ab87ef3-91" prev="i-49b66a9a2ab87ef3-90" who="Q5777750">
            <seg>
              Vänsterpartiet har inte motionerat utan är med på detta, och
              det gläder oss. Hur är det med sanningen i den kampanjverksamhet
              som man har bedrivit gentemot svenska folket där man har varnat
              för en EU-armé som skulle utgöra en fara för närområdet?
            </seg>
          </u>
          <note type="speaker">
            Anf. 21 BERIT JÓHANNESSON (v) replik:
          </note>
          <u xml:id="i-49b66a9a2ab87ef3-92" next="i-49b66a9a2ab87ef3-94" who="Q4891898">
            <seg>
              Herr talman! Jag tror att det är väldigt viktigt att vi skiljer
              på två olika saker. Det här är EU, det handlar om krishantering,
              och det sker under ett FN-mandat.
            </seg>
          </u>
          <u xml:id="i-49b66a9a2ab87ef3-93" prev="i-49b66a9a2ab87ef3-92" who="Q4891898">
            <seg>
              Det som vi talar om är konstitutionens inriktning på ett gemensamt
              försvar, gemensamma försvarsgarantier och solidaritetsklausuler
              som innebär att vi ska hjälpa till, även med militära medel, i
              andra länder om ett land blir attackerat till exempel av terrorister.
              Det är om detta som vi säger: Nej, vi vill inte ha en gemensam
              armé. Vi vill inte ha ett gemensamt ansvarstagande i Europa. Vi
              vill utifrån alliansfrihetens grund faktiskt besluta varje gång
              när det gäller att sätta in svensk militär trupp, och det ska
              ske under ett FN-mandat.
            </seg>
          </u>
          <u xml:id="i-49b66a9a2ab87ef3-94" prev="i-49b66a9a2ab87ef3-92" who="Q4891898">
            <seg>
              Det som finns i konstitutionen är en helt annan sak. Det handlar
              om att vi faktiskt får en EU-armé med en gemensam försvarsgaranti
              som motsvarar det som finns i Nato. Det säger vi absolut nej till.
            </seg>
          </u>
          <note type="speaker">
            Anf. 22 HOLGER GUSTAFSSON (kd) replik:
          </note>
          <u xml:id="i-49b66a9a2ab87ef3-95" next="i-49b66a9a2ab87ef3-96" who="Q5777750">
            <seg>
              Herr talman! Men EU har aldrig sagt att man ska sätta upp en
              gemensam armé. Det är Vänsterpartiets tolkning av detta. Vad man
              har för avsikt att göra är att inbjuda länderna att delta. Sveriges
              riksdag kommer i fortsättningen också att få ta ställning till
              detta.
            </seg>
          </u>
          <u xml:id="i-49b66a9a2ab87ef3-96" prev="i-49b66a9a2ab87ef3-95" who="Q5777750">
            <seg>
              Ni har vilsefört och vilseför svenska folket, och jag tycker
              att det är bra om ni ser hur verkligheten egentligen ser ut. Det
              är intressant att se att verkligheten alltså rättar till Vänsterpartiets
              politik. Och det gläder mig att ni inte motionerar i detta sammanhang.
              Men det är också viktigt att ni ger rätt signaler till svenska
              folket så att man inte vilseleder svenska folket i detta sammanhang.
            </seg>
          </u>
          <note type="speaker">
            Anf. 23 BERIT JÓHANNESSON (v) replik:
          </note>
          <u xml:id="i-49b66a9a2ab87ef3-97" who="Q4891898">
            <seg>
              Herr talman! Det är, som jag upprepar igen, en väldigt stor skillnad
              mellan att vi går in i Bosnien och Hercegovina i detta avseende
              och att vi har gemensamma försvarsgarantier och solidaritetsklausuler.
              Det är helt olika saker. Även Nato kan faktiskt säga nej om man
              inte vill ställa upp. Men grunden är i alla fall solidariteten.
              Och det ska mycket till, vilket till och med står i propositionen,
              och man skulle bli väldigt förvånad om Sverige inte skulle hjälpa
              till om ett annat land blir attackerat militärt, att man så att
              säga inte får hjälp i sin tur. Det är försvarsgarantier, och det
              är mot alliansfriheten.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Ändringar i det kommunala utjämningssystemet
          </note>
          <note>
            Föredrogs
          </note>
          <note type="speaker">
            Anf. 24 CARIN LUNDBERG (s):
          </note>
          <u xml:id="i-49b66a9a2ab87ef3-98" next="i-49b66a9a2ab87ef3-101" who="Q4963953">
            <seg>
              Herr talman! Kommunerna är bärare av de viktigaste av våra välfärdstjänster:
              vård, skola och omsorg. För att kommuner i hela landet ska ha
              likvärdiga förutsättningar att erbjuda sina medborgare sådan service
              behövs ett utjämningssystem. Utskottet tillstyrker regeringens
              förslag till en ny lag om kommunal ekonomisk utjämning.
            </seg>
          </u>
          <u xml:id="i-49b66a9a2ab87ef3-99" prev="i-49b66a9a2ab87ef3-98" who="Q4963953">
            <seg>
              Utskottet anser att rättvisa och solidaritet ska vara grundläggande
              för ett utjämningssystem. De grundläggande principerna ska också
              i fortsättningen vara bland annat likvärdiga ekonomiska förutsättningar
              för kommuner och landsting och en långtgående utjämning av skillnader
              i beskattningsbara inkomster och strukturellt betingade kostnadsskillnader.
              Utjämningssystemet ska omfatta både inkomster och kostnader.
            </seg>
          </u>
          <u xml:id="i-49b66a9a2ab87ef3-100" prev="i-49b66a9a2ab87ef3-98" who="Q4963953">
            <seg>
              Det nya systemet för inkomstutjämning innebär att staten finansierar
              utjämningen. Dagens utjämningssystem, det generella statsbidraget
              och vissa riktade statsbidrag sammanförs i det nya inkomstutjämningssystemet.
              Kommuner och landsting får antingen betala en avgift eller erhålla
              bidrag, vilka beräknas utifrån skillnaden på deras beskattningsbara
              inkomster och ett särskilt beräknat skatteutjämningsunderlag.
            </seg>
          </u>
          <note>
            Utskottet tillstyrker också att dagens system för kostnadsutjämning
            behålls med vissa ändringar, främst att kostnadsersättningen för
            vatten och avlopp samt kallortstillägg slopas.
          </note>
          <u xml:id="i-49b66a9a2ab87ef3-101" prev="i-49b66a9a2ab87ef3-98" who="Q4963953">
            <seg>
              Utskottet tillstyrker även förslaget till ett statligt finansierat
              strukturbidrag vid sidan av det ordinarie utjämningssystemet.
              Strukturbidrag ska betalas ut med ett belopp som motsvarar utfallet
              av vissa delar av nuvarande kostnadsutjämning samt en del av bidragsminskningen
              till följd av de föreslagna förändringarna. För de kommuner och
              landsting som får negativa bidragsförändringar ska ett särskilt
              införandebidrag gälla för åren 20052010.
            </seg>
          </u>
          <note>
            Vidare tillstyrker utskottet att en regleringsavgift och ett
            regleringsbidrag införs.
          </note>
          <note>
            Till utskottets förslag har det också inlämnats reservationer.
          </note>
          <note type="speaker">
            Anf. 25 TOMAS HÖGSTRÖM (m):
          </note>
          <u xml:id="i-49b66a9a2ab87ef3-102" next="i-49b66a9a2ab87ef3-116" who="Q5820978">
            <seg>
              Herr talman! Detta är ett återkommande diskussionsämne, inte
              bara i Sveriges riksdag utan även i kommuner och landsting runtom
              i vårt land.
            </seg>
          </u>
          <u xml:id="i-49b66a9a2ab87ef3-103" prev="i-49b66a9a2ab87ef3-102" who="Q5820978">
            <seg>
              Låt mig börja med att konstatera att felet med det nuvarande
              skatteutjämningssystemet inte i första hand är brister i den tekniska
              utformningen av systemet även om det är komplicerat. Till och
              med Internationella valutafonden anser nämligen att det svenska
              inomkommunala skatteutjämningssystemet är perverst. Bara det borde
              ge en uppfattning om systemets komplexitet.
            </seg>
          </u>
          <u xml:id="i-49b66a9a2ab87ef3-104" prev="i-49b66a9a2ab87ef3-102" who="Q5820978">
            <seg>
              Riksdagens revisorer konstaterar i en genomgång av statsbidragen
              till kommunerna att det är nästan omöjligt att kontrollera underlagen
              för utjämningsbidraget eller utjämningsavgiften. Bara några få
              personer i landet har djupgående kunskaper inom regelverket och
              de beräkningar som ligger till grund för bidragen och avgifterna
              i utjämningssystemet. Ett sådant sakernas tillstånd är inte ägnat
              att öka respekten för folkstyret.
            </seg>
          </u>
          <u xml:id="i-49b66a9a2ab87ef3-105" prev="i-49b66a9a2ab87ef3-102" who="Q5820978">
            <seg>
              Nu har vi detta system. Och låt mig då konstatera att vi behöver
              någon form av utjämningssystem, om inte annat så med tanke på
              den politik som nu förs finns det all anledning att göra det.
              Men felet är att det straffar tillväxt, driver fram skattehöjningar,
              strider mot den kommunala självstyrelsen, är komplext och oöverblickbart
              och genom sin karaktär av nollsummespel ger upphov till mer eller
              mindre inbördeskrig mellan kommuner, mellan landsting och mellan
              landsting och kommuner. Skatteutjämningssystemet straffar tillväxt
              genom att ökad tillväxt i en kommun inte leder till ökade intäkter
              för kommunen utan endast till att bidraget i skatteutjämningssystemet
              minskar men att avgiften ökar.
            </seg>
          </u>
          <u xml:id="i-49b66a9a2ab87ef3-106" prev="i-49b66a9a2ab87ef3-102" who="Q5820978">
            <seg>
              Det finns flera exempel på kommuner där fler fått arbete eller
              där näringslivet i kommunen fått ett uppsving som har inneburit
              att kommunen har förlorat pengar när medborgarnas skatteinbetalningar
              har ökat. Incitamentet för en kommun att främja ett gott näringslivsklimat
              och att få fler i arbete försvagas kraftigt. Skattehöjningar drivs
              fram genom att de negativa effekterna av en skattehöjning i en
              kommun färre som arbetar och därigenom krympande skatteunderlag
              sprids över hela landet i stället för att drabba den skattehöjande
              kommunen. Även på detta vis är utjämningssystemet direkt tillväxtskadligt.
            </seg>
          </u>
          <u xml:id="i-49b66a9a2ab87ef3-107" prev="i-49b66a9a2ab87ef3-102" who="Q5820978">
            <seg>
              Vi anser att det kommunala utjämningssystemet måste förändras
              för att stödja välstånd. För att kunna möta de långsiktiga utmaningarna
              inom vården, skolan och omsorgen och för att kunna lösa de omedelbara
              problemen i ett stort antal kommuner krävs ett nytt utjämningssystem
              baserat på tydliga ansvarsförhållanden mellan staten och kommunerna.
            </seg>
          </u>
          <u xml:id="i-49b66a9a2ab87ef3-108" prev="i-49b66a9a2ab87ef3-102" who="Q5820978">
            <seg>
              Utjämningssystemet bör ge kommunerna och landstingen likvärdiga
              förutsättningar att bedriva kärnverksamhet oberoende av skattekraften.
              Därför är det angeläget att de ekonomiska relationerna mellan
              staten och kommunerna utformas med respekt för den kommunala självstyrelsen.
              Utjämningssystemet måste dessutom vara begripligt och demokratiskt
              förankrat hos medborgarna och kommunsektorn. Vi har alltså en
              hel del förankringsarbete att göra. Endast under sådana förhållanden
              kan incitament skapas för kommunerna när det gäller att bidra
              till ökad ekonomisk tillväxt och till att främja effektivitet
              och att bidra till ökad valfrihet för medborgarna.
            </seg>
          </u>
          <u xml:id="i-49b66a9a2ab87ef3-109" prev="i-49b66a9a2ab87ef3-102" who="Q5820978">
            <seg>
              Den moderata politiken innebär att staten ska ta ansvaret. Staten
              ska i större utsträckning vara den som bär utjämningsansvaret.
              Sett till exempel till de förslag som vi lägger fram beträffande
              äldrepengen och skolpengen kommer utjämningskravet att ligga på
              en betydligt lägre nivå därför att kommunen inte längre har exempelvis
              finansieringsansvaret för skolan, vilket ju är en betydande del
              av den kommunala budgeten.
            </seg>
          </u>
          <u xml:id="i-49b66a9a2ab87ef3-110" prev="i-49b66a9a2ab87ef3-102" who="Q5820978">
            <seg>
              När det sedan gäller inkomstutjämningen är det i särskilt tre
              delar i det nuvarande systemet och i det förslag som regeringen
              förelägger riksdagen som jag skulle vilja framföra kritik.
            </seg>
          </u>
          <u xml:id="i-49b66a9a2ab87ef3-111" prev="i-49b66a9a2ab87ef3-102" who="Q5820978">
            <seg>
              Först gäller det då att incitamentet för tillväxtfrämjande åtgärder
              måste stärkas. En kommun eller ett landsting vars invånare och
              politiker strävar efter att lyckas med att till exempel förbättra
              sysselsättningen ska inte straffas med en i stort sett hundraprocentig
              marginaleffekt, vilket uppstår i det av regeringen föreslagna
              systemet.
            </seg>
          </u>
          <u xml:id="i-49b66a9a2ab87ef3-112" prev="i-49b66a9a2ab87ef3-102" who="Q5820978">
            <seg>
              Vi förordar en frysning av bidragen till respektive avgifterna
              från kommuner och landsting vilkas relativa skattekraft växer.
              På så sätt kommer kommunerna att få behålla hela den relativa
              tillväxten i skattekraften.
            </seg>
          </u>
          <u xml:id="i-49b66a9a2ab87ef3-113" prev="i-49b66a9a2ab87ef3-102" who="Q5820978">
            <seg>
              Vidare anser vi att den nivå på skattekraften där utjämningsavgiften
              börjar debiteras är för låg. Både gränsen för utjämningsavgiften
              och marginalskatten hämmar tillväxt och är skadliga för svensk
              ekonomi. Det kan därtill ifrågasättas om avgifter som utformas
              i likhet med dagens utjämningsavgift över huvud taget är förenliga
              med regeringsformens lydelse.
            </seg>
          </u>
          <u xml:id="i-49b66a9a2ab87ef3-114" prev="i-49b66a9a2ab87ef3-102" who="Q5820978">
            <seg>
              I avvaktan på ett nytt grundligt reformerat utjämningssystem
              föreslår vi därför att gränsen för utjämningsavgiften höjs till
              115 % för landsting så att den hamnar på samma nivå som den för
              primärkommuner. Samtidigt ska utjämningsavgiften sättas till 80
              % av den egna skattesatsen för både primärkommuner och landsting.
              På så sätt mildras något de skadliga effekter som regeringens
              förslag ger upphov till. Genom att avgiften beräknas utifrån den
              egna skattesatsen skapas dessutom ett incitament för att hålla
              en låg skattesats, vilket är nog så viktigt för oss moderater.
            </seg>
          </u>
          <u xml:id="i-49b66a9a2ab87ef3-115" prev="i-49b66a9a2ab87ef3-102" who="Q5820978">
            <seg>
              När det sedan gäller kostnadsutjämningen kan jag säga att det
              finns delar i regeringsförslaget som är acceptabla och som vi
              till och med kan instämma i. Men regeringen borde ha tagit upp
              frågan om strukturella löneskillnader. Dessutom är det angeläget
              att överväga att i kostnadsutjämningssystemet för landstingen
              se över utjämningen för kostnadsskillnader inom psykiatrin och
              missbruksvården. Skälet till detta är att det finns betydande
              strukturella kostnadsskillnader inom dessa områden.
            </seg>
          </u>
          <u xml:id="i-49b66a9a2ab87ef3-116" prev="i-49b66a9a2ab87ef3-102" who="Q5820978">
            <seg>
              Herr talman! Det finns mycket mer att säga om utjämningssystemet.
              Men i avvaktan på att Moderata samlingspartiet hamnar i regeringsställning
              och kan i grunden reformera ett i stora stycken misslyckat system
              nöjer jag mig här i dag med att yrka bifall till reservation 1.
            </seg>
          </u>
          <note type="speaker">
            Anf. 26 GUNNAR NORDMARK (fp):
          </note>
          <u xml:id="i-49b66a9a2ab87ef3-117" next="i-49b66a9a2ab87ef3-127" who="Q5619098">
            <seg>
              Herr talman! Jag vill inleda med att säga att vi i Folkpartiet
              liberalerna givetvis står bakom samtliga våra yrkanden. Men för
              tids vinnande yrkar jag bifall endast till reservation 2 i betänkandet.
            </seg>
          </u>
          <u xml:id="i-49b66a9a2ab87ef3-118" prev="i-49b66a9a2ab87ef3-117" who="Q5619098">
            <seg>
              Det behövs ett kommunalt utjämningssystem. Om detta råder det
              ingen tvekan. Enigheten om detta är stor i denna kammare.
            </seg>
          </u>
          <u xml:id="i-49b66a9a2ab87ef3-119" prev="i-49b66a9a2ab87ef3-117" who="Q5619098">
            <seg>
              Det är viktigt för den enskilde individen att man oavsett var
              i Sverige man väljer att bo ska garanteras en grundläggande god
              service vad gäller alla de uppgifter som en kommun eller ett landsting
              har. Att sedan politiker och partier i vissa kommuner och landsting
              kan ha en högre ambitionsnivå när det gäller vissa av dessa områden
              är en annan sak som avgörs i politiska val och i fullmäktigeförsamlingar.
              En hög grundläggande nivå på välfärdstjänster och andra kommunala
              uppdrag måste garanteras alla medborgare i landet. Det gäller
              barnomsorg, skola, äldreomsorg, hälso- och sjukvård och en rad
              andra viktiga funktioner.
            </seg>
          </u>
          <u xml:id="i-49b66a9a2ab87ef3-120" prev="i-49b66a9a2ab87ef3-117" who="Q5619098">
            <seg>
              Nu är villkoren för kommunerna olika. Kommuninvånarnas inkomster
              samt åldersstruktur och andra faktorer gör att man har olika ekonomiska
              möjligheter att lösa sina uppdrag. Utan en utjämning skulle vissa
              kommuner dras med en extremt hög kommunalskatt och trots detta
              knappt klara av sitt välfärdsuppdrag. För andra kommuner, med
              avsevärt högre medelinkomster och en annan social struktur, skulle
              de tjänster som kommunen eller landstinget erbjuder säkert både
              kvantitativt och kvalitativt ligga på en avsevärt högre nivå och
              därtill till förhållandevis lägre kommunalskatter.
            </seg>
          </u>
          <u xml:id="i-49b66a9a2ab87ef3-121" prev="i-49b66a9a2ab87ef3-117" who="Q5619098">
            <seg>
              Ett väl fungerande utjämningssystem skapar alltså förutsättningar
              för att alla medborgare ges samma grundläggande tillgång till
              de kommunala tjänsterna till ungefär samma kostnad oavsett var
              i landet man bor, oavsett om ens kommun är stor eller liten, oavsett
              om det bor många gamla i kommunen och oavsett om ens grannar är
              rika eller inte har fullt så goda inkomster. Ett kommunalt fungerande
              utjämningssystem hindrar också på detta sätt strävan efter segregation,
              något som skulle kunna vara frestande för ett inte ringa antal
              kommuner att försöka driva om inte det här utjämningssystemet
              fanns.
            </seg>
          </u>
          <u xml:id="i-49b66a9a2ab87ef3-122" prev="i-49b66a9a2ab87ef3-117" who="Q5619098">
            <seg>
              Det kan också ligga någon form av rättvisa i att till exempel
              Malmö kommuns rika kulturutbud inte betalas enbart av boende i
              Malmö många av dessa boende i miljonprogrammets bostäder och dessutom
              med måttliga inkomster. Jag tror att till exempel statsrådet Lövdén
              kan intyga att Malmö närliggande kommuner har sin attraktionskraft
              inte enbart i att man kan äta gåsamiddag i Skanör utan även i
              att det finns ett rikt kulturutbud i någon större stad i närheten.
              Då är det kanske inte orimligt att man är med och betalar. Vi
              behöver alltså ett utjämningssystem.
            </seg>
          </u>
          <u xml:id="i-49b66a9a2ab87ef3-123" prev="i-49b66a9a2ab87ef3-117" who="Q5619098">
            <seg>
              Är då det förslag som i dag ligger på riksdagens bord det bästa
              tänkbara? Nej, det är det inte, säger vi i Folkpartiet liberalerna.
              Man kan konstatera att det har vidtagits förbättringar jämfört
              med hur det har varit tidigare. Men det är ändå i ganska stor
              utsträckning ett lappande och ett lagande i ett antal system som
              lagrats på varandra. Det gör att systemet blir otydligt. Det blir
              svårgripbart. Detta gör att vi får konstiga diskussioner om huruvida
              man betalar simhallar i Norrland via det här utjämningssystemet
              eller att man blir upprörd över att det i huvudstaden finns tillgång
              till ett kulturutbud då från det andra hållet. Systemet skapar
              en pajkastning och är inte så tydligt som det skulle kunna vara.
            </seg>
          </u>
          <u xml:id="i-49b66a9a2ab87ef3-124" prev="i-49b66a9a2ab87ef3-117" who="Q5619098">
            <seg>
              Övergångsregler har, som sagt, lagrats på varandra. Detta har
              gjort systemet snårigt, otydligt och svårgripbart. Folkpartiet
              föreslår därför att frågan om en mer grundläggande reformering
              utreds, med ambitionen att införas år 2006. Vi anser också att
              det bör övervägas om skatteutjämningen mer kan ske i statlig regi.
              Det innebär i så fall förändringar i huvudmannaskap eller beskattningsrätt.
            </seg>
          </u>
          <u xml:id="i-49b66a9a2ab87ef3-125" prev="i-49b66a9a2ab87ef3-117" who="Q5619098">
            <seg>
              Vi vill alltså se ett enklare och tydligare system som stöder
              de kommunala huvuduppgifterna. Ingående faktorer bör reduceras
              till det som främst är förklarande, såsom ålder samt sociala och
              regionala faktorer.
            </seg>
          </u>
          <u xml:id="i-49b66a9a2ab87ef3-126" prev="i-49b66a9a2ab87ef3-117" who="Q5619098">
            <seg>
              Vi vill också se ett system som inte hämmar tillväxten utan som
              stimulerar tillväxten. Vi vill att man tittar närmare på de strukturella
              löne- och lokalkostnaderna i ett antal kommuner, framför allt
              i tillväxtområdena.
            </seg>
          </u>
          <u xml:id="i-49b66a9a2ab87ef3-127" prev="i-49b66a9a2ab87ef3-117" who="Q5619098">
            <seg>
              Vi behöver alltså ett utjämningssystem det är vi alla överens
              om men vi behöver ett system som är bättre än dagens ett system
              som är mer lättbegripligt, mer förutsägbart och mer hållbart och
              som garanterar alla medborgare i landet tillgång till en väl fungerande
              kommunal service och inte hämmar utan i stället stimulerar tillväxten.
              Därför behövs det en betydligt mer genomgripande reformering än
              den som i dag föreslås.
            </seg>
          </u>
          <note type="speaker">
            Anf. 27 LARS LINDÉN (kd):
          </note>
          <u xml:id="i-49b66a9a2ab87ef3-128" next="i-49b66a9a2ab87ef3-143" who="Q5955199">
            <seg>
              Herr talman! Jag börjar med att yrka bifall till reservation
              9.
            </seg>
          </u>
          <u xml:id="i-49b66a9a2ab87ef3-129" prev="i-49b66a9a2ab87ef3-128" who="Q5955199">
            <seg>
              Alla kommuner i Sverige ska ha möjligheter att ge sina invånare
              en ungefär lika god service. Att det sedan ändå kan bli skillnader
              beror på hur de olika kommunerna prioriterar. Det kommunala utjämningssystemet
              ska garantera att förutsättningarna blir någotsånär lika mellan
              de olika kommunerna, oavsett skattekraften och olika opåverkbara
              strukturella kostnader. Rimliga skillnader i servicenivå, effektivitet
              och skattesats måste få finnas mellan kommunerna om vi ska kunna
              tala om kommunalt självstyre.
            </seg>
          </u>
          <u xml:id="i-49b66a9a2ab87ef3-130" prev="i-49b66a9a2ab87ef3-128" who="Q5955199">
            <seg>
              Dessa små skillnader ska inte kompenseras av utjämningssystemet.
              Skillnaderna ska medborgarna själva avgöra i kommunal- och landstingsval
              vart fjärde år. Då gäller det att välja rätt parti om man ska
              bli nöjd med servicen.
            </seg>
          </u>
          <u xml:id="i-49b66a9a2ab87ef3-131" prev="i-49b66a9a2ab87ef3-128" who="Q5955199">
            <seg>
              Det gamla utjämningssystemet har inte varit bra och ofta gett
              kommun- och landstingsstyrelserna gråa hår när man försökt att
              beräkna bidragen i budgetarbetet. Det är sällan man lyckats beräkna
              bidragens storlek eller, i de resursrika kommunerna, hur mycket
              man ska bidra med.
            </seg>
          </u>
          <u xml:id="i-49b66a9a2ab87ef3-132" prev="i-49b66a9a2ab87ef3-128" who="Q5955199">
            <seg>
              Det gamla systemet har inte heller förenat en kommunal utjämning
              med tillräckligt stora incitament för tillväxt och förnyelse.
              Man har inte haft tillräckliga morötter för att satsa på att få
              fler invånare och fler i arbete, då man samtidigt tappar utjämningsbidrag.
              Detta har inte varit bra. Många fattiga kommuner har långt ifrån
              känt att de får kompensation och kan ge lika bra service för sina
              invånare som de rika kommunerna har kunnat ge. Utjämningssystemet
              har alltså inte fungerat perfekt.
            </seg>
          </u>
          <u xml:id="i-49b66a9a2ab87ef3-133" prev="i-49b66a9a2ab87ef3-128" who="Q5955199">
            <seg>
              Vi kristdemokrater nämner i vår motion även andra saker som vi
              är kritiska mot i nuvarande system, men vi kan sammanfatta detta
              med att det allvarliga är att systemet strider mot den kommunala
              självstyrelsen, lokaliseringsprincipen och den kommunala beskattningsrätten.
              En del av detta kvarstår även i det nu föreslagna systemet.
            </seg>
          </u>
          <u xml:id="i-49b66a9a2ab87ef3-134" prev="i-49b66a9a2ab87ef3-128" who="Q5955199">
            <seg>
              Därför anser vi att det helt och hållet bör vara en statlig angelägenhet
              att finansiera utjämningssystemet.
            </seg>
          </u>
          <u xml:id="i-49b66a9a2ab87ef3-135" prev="i-49b66a9a2ab87ef3-128" who="Q5955199">
            <seg>
              I mycket är vi överens med regeringen om det nya systemet, men
              det finns fortfarande en del starka invändningar av principiell
              natur, som framgår av våra reservationer.
            </seg>
          </u>
          <u xml:id="i-49b66a9a2ab87ef3-136" prev="i-49b66a9a2ab87ef3-128" who="Q5955199">
            <seg>
              Vi anser som sagt att systemet helt ska vara en statlig angelägenhet.
              Eftersom 15 kommuner och ett landsting får fortsätta att betala
              in till systemet, för andra kommuners räkning, står vår grundläggande
              kritik mot systemet kvar.
            </seg>
          </u>
          <u xml:id="i-49b66a9a2ab87ef3-137" prev="i-49b66a9a2ab87ef3-128" who="Q5955199">
            <seg>
              Vi har kritiserat regeringen för att man mer och mer öronmärker
              pengar till kommuner och landsting. Här visar regeringens förslag
              att man lyssnat en del till den kritiken. Bland annat maxtaxebidragen,
              bidragen till läkemedelsförmåner och vuxenutbildningsstödet bör,
              som regeringen nu föreslår, kunna användas för att staten med
              dessa medel delvis ska kunna finansiera höjningen av garantinivån
              och sänkningen av kompensationsgraden.
            </seg>
          </u>
          <u xml:id="i-49b66a9a2ab87ef3-138" prev="i-49b66a9a2ab87ef3-128" who="Q5955199">
            <seg>
              Här är vårt förslag att regeringen ytterligare belyser de konsekvenser
              detta kan få innan vi sätter detta i sjön.
            </seg>
          </u>
          <u xml:id="i-49b66a9a2ab87ef3-139" prev="i-49b66a9a2ab87ef3-128" who="Q5955199">
            <seg>
              Incitamenten för kommunerna att bedriva en bättre tillväxtpolitik
              är fortfarande för svaga i det av regeringen föreslagna nya utjämningssystemet.
              Vi anser att man bör utreda detta bättre.
            </seg>
          </u>
          <u xml:id="i-49b66a9a2ab87ef3-140" prev="i-49b66a9a2ab87ef3-128" who="Q5955199">
            <seg>
              Vi tycker också att regeringen och utredningen har tagit alldeles
              för lätt på de strukturella skillnader som finns beträffande löner
              i olika delar av landet. Lönekostnaderna utgör vanligen 70 % av
              en kommuns kostnader.
            </seg>
          </u>
          <u xml:id="i-49b66a9a2ab87ef3-141" prev="i-49b66a9a2ab87ef3-128" who="Q5955199">
            <seg>
              Skillnader i dessa löner påverkar en kommuns ekonomi väldigt
              mycket. Min dotter har exempelvis nyligen börjat arbeta inom äldreomsorgen
              i Solna. De betalar henne över 3 000 kr mer per månad än vad hon
              hade tidigare när hon jobbade i en liten kommun i Skåne. Solnas
              merkostnader för löner får kommunen betala, och den högre skattekraft
              som dessa löner i sin tur genererar får man avstå till andra kommuner.
            </seg>
          </u>
          <u xml:id="i-49b66a9a2ab87ef3-142" prev="i-49b66a9a2ab87ef3-128" who="Q5955199">
            <seg>
              Här finns det en brist i systemet som borde ha varit justerad
              för att skapa större rättvisa. Regeringen anser ju enligt propositionen
              att detta bör utredas. Denna utredning måste omedelbart startas,
              vilket är ett av våra yrkanden.
            </seg>
          </u>
          <u xml:id="i-49b66a9a2ab87ef3-143" prev="i-49b66a9a2ab87ef3-128" who="Q5955199">
            <seg>
              Herr talman! Jag avslutar med att repetera att Kristdemokraterna
              yrkar bifall till reservation 9, och vi står naturligtvis även
              bakom våra övriga yrkanden i betänkandet.
            </seg>
          </u>
          <note type="speaker">
            Anf. 28 ROGER TIEFENSEE (c):
          </note>
          <u xml:id="i-49b66a9a2ab87ef3-144" next="i-49b66a9a2ab87ef3-153" who="Q6210672">
            <seg>
              Herr talman! Åhörare och riksdagsledamöter! Vi ska diskutera
              ändringar i det kommunala utjämningssystemet. Det är ingen boktitel
              direkt som man skulle försöka kränga till ett bokförlag och lyckas.
              Det är heller inget som får människor att spontant utbrista: Oj,
              det där verkar intressant! Men om man vänder på perspektivet och
              konstaterar att utjämningssystemet är en förutsättning för kommuner
              och landsting att ha likvärdiga förutsättningar för att driva
              sin verksamhet blir det genast intressant. Då berör det mig, det
              berör farmors hemtjänst och barnens skolgång. I det perspektivet
              är utjämningssystemet ett medel, inte ett mål i sig. Samtidigt
              innebär det att då utjämningssystemet ger förutsättningar för
              verksamheter behöver det också vara långsiktigt hållbart. Det
              ska inte utsättas för ständiga förändringar, införanderegler,
              övergångsregler. Det skapar bara osäkerhet.
            </seg>
          </u>
          <u xml:id="i-49b66a9a2ab87ef3-145" prev="i-49b66a9a2ab87ef3-144" who="Q6210672">
            <seg>
              Herr talman! Ett långsiktigt hållbart kommunalt utjämningssystem
              måste förena tre principer, som jag ser det. Dels ska det ge likvärdiga
              förutsättningar för att bedriva kommunal och landstingskommunal
              verksamhet, oavsett var i landet man befinner sig; dels ska det
              finnas incitament för tillväxt och ökad skattekraft; dels ska
              det respektera självstyret. Det är tre principer som jag tycker
              är grundläggande.
            </seg>
          </u>
          <u xml:id="i-49b66a9a2ab87ef3-146" prev="i-49b66a9a2ab87ef3-144" who="Q6210672">
            <seg>
              I regeringens förslag lever man, utifrån de här principerna,
              egentligen bara upp till den första principen, om man över huvud
              taget har en ambition att leva upp till. Tillväxt i hela landet
              och kommunalt självstyre är uppenbarligen inte så viktiga i vänstermajoriteten.
            </seg>
          </u>
          <u xml:id="i-49b66a9a2ab87ef3-147" prev="i-49b66a9a2ab87ef3-144" who="Q6210672">
            <seg>
              Herr talman! Lägger man då till denna principlöshet att regeringen
              lyckas återinföra negativa marginaleffekter, misslyckas med att
              ta hänsyn till de speciella förhållanden som finns både där det
              är glesbefolkat och där det är tätbefolkat blir vår, Centerpartiets,
              slutsats att de förslag till förändringar som ligger på riksdagens
              bord inte duger. Det blir bakläxa. Förslagen bör avslås. Därmed
              yrkar jag bifall till reservation 3.
            </seg>
          </u>
          <u xml:id="i-49b66a9a2ab87ef3-148" prev="i-49b66a9a2ab87ef3-144" who="Q6210672">
            <seg>
              Centerpartiet anser i stället att införandereglerna i det nuvarande
              systemet bör frysas och att staten bör ta över kostnadsansvaret.
              Det är det som gör att vi måste ta ett beslut av något slag här
              i riksdagen. De införanderegler som finns i dagens system gäller
              bara till årsskiftet; därefter försvinner de. Det är det som egentligen
              var orsaken till att utredningen kom i gång och till att vi har
              den här diskussionen i dag.
            </seg>
          </u>
          <u xml:id="i-49b66a9a2ab87ef3-149" prev="i-49b66a9a2ab87ef3-144" who="Q6210672">
            <seg>
              Fryser man införandereglerna i nuvarande system skapar det förutsättningar
              för att verkligen göra en reformering som innebär en förbättring
              och som innebär att vi kan få ett långsiktigt hållbart system.
            </seg>
          </u>
          <u xml:id="i-49b66a9a2ab87ef3-150" prev="i-49b66a9a2ab87ef3-144" who="Q6210672">
            <seg>
              Herr talman! Principen om likvärdiga förutsättningar för alla
              att bedriva kommunal verksamhet, incitament för tillväxt och ökad
              skattekraft, respekt för självstyret är principer som alla partier
              inom Allians för Sverige ställer sig bakom. Det är unikt att alla
              partier i Sveriges riksdag nu ställer upp på ett kommunalt utjämningssystem.
              Det är glädjande, och framför allt är det Moderaterna som har
              gjort en stor omsvängning i sin syn på kommunerna i allmänhet
              men också på det kommunala utjämningssystemet. Jag vill ge Moderaterna
              en eloge för den omsvängningen. Det krävs politiskt mod, och man
              kan se här i dag att förslagen kanske ännu inte riktigt lirar
              ihop med den retorik som lever kvar. Men jag tittar på förslagen,
              det är det som är det viktiga.
            </seg>
          </u>
          <u xml:id="i-49b66a9a2ab87ef3-151" prev="i-49b66a9a2ab87ef3-144" who="Q6210672">
            <seg>
              Med det skulle jag vilja hälsa Moderaterna välkomna till mittens
              rike.
            </seg>
          </u>
          <u xml:id="i-49b66a9a2ab87ef3-152" prev="i-49b66a9a2ab87ef3-144" who="Q6210672">
            <seg>
              Herr talman! Det ska bli intressant att höra Lars-Erik Lövdén
              senare i debatten om han har bestämt sig vilken fot han ska stå
              på. Ena gången kritiseras Moderaterna för att vara onda högermän
              som inte vill ha någon utjämning. Andra gången, senast i går här
              i kammaren, andas det om att de är något slags vingelpettrar som
              inte vill stå för sin högerpolitik. Om Lars-Erik Lövdén har någon
              ambition att få ta på sig en ledartröja borde han välkomna Moderaternas
              omsvängning, ta till sig att alla partier i Sveriges riksdag faktiskt
              vill ha ett utjämningssystem som ger likvärdiga förutsättningar.
            </seg>
          </u>
          <u xml:id="i-49b66a9a2ab87ef3-153" prev="i-49b66a9a2ab87ef3-144" who="Q6210672">
            <seg>
              Jag känner att risken är att Socialdemokraterna och vänstermajoriteten
              blåser till strid, till strid om motsättningar som egentligen
              inte finns i grunden. Det blir lite som Don Quijote som slåss
              mot demoner och väderkvarnar. Titta i högerburen den är tom. Det
              är ingen idé att slåss mot den demonen längre. Jag uppmanar Lars-Erik
              Lövdén och de socialdemokrater som kommer in i debatten efter
              mig att visa sitt ledarskap i stället för att blåsa till strid
              om motsättningar som inte finns.
            </seg>
          </u>
          <note type="speaker">
            Anf. 29 TOMAS HÖGSTRÖM (m) replik:
          </note>
          <u xml:id="i-49b66a9a2ab87ef3-154" next="i-49b66a9a2ab87ef3-156" who="Q5820978">
            <seg>
              Herr talman! Det hör ju inte till vanligheterna att jag begär
              replik på en centerpartist. Men efter Roger Tiefensees inlägg
              kände jag mig tvungen att göra några klarlägganden eftersom han
              drog väl stora växlar på ett inlägg som jag gjorde nyligen i kammaren.
            </seg>
          </u>
          <u xml:id="i-49b66a9a2ab87ef3-155" prev="i-49b66a9a2ab87ef3-154" who="Q5820978">
            <seg>
              Låt mig klargöra för såväl åhörare, talmannen, riksdagsledamöter
              och statsråd som tjänstemän att högerburen inte är tom. De reservationer
              vi har och de ställningstaganden som vi i Moderata samlingspartiet
              gör i det här betänkandet visar att vi ligger fast med vår politik.
              Vi har egna lösningar och ett långsiktigt mål med de förslag vi
              lägger fram.
            </seg>
          </u>
          <u xml:id="i-49b66a9a2ab87ef3-156" prev="i-49b66a9a2ab87ef3-154" who="Q5820978">
            <seg>
              Att vi med anledning av propositionen med gillande konstaterar
              vissa saker och vissa förändringar som regeringen nu genomför
              ska vi inte sticka under stol med. Vi har alltid hävdat att det
              behövs någon form av utjämning, och det har vi gett uttryck för
              till exempel via de förslag om äldrepeng och skolpeng som vi har
              lagt fram. Det leder till en utjämnande effekt och också till
              ett ökat statligt åtagande för de olika uppgifter som staten har
              lagt på kommunerna.
            </seg>
          </u>
          <note type="speaker">
            Anf. 30 ROGER TIEFENSEE (c) replik:
          </note>
          <u xml:id="i-49b66a9a2ab87ef3-157" next="i-49b66a9a2ab87ef3-158" who="Q6210672">
            <seg>
              Herr talman! Om man absolut vill sitta i en bur bör det väl vara
              självvalt. Men jag drog inte växlar på det som Tomas Högström
              sade, utan jag drog växlar på det som ni föreslår. Då tolkar jag
              det som att högerburen faktiskt är tom.
            </seg>
          </u>
          <u xml:id="i-49b66a9a2ab87ef3-158" prev="i-49b66a9a2ab87ef3-157" who="Q6210672">
            <seg>
              Mikael Odenberg sade till mig att Moderaterna retoriskt har skapat
              förväntningar bland annat här i Stockholmsområdet, förväntningar
              som de inte har för avsikt att realisera. Inom Moderata samlingspartiet
              ställer man nu upp på ett utjämningssystem. Jag tycker att det
              är ett viktigt klarläggande. Håll inte fast vid retoriken, utan
              anpassa i stället retoriken till de förslag som ni verkligen lägger
              fram.
            </seg>
          </u>
          <note type="speaker">
            Anf. 31 TOMAS HÖGSTRÖM (m) replik:
          </note>
          <u xml:id="i-49b66a9a2ab87ef3-159" next="i-49b66a9a2ab87ef3-160" who="Q5820978">
            <seg>
              Herr talman! Vi anpassar visst retoriken i förhållande till de
              förslag som vi lägger fram. Det är nu positivt att det kommunala
              utjämningssystemet i huvudsak ersätts med ett statligt finansierat
              system för inkomstutjämning. Det har vi hävdat i åratal. Regeringen
              har då starkt kritiserat oss för den uppfattningen. Men nu har
              man anammat en bärande del i vår syn på hur utjämningen ska ske.
            </seg>
          </u>
          <u xml:id="i-49b66a9a2ab87ef3-160" prev="i-49b66a9a2ab87ef3-159" who="Q5820978">
            <seg>
              När det sedan gäller Stockholm och det som Mikael Odenberg har
              framfört till dig så får du ta den diskussionen med honom. Vår
              avsikt är att leverera.
            </seg>
          </u>
          <note type="speaker">
            Anf. 32 ROGER TIEFENSEE (c) replik:
          </note>
          <u xml:id="i-49b66a9a2ab87ef3-161" next="i-49b66a9a2ab87ef3-163" who="Q6210672">
            <seg>
              Herr talman! Att leverera är också min avsikt. Men i er budgetmotion
              föreslår ni att det ska finnas ett utjämningssystem, att man ska
              ha likvärdiga förutsättningar och att det är rimligt att rika
              kommuner lämnar bidrar till fattiga kommuner. Jag har tagit fasta
              på det som ni skriver.
            </seg>
          </u>
          <u xml:id="i-49b66a9a2ab87ef3-162" prev="i-49b66a9a2ab87ef3-161" who="Q6210672">
            <seg>
              Sedan kan jag förstå att med tanke på den retorik som ni har
              använt er av och det som ni har förespeglat gör ni nu en väldigt
              stor omsvängning. Då kan jag förstå att det behövs en viss tid
              för anpassning.
            </seg>
          </u>
          <u xml:id="i-49b66a9a2ab87ef3-163" prev="i-49b66a9a2ab87ef3-161" who="Q6210672">
            <seg>
              Återigen: Jag vill ge er en eloge för de förändringar som ni
              har gjort i era förslag.
            </seg>
          </u>
          <note type="speaker">
            Anf. 33 SONIA KARLSSON (s):
          </note>
          <u xml:id="i-49b66a9a2ab87ef3-164" next="i-49b66a9a2ab87ef3-184" who="Q4958180">
            <seg>
              Herr talman! Det var ett väldigt intressant replikskifte. Jag
              tror inte att Roger Tiefensee har varit ledamot i den här kammaren
              så länge när han uttalar sig så lättsamt som han gjorde om Moderaterna,
              om mittens rike och om hur de hade gjort en omsvängning. Det var
              bra att Tomas Högström påminde om högerburen som är väldigt tydlig.
              Roger Tiefensee bör vara ganska orolig. Moderaterna är en ulv
              i fårakläder när det gäller utjämningssystemet. De är inte alls
              att lita på.
            </seg>
          </u>
          <u xml:id="i-49b66a9a2ab87ef3-165" prev="i-49b66a9a2ab87ef3-164" who="Q4958180">
            <seg>
              Herr talman! Jag vill att hela Sverige ska leva. Jag vill att
              alla människor ska ha lika tillgång till vård, skola och omsorg.
              Det är en fråga om rättvisa och solidaritet. Och då behöver vi
              fördela Sveriges tillväxt så att det finns förutsättningar för
              en bra offentlig service i alla delar av vårt land. Då behöver
              vi se till att det blir en långtgående ekonomisk utjämning mellan
              Sveriges olika kommuner och landsting. Det handlar om en utjämning
              både av deras inkomster och av deras kostnader både av deras olika
              beskattningsbara inkomster och av deras olika strukturkostnader.
              Denna fördelning av tillväxten löser vi genom det kommunala utjämningssystemet.
              Såväl inkomstutjämningen som kostnadsutjämningen måste omfatta
              alla kommuner och landsting i Sverige för att alla ska erhålla
              likvärdiga förutsättningar för att tillhandahålla välfärdstjänster.
            </seg>
          </u>
          <u xml:id="i-49b66a9a2ab87ef3-166" prev="i-49b66a9a2ab87ef3-164" who="Q4958180">
            <seg>
              Detta är inget hot mot den kommunala självstyrelsen, Lars Lindén.
              Tvärtom är det så att ett väl fungerande utjämningssystem hjälper
              till att upprätthålla den kommunala självstyrelsen.
            </seg>
          </u>
          <u xml:id="i-49b66a9a2ab87ef3-167" prev="i-49b66a9a2ab87ef3-164" who="Q4958180">
            <seg>
              Jag vill säga till Roger Tiefensee att av de 53 kommunerna som
              är centerstyrda har 52 ett stort behov av utjämningssystem. Det
              är faktiskt en garant för att de ska kunna ha en kommunal självstyrelse.
            </seg>
          </u>
          <u xml:id="i-49b66a9a2ab87ef3-168" prev="i-49b66a9a2ab87ef3-164" who="Q4958180">
            <seg>
              Regeringens förslag till ett nytt system för inkomstutjämning
              bygger i allt väsentligt på Utjämningskommitténs arbete. Då måste
              jag kommentera alla som har sagt att det behövs ett nytt system.
              För drygt ett år sedan, i september 2003 var utredningen klar
              med sitt arbete, och stod alla partier i den här kammaren förutom
              Moderaterna bakom det här förslaget. Då kan man ju undra: Vad
              har hänt sedan dess? Det tycker jag att vi ska fundera över. Det
              innebär att vi för samman dagens utjämningssystem, det generella
              statsbidraget och vissa riktade bidrag. Men i övrigt utgår förslaget
              från samma grundläggande principer som riksdagen tidigare har
              ställt sig bakom när det gäller utjämningssystemet.
            </seg>
          </u>
          <u xml:id="i-49b66a9a2ab87ef3-169" prev="i-49b66a9a2ab87ef3-164" who="Q4958180">
            <seg>
              Utskottet anser att de föreslagna förändringarna gör statens
              ansvar för finansieringen tydligare, samtidigt som vi bibehåller
              en långtgående utjämning av skillnader i beskattningsbara inkomster
              och strukturella kostnadsskillnader.
            </seg>
          </u>
          <u xml:id="i-49b66a9a2ab87ef3-170" prev="i-49b66a9a2ab87ef3-164" who="Q4958180">
            <seg>
              Som följd av att en stor del av statens bidrag till kommunerna
              förs över till utjämningssystemet minskar antalet kommuner och
              landsting som måste avstå en del av sin skattekraft. På det sättet
              minskar vi ytterligare risken för att det för en del kommuner
              kan uppstå negativa marginaleffekter. Här hade Roger Tiefensee
              en helt felaktig information. Vi återinför alltså inte några negativa
              marginaleffekter.
            </seg>
          </u>
          <u xml:id="i-49b66a9a2ab87ef3-171" prev="i-49b66a9a2ab87ef3-164" who="Q4958180">
            <seg>
              Genom att vi inför ett särskilt strukturbidrag vid sidan av själva
              utjämningssystemet får vi en tydligare hantering av en del speciella
              regionalpolitiska inslag som fram till nu har varit inbakade i
              det ordinarie utjämningssystemet.
            </seg>
          </u>
          <u xml:id="i-49b66a9a2ab87ef3-172" prev="i-49b66a9a2ab87ef3-164" who="Q4958180">
            <seg>
              Nuvarande system för kostnadsutjämning mellan kommuner och landsting
              bibehålls med vissa ändringar. Det som ändras är främst att vi
              slopar kallortstilläggen och kostnadsutjämningen för vatten och
              avlopp.
            </seg>
          </u>
          <u xml:id="i-49b66a9a2ab87ef3-173" prev="i-49b66a9a2ab87ef3-164" who="Q4958180">
            <seg>
              Därav kan jag bara konstatera att borgerliga partier som sitter
              i statliga utredningar inte är att lita på. Ni säger en sak i
              utredningsarbetet, men när det kommer till kritan vågar ni inte
              ta ansvar. Jag tycker faktiskt att man ska bedöma det arbete som
              görs i utredningar mer seriöst.
            </seg>
          </u>
          <u xml:id="i-49b66a9a2ab87ef3-174" prev="i-49b66a9a2ab87ef3-164" who="Q4958180">
            <seg>
              Det finns något som kallas för den borgerliga maktalliansen som
              man försöker blåsa upp till något nytt, något stort och märkvärdigt.
              Lars Leijonborg har sagt så här: Vi har ett mål för vårt arbete.
              Alliansen ska vara mer enig inför valet än vad vi varit någonsin
              tidigare.
            </seg>
          </u>
          <u xml:id="i-49b66a9a2ab87ef3-175" prev="i-49b66a9a2ab87ef3-164" who="Q4958180">
            <seg>
              Herr talman! Jag kan bara konstatera att när det gäller den kommunala
              utjämningen är de borgerliga ännu mer oeniga, ännu mer splittrade
              än de var när de deltog i Utjämningskommitténs arbete.
            </seg>
          </u>
          <u xml:id="i-49b66a9a2ab87ef3-176" prev="i-49b66a9a2ab87ef3-164" who="Q4958180">
            <seg>
              Låt oss ta de fem första och viktigaste beslutspunkterna i finansutskottets
              betänkande:
            </seg>
          </u>
          <u xml:id="i-49b66a9a2ab87ef3-177" prev="i-49b66a9a2ab87ef3-164" who="Q4958180">
            <seg>
              Ni står alltså långt ifrån det stolta mål som Lars Leijonborg
              har ställt upp. Det är en sak. Men det som bekymrar mig är att
              borgerliga partier inte står upp för de ställningstaganden som
              ni har gjort i Utjämningskommittén. Det är trist och tråkigt.
              Särskilt besviken är jag över Centerpartiet, och jag måste understryka
              det. Det har tidigare tillsammans med oss och våra samarbetspartier
              försvarat ett långtgående utjämningssystem för att tillförsäkra
              alla delar av landet en rimlig och likvärdig välfärd. Nu säger
              Centern nej till det.
            </seg>
          </u>
          <u xml:id="i-49b66a9a2ab87ef3-178" prev="i-49b66a9a2ab87ef3-164" who="Q4958180">
            <seg>
              Jag blir bekymrad. Jag tycker att Roger Tiefensee ändå ska läsa
              lite bakåt och följa de debatter vi har haft i kammaren. Han borde
              vara något mer bekymrad än vad han var alldeles nyss, när han
              inte alls var bekymrad.
            </seg>
          </u>
          <u xml:id="i-49b66a9a2ab87ef3-179" prev="i-49b66a9a2ab87ef3-164" who="Q4958180">
            <seg>
              Lokala centerpartister kan lita på oss socialdemokrater och våra
              samarbetspartier. Vi står bakom en långtgående utjämning mellan
              de kommuner och landsting som har många invånare med höga inkomster
              och de kommuner och landsting där invånarna har låga inkomster.
            </seg>
          </u>
          <u xml:id="i-49b66a9a2ab87ef3-180" prev="i-49b66a9a2ab87ef3-164" who="Q4958180">
            <seg>
              Det är ett led i kampen för välfärden. Utjämningssystemet är
              en förutsättning för att välfärden ska kunna vara likvärdig över
              hela landet. Utjämningssystemet är också en viktig del i arbetet
              för att stärka den kommunala självstyrelsen. Låt oss se till att
              välfärden växer och att hela Sverige kan leva.
            </seg>
          </u>
          <note>
            Jag yrkar bifall till finansutskottets förslag och avslag på
            reservationerna.
          </note>
          <u xml:id="i-49b66a9a2ab87ef3-181" prev="i-49b66a9a2ab87ef3-164" who="Q4958180">
            <seg>
              Jag har också ett antal frågor till mina meddebattörer. Ingen
              av dem har talat om finansiering. Ni säger i er motion, Tomas
              Högström, att ingen kommun eller inget landsting ska förlora på
              ert förslag. Därför godtar ni regeringens förslag om införanderegler.
              Men eftersom ni moderater vill ge betydligt mindre till kommunerna
              än regeringen går det inte ihop. Kommuner med låg skattekraft
              kommer att förlora med Moderaternas förslag. Det är mycket tydligt.
            </seg>
          </u>
          <u xml:id="i-49b66a9a2ab87ef3-182" prev="i-49b66a9a2ab87ef3-164" who="Q4958180">
            <seg>
              Jag vänder mig till Gunnar Nordmark. Folkpartiet föreslår i sin
              motion att kompensationsgraden för kommunerna ska sättas till
              samma nivå som för landstingen, det vill säga 90 %. Skälet är
              enligt Folkpartiet att det inte är rimligt att en inkomstutjämning
              ska motsvara 95 % av medelskattesatsen. Jag måste ställa en fråga
              till Gunnar Nordmark. Med ert förslag förlorar de kommuner som
              har lägst skattekraft. Varför är det rimligt?
            </seg>
          </u>
          <u xml:id="i-49b66a9a2ab87ef3-183" prev="i-49b66a9a2ab87ef3-164" who="Q4958180">
            <seg>
              Till slut vänder jag mig till Roger Tiefensee. Han säger i sitt
              särskilda yttrande och sade också i debatten att han vill ha 3,2
              miljarder för att finansiera frysning av införandereglerna. Hur
              ska då det betalas? Jo, säger Roger Tiefensee, det bör staten
              göra. Det är ju ett icke-besked. Så länge Roger Tiefensee inte
              tar fram en tydlig finansiering är det inget annat än orkeslöst
              önsketänkande.
            </seg>
          </u>
          <u xml:id="i-49b66a9a2ab87ef3-184" prev="i-49b66a9a2ab87ef3-164" who="Q4958180">
            <seg>
              Herr talman! Jag vill tacka Lars-Erik Lövdén, vår kommunminister,
              som jag förstår har sin sista debatt här i riksdagen i dag. Jag
              vill tacka för ett mångårigt samarbete. Vi från finansutskottet
              tackar dig för dessa nästan sex år. Tiden går fort. Vi önskar
              också god framgång med arbetet som landshövding i Halmstad.
            </seg>
          </u>
          <note type="speaker">
            Anf. 34 TOMAS HÖGSTRÖM (m) replik:
          </note>
          <u xml:id="i-49b66a9a2ab87ef3-185" next="i-49b66a9a2ab87ef3-187" who="Q5820978">
            <seg>
              Herr talman! Det ställdes en fråga till mig. Jag ska börja med
              att ställa en fråga till min socialdemokratiske meddebattör. I
              detta anförande med socialdemokratisk och klassisk vänsterretorik
              framhävs det offentliga, statens ledande roll och den socialdemokratiska
              regeringens och statsrådens genialitet och framsynthet när det
              gäller att lägga fram en proposition med ett innehåll som ska
              lösa alla problem. Faktum är att problem kvarstår.
            </seg>
          </u>
          <u xml:id="i-49b66a9a2ab87ef3-186" prev="i-49b66a9a2ab87ef3-185" who="Q5820978">
            <seg>
              De problembeskrivningar som finns omfattas även av ledande socialdemokratiska
              funktionärer i olika ställningar. De gör bland annat gällande
              att det finns marginaleffekter i systemet. Det är inte tillväxtfrämjande
              och har effekter för kommuner som till exempel arbetar hårt för
              att främja näringsliv, företagande, inflyttningar och annat i
              syfte att bli en bättre kommun, få bättre ekonomi och ökat skatteunderlag
              och annat.
            </seg>
          </u>
          <u xml:id="i-49b66a9a2ab87ef3-187" prev="i-49b66a9a2ab87ef3-185" who="Q5820978">
            <seg>
              De kommunerna drabbas. När vi påpekar det och försöker att föreslå
              ändringar och åtgärder just för att komma till rätta med de delarna
              får vi kritik. Den rosenröda visionen om ett utjämningssystem
              som närmast är perfekt stämmer inte med den verklighetsbeskrivning
              som kommun- och landstingsföreträdare har.
            </seg>
          </u>
          <note type="speaker">
            Anf. 35 SONIA KARLSSON (s) replik:
          </note>
          <u xml:id="i-49b66a9a2ab87ef3-188" next="i-49b66a9a2ab87ef3-193" who="Q4958180">
            <seg>
              Herr talman! Först och främst tycker jag att Tomas Högström får
              bestämma sig. Nyss stod han och sade att alla de nya förslagen
              låg till grund för Moderaternas förslag och att det var bra i
              den delen, och sedan är han helt emot. Smit inte ifrån att ni
              har alldeles för lite pengar i utjämningssystemet, Tomas Högström.
              Jag vill gärna ha svar på det.
            </seg>
          </u>
          <u xml:id="i-49b66a9a2ab87ef3-189" prev="i-49b66a9a2ab87ef3-188" who="Q4958180">
            <seg>
              Utjämningssystemet är komplicerat. Det är det ingen som inte
              instämmer i. Det är också därför vi har haft ett antal utredningar.
              Den senaste utredningen, som det fanns en stor majoritet i, var
              överens om att göra förtydliganden. Den stora delen är att vi
              nu lägger ihop så att det nästan i huvudsak är statligt finansierat.
            </seg>
          </u>
          <u xml:id="i-49b66a9a2ab87ef3-190" prev="i-49b66a9a2ab87ef3-188" who="Q4958180">
            <seg>
              Av 290 kommuner är det 15 kommuner som får bidra med en avgift.
              Skälet till det är att de har så hög skattekraft. Det är därför
              de får bidra. Men det blir färre kommuner som behöver bidra, och
              de behöver också bidra med mindre avgifter. Det har skett en stor
              förbättring.
            </seg>
          </u>
          <u xml:id="i-49b66a9a2ab87ef3-191" prev="i-49b66a9a2ab87ef3-188" who="Q4958180">
            <seg>
              Likadant är det vad gäller kostnadsutjämningen. Vi har förenklat
              det systemet, något som efterfrågats här av bland annat Folkpartiet.
              Det har gått ned från 16 till 9 olika områden. Det är också betydligt
              tydligare.
            </seg>
          </u>
          <u xml:id="i-49b66a9a2ab87ef3-192" prev="i-49b66a9a2ab87ef3-188" who="Q4958180">
            <seg>
              Det föreslås också, något som finansutskottet också har understrukit,
              att det ska till en uppföljningsorganisation. Vi har också hänvisat
              till lönekostnader, byggkostnadsindex och hur det ser ut med sjukvårdskostnader
              på Gotland.
            </seg>
          </u>
          <u xml:id="i-49b66a9a2ab87ef3-193" prev="i-49b66a9a2ab87ef3-188" who="Q4958180">
            <seg>
              Så fort den nya utjämningsorganisationen kommer på plats har
              den vissa saker den behöver ta tag i. Men det är ett bra förslag
              som Kommun- och Landstingsförbunden i stort är nöjda med.
            </seg>
          </u>
          <note type="speaker">
            Anf. 36 TOMAS HÖGSTRÖM (m) replik:
          </note>
          <u xml:id="i-49b66a9a2ab87ef3-194" next="i-49b66a9a2ab87ef3-196" who="Q5820978">
            <seg>
              Herr talman! Jag noterar att Socialdemokraternas representanter
              i finansutskottet inte har något större bekymmer med effekterna
              av nuvarande system. De tycker att det är bra som det är. Där
              är vi inte överens.
            </seg>
          </u>
          <u xml:id="i-49b66a9a2ab87ef3-195" prev="i-49b66a9a2ab87ef3-194" who="Q5820978">
            <seg>
              Vi gör en beskrivning, och vi har gjort en probleminventering.
              En del av förslagen som föreligger i propositionen har varit bra.
              Det gäller bland annat det principiella ställningstagandet att
              det är ett statligt finansierat system för inkomstutjämning. Det
              har vi drivit under en följd av år. Där har ni inte varit överens
              med oss om tagen. Men i den delen verkar det som att vi är det.
            </seg>
          </u>
          <u xml:id="i-49b66a9a2ab87ef3-196" prev="i-49b66a9a2ab87ef3-194" who="Q5820978">
            <seg>
              När det sedan gäller frågan om Moderaternas förslag till anslag,
              och om vi inom ramen för de förslag som vi lägger fram också finansierar
              det, kan jag bara hänvisa till det budgetförslag vi lagt fram
              där vi förstärker kommunsektorn med 2,3 miljarder kronor.
            </seg>
          </u>
          <note type="speaker">
            Anf. 37 SONIA KARLSSON (s) replik:
          </note>
          <u xml:id="i-49b66a9a2ab87ef3-197" next="i-49b66a9a2ab87ef3-199" who="Q4958180">
            <seg>
              Herr talman! Det är det nya systemet och effekterna av det som
              vi nu diskuterar, Tomas Högström. Det kommer inte att införas
              förrän den 1 januari 2005.
            </seg>
          </u>
          <u xml:id="i-49b66a9a2ab87ef3-198" prev="i-49b66a9a2ab87ef3-197" who="Q4958180">
            <seg>
              I det nya utjämningssystemet är det flera betydligt stora förbättringar.
              Det blir i huvudsak statligt. Det är färre kommuner som behöver
              bidra med avgifter, och de behöver bidra med mindre avgifter.
              Det blir också tydligare i kostnadsutjämningen. Dessutom ska vi
              ha en uppföljningsorganisation som följer det hela.
            </seg>
          </u>
          <u xml:id="i-49b66a9a2ab87ef3-199" prev="i-49b66a9a2ab87ef3-197" who="Q4958180">
            <seg>
              När det gäller pengar till systemet vill Moderaterna att gränsen
              för utjämningsavgift höjs till 115 % för landsting och kommuner
              och att avgiften ska sättas till 80 % av den egna skattesatsen.
              Bara detta kostar ca 1,9 miljarder. Sedan vill ni också frysa
              bidrag och avgifter från kommuner och landsting vars relativa
              skattekraft växer. Det kommer att kosta nästan lika mycket till.
              Ni har underskott i det här, och kommuner och landsting kommer
              att förlora på Moderaternas förslag. Det är den bistra verkligheten,
              Tomas Högström.
            </seg>
          </u>
          <note type="speaker">
            Anf. 38 ROGER TIEFENSEE (c) replik:
          </note>
          <u xml:id="i-49b66a9a2ab87ef3-200" next="i-49b66a9a2ab87ef3-202" who="Q6210672">
            <seg>
              Fru talman! Sonia Karlsson hade i sitt anförande några gånger
              passusar där hon till exempel sade att jag inte har varit i den
              här kammaren tillräckligt länge för att förstå förslaget, hur
              komplicerat det är och kanske också hur onda Moderaterna är. Jag
              tycker att det är synd att en kvinna ägnar sig åt den typ av härskarteknik
              som jag uppfattar att detta var och åt att förminska mig.
            </seg>
          </u>
          <u xml:id="i-49b66a9a2ab87ef3-201" prev="i-49b66a9a2ab87ef3-200" who="Q6210672">
            <seg>
              Det som vi bland annat riktar oss mot i förslaget är att man
              återinför negativa marginaleffekter. I dagens system och i den
              justerade inkomstutjämning som gjordes någon gång i början av
              2000-talet jobbades negativa marginaleffekter bort. Det var krångligt,
              men de är ändå borta.
            </seg>
          </u>
          <u xml:id="i-49b66a9a2ab87ef3-202" prev="i-49b66a9a2ab87ef3-200" who="Q6210672">
            <seg>
              Om det så bara är ett landsting som får återinförd negativ marginaleffekt
              nu så är det tillräckligt illa. Om man jämför förslaget med utredningens
              förslag ser man att det där var fem landsting som fick negativa
              marginaleffekter. För att inte alltför många ska få det justerar
              ni kompensationsgraden för landstingen från 95 till 90 %. Om vi
              från alliansen för Sverige hade föreslaget det så hade Sonia Karlsson
              gått i taket. Då hade det varit något förskräckligt att justera
              utjämningsgraden från 95 till 90 %. Nu är det högsta sanning och
              det enda rätta.
            </seg>
          </u>
          <note type="speaker">
            Anf. 39 SONIA KARLSSON (s) replik:
          </note>
          <u xml:id="i-49b66a9a2ab87ef3-203" next="i-49b66a9a2ab87ef3-204" who="Q4958180">
            <seg>
              Fru talman! Nej, Roger Tiefensee, det skulle vara mig främmande
              att försöka med några härskartekniker. Jag har debatterat utjämningssystemet
              sedan 1997, tror jag och det är kanske alldeles för länge! Jag
              har haft debatter med Moderata samlingspartiet, så jag vet mycket
              väl vad som har sagts under alla år. Det gäller också Centerpartiet,
              och då har Centerpartiet under alla år faktiskt varit någon som
              vi socialdemokrater har kunnat lita på i sammanhanget.
            </seg>
          </u>
          <u xml:id="i-49b66a9a2ab87ef3-204" prev="i-49b66a9a2ab87ef3-203" who="Q4958180">
            <seg>
              Jag blir bekymrad när Roger Tiefensee inleder så svepande med
              att säga att allting är så bra och att Moderaterna är i mittens
              rike. Det finns inga problem och allt ser så bra ut, säger han.
              Det stämmer inte, Roger Tiefensee! Lyssna! Tomas Högström fick
              ju själv rätta Roger Tiefensee. Han är kvar i högerburen. Det
              finns mycket tydliga synpunkter på vad Moderaterna vill och inte
              vill med utjämningssystemet. De vill definitivt inte ha det på
              det sätt som Socialdemokraterna och Centerpartiet tidigare har
              varit eniga om. Det bekymrar mig, och det borde bekymra centrala
              centerpolitiker. Det borde faktiskt bekymra en och annan centerriksdagsledamot
              också.
            </seg>
          </u>
          <note type="speaker">
            Anf. 40 ROGER TIEFENSEE (c) replik:
          </note>
          <u xml:id="i-49b66a9a2ab87ef3-205" next="i-49b66a9a2ab87ef3-208" who="Q6210672">
            <seg>
              Fru talman! Det är nästan ännu värre om Sonia Karlsson behärskar
              härskartekniken till en sådan fulländning att hon använder den
              utan att tänka på det.
            </seg>
          </u>
          <u xml:id="i-49b66a9a2ab87ef3-206" prev="i-49b66a9a2ab87ef3-205" who="Q6210672">
            <seg>
              När man ser till själva sakfrågan så står vi fast vid det som
              vi har varit överens om, nämligen dagens system och att vi utifrån
              det vill göra förbättringar. Ni gör förändringar som egentligen
              innebär försämringar och negativa marginaleffekter. Det är att
              bara byta kläder på systemet. Det ska erkännas att det finns problem
              i dagens utjämningssystem, men det kanske ni inte riktigt vill
              titta på. Vi anser att man behöver åtgärda dem.
            </seg>
          </u>
          <u xml:id="i-49b66a9a2ab87ef3-207" prev="i-49b66a9a2ab87ef3-205" who="Q6210672">
            <seg>
              Spring inte ifrån det här! Det är ni som springer ifrån uppgörelsen.
              Jag vet inte hur ni ser på hur man behandlar andra partier, men
              nu ställer vi inte upp på det som ni nu helt plötsligt ser som
              den enda sanningen, vilket gör att det blir konstigt när man ska
              diskutera med varandra.
            </seg>
          </u>
          <u xml:id="i-49b66a9a2ab87ef3-208" prev="i-49b66a9a2ab87ef3-205" who="Q6210672">
            <seg>
              I vårt budgetalternativ har vi finansierat de 3,2 miljarderna.
              I vårt budgetalternativ gör vi det också tydligt att vi vill stärka
              kommunernas förutsättningar för att deras egna skattebaser ska
              växa. Detta ligger utanför utjämningssystemet, men i och med att
              vi gör förändringar i inkomstskattesystemet som innebär att kommunerna
              får ökade skattebaser med i storleksordningen 55 miljarder får
              också de kommuner som har låg skattekraft större tillväxt i sina
              egna skattebaser. En egen skattebas är alltid bättre än både riktade
              statsbidrag och för den delen också utjämningsbidrag från andra
              kommuner.
            </seg>
          </u>
          <note type="speaker">
            Anf. 41 SONIA KARLSSON (s) replik:
          </note>
          <u xml:id="i-49b66a9a2ab87ef3-209" next="i-49b66a9a2ab87ef3-211" who="Q4958180">
            <seg>
              Fru talman! Vi socialdemokrater springer inte ifrån några uppgörelser.
              Däremot har det suttit en utredning i ett antal år som för ett
              år sedan lade fram ett förslag som Centerpartiet var med på. Man
              ställde upp på det helt. Det gällde även detta med att de som
              behövde betala in en avgift bara skulle behöva betala 85 %. Det
              är det som gör att vi kan ta bort det tillfälliga. När vi sänker
              till 85 % så uppträder inte negativa marginaleffekter.
            </seg>
          </u>
          <u xml:id="i-49b66a9a2ab87ef3-210" prev="i-49b66a9a2ab87ef3-209" who="Q4958180">
            <seg>
              Jag måste fråga om moderater och centerpartister verkligen läser
              varandras motioner. Jag har läst och förundrats över Moderaternas
              vision. Man säger att man vill lyfta av hela finansieringen av
              skolan, barnomsorgen och äldreomsorgen från kommunerna och ha
              pengsystem i stället. Kommunalskatterna ska radikalt sänkas, och
              beskattningsutrymmet föras över till staten. Centern säger i sin
              motion att man eftersträvar en samhällsorganisation där stora,
              i dag statliga, uppgifter ska föras till regionala organ och kommuner.
              Centern föreslår, precis som Roger Tiefensee sade nu, att kommunernas
              skattebaser ska ökas rejält på statens bekostnad. År 2005 vill
              Centern sänka skatten med 72,9 miljarder kronor och höja den till
              kommunerna med 54,1 miljarder. Då kan man fråga sig hur ni ska
              kunna bli överens. Ni står ju så långt från varandra! Läs era
              respektive motioner innan ni påstår att ni är överens!
            </seg>
          </u>
          <u xml:id="i-49b66a9a2ab87ef3-211" prev="i-49b66a9a2ab87ef3-209" who="Q4958180">
            <seg>
              Jag vill dessutom säga något till Roger Tiefensee när det gäller
              de 3 200 miljoner som ni ska plocka fram ur dunklet i Centerpartiets
              budgetalternativ: Det är ett budgetalternativ som redan har tillräckligt
              många hål. Det gäller också ert skatteförslag. Det är klart att
              man kan behöva ha en utjämning även om man skulle införa det.
              Det ges ju tvärsöver, och då får ju även de som har det bra av
              detta.
            </seg>
          </u>
          <note type="speaker">
            Anf. 42 GUNNAR NORDMARK (fp) replik:
          </note>
          <u xml:id="i-49b66a9a2ab87ef3-212" next="i-49b66a9a2ab87ef3-215" who="Q5619098">
            <seg>
              Fru talman! Till flydda tider återgår min tanke än så gärna dock
              inte till 1809 års krig, men däremot till debatter som vi har
              haft i denna kammare för något år sedan och till motioner från
              Folkpartiet. I dessa har vi velat ge just Utjämningskommittén
              vidgade direktiv. Vi ville att den skulle få ett utökat utredningsuppdrag
              i enlighet med vad vi har pekat på i motionen och i enlighet med
              vad vi har pekat på i andra motioner. Jag tycker inte att det
              är så konstigt om vi i en motion nu framför sådant som vi har
              sagt tidigare. Det ligger en viss tanke om konsekvens i detta.
            </seg>
          </u>
          <u xml:id="i-49b66a9a2ab87ef3-213" prev="i-49b66a9a2ab87ef3-212" who="Q5619098">
            <seg>
              När en utredning väl är klar så kan man välja att tro att den
              är något som finns i den bästa av alla världar och att det som
              den har kommit fram till är statiskt och över huvud taget inte
              kan förändras. Min amatörmässiga uppfattning om statliga utredningar
              är att de ska leda till någon form av intellektuellt arbete även
              efter detta. Man ska komma med kritik, man ska komma med synpunkter
              och det ska leda till förändringar. Även från regeringens sida
              har man föreslagit förändringar i förhållande till vad kommittén
              kom fram till.
            </seg>
          </u>
          <u xml:id="i-49b66a9a2ab87ef3-214" prev="i-49b66a9a2ab87ef3-212" who="Q5619098">
            <seg>
              Jag tycker inte att det är så konstigt att de som har tittat
              på detta har föreslagit en utredning. Kommuner, landsting och
              politiska partier gör överväganden och formulerar sig sedan inför
              det slutliga ställningstagandet.
            </seg>
          </u>
          <u xml:id="i-49b66a9a2ab87ef3-215" prev="i-49b66a9a2ab87ef3-212" who="Q5619098">
            <seg>
              Om man lever i en helt statisk värld skulle det andra möjligtvis
              kunna vara en önskvärd inställning. Men jag tror inte att vi lever
              i en helt statisk värld. Världen förändras. Det är bra med olika
              synpunkter och det är bra att man tar in dem.
            </seg>
          </u>
          <note type="speaker">
            Anf. 43 SONIA KARLSSON (s) replik:
          </note>
          <u xml:id="i-49b66a9a2ab87ef3-216" next="i-49b66a9a2ab87ef3-218" who="Q4958180">
            <seg>
              Fru talman! I den delen kan jag hålla med Gunnar Nordmark. Det
              är precis som han sade i huvudsak följer vi utredningens förslag,
              men vi har också gjort vissa förändringar. Bland annat har vi
              tillfört 1 300 miljoner kronor för att utjämningen ska fungera
              på ett bättre sätt. Särskilt Stockholm och Norrlandskommunerna
              hade annars fått det extra besvärligt. Sådana goda förbättringar
              gör vi givetvis.
            </seg>
          </u>
          <u xml:id="i-49b66a9a2ab87ef3-217" prev="i-49b66a9a2ab87ef3-216" who="Q4958180">
            <seg>
              Folkpartiet var helt med på det här förslaget. Man har bara en
              reservation om att man vill ha 80 % utjämning i stället för 85
              % för dem som ska betala avgift. I övrigt stod man helt bakom
              förslaget. Jag tycker att det är en stor skillnad när man nu säger
              att man vill ha ett helt nytt förslag.
            </seg>
          </u>
          <u xml:id="i-49b66a9a2ab87ef3-218" prev="i-49b66a9a2ab87ef3-216" who="Q4958180">
            <seg>
              Sedan är faktiskt Gunnar Nordmark mig svaret skyldig på frågan
              som gäller ert förslag om att sänka kompensationsgraden till kommunerna
              till 90 %. Varför är det rimligt att just de kommuner som har
              lägst skattekraft ska förlora? Jag fick inte svar på det.
            </seg>
          </u>
          <note type="speaker">
            Anf. 44 GUNNAR NORDMARK (fp) replik:
          </note>
          <u xml:id="i-49b66a9a2ab87ef3-219" next="i-49b66a9a2ab87ef3-220" who="Q5619098">
            <seg>
              Fru talman! Jag vet ju att jag har lite talartid kvar. Jag tänkte
              att jag skulle ta upp det också. När detta behandlades i riksdagen
              för något år sedan sade vi att vi ville ha vidgade direktiv för
              utredningen. Vi är nöjda med det arbete som vår ledamot har lagt
              ned inom de ramar som finns, men vi kunde inte gå så långt som
              vi ville.
            </seg>
          </u>
          <u xml:id="i-49b66a9a2ab87ef3-220" prev="i-49b66a9a2ab87ef3-219" who="Q5619098">
            <seg>
              Det finns lite olika sätt att se på vem som drabbas av en ersättningsgrad
              på 90 %. En alltför hög inkomstutjämning skapar risker för att
              man inte får det arbetskraftsutbud som man annars skulle få. Det
              kan leda till en okänslighet för kommunala skattehöjningar. Detta
              missgynnar alla kommuner och alla invånare i landet. Det är därför
              som vi har valt att lägga detta på den lägre nivån. Det stimulerar
              mer tillväxt och ger ett ökat arbetskraftsutbud, och det gynnar
              alla. Vi står för arbetslinjen.
            </seg>
          </u>
          <note type="speaker">
            Anf. 45 SONIA KARLSSON (s) replik:
          </note>
          <u xml:id="i-49b66a9a2ab87ef3-221" next="i-49b66a9a2ab87ef3-224" who="Q4958180">
            <seg>
              Fru talman! Det kan jag instämma i. Socialdemokraterna står också
              för arbetslinjen. Vi önskar arbete åt alla.
            </seg>
          </u>
          <u xml:id="i-49b66a9a2ab87ef3-222" prev="i-49b66a9a2ab87ef3-221" who="Q4958180">
            <seg>
              Låt mig ta upp detta med Folkpartiet och utredningar. Man kan
              naturligtvis ha ytterligare synpunkter och vilja tillföra saker.
              Men det var ju sagt att man skulle ha representanter som hade
              nära kontakt med partiet och kommunerna. Under de här två åren
              förankrar man ju också saker.
            </seg>
          </u>
          <u xml:id="i-49b66a9a2ab87ef3-223" prev="i-49b66a9a2ab87ef3-221" who="Q4958180">
            <seg>
              Jag tror i stället att det är så att Folkpartiet alltid vill
              något annat. Även om det vid ett tillfälle ser ut som om de får
              som de vill, vill de vid nästa tillfälle något annat. Det är Gunnar
              Nordmark ett bra exempel på.
            </seg>
          </u>
          <u xml:id="i-49b66a9a2ab87ef3-224" prev="i-49b66a9a2ab87ef3-221" who="Q4958180">
            <seg>
              Ert förslag att sänka kompensationsgraden till kommunerna till
              90 % innebär att de kommuner som har lägst skattekraft förlorar
              mest. De skulle förlora ca 550 kr per invånare. Jag undrar varför
              Folkpartiet tycker att det är rimligt? Frågan kvarstår.
            </seg>
          </u>
          <note type="speaker">
            Anf. 46 LARS LINDÉN (kd) replik:
          </note>
          <u xml:id="i-49b66a9a2ab87ef3-225" next="i-49b66a9a2ab87ef3-226" who="Q5955199">
            <seg>
              Fru talman! Sonia Karlsson sade att det kommunala självstyret
              inte var något hot. Jag förstår inte vad hon citerar. Vi är i
              stort sett positiva till det här förslaget, men vi tycker inte
              att de dåligheter som fanns i det gamla har försvunnit helt. Jag
              har varit kommunpolitiker i 27 år och vet hur det gamla systemet
              har slagit. Trots att det var en s-kommun svettades man varje
              gång när nya kostnader lades på kommunen utan att vi kunde planera
              i tid, och det blev inte kompenserat.
            </seg>
          </u>
          <u xml:id="i-49b66a9a2ab87ef3-226" prev="i-49b66a9a2ab87ef3-225" who="Q5955199">
            <seg>
              Nu sker det en del bra saker, men vi har förslag som skulle göra
              det ännu bättre. Vi vill ha ett helt statligt system. Det vill
              ju ni nästan också. Det är inte så stor skillnad, men vi vill
              gå ett steg till.
            </seg>
          </u>
          <note type="speaker">
            Anf. 47 SONIA KARLSSON (s) replik:
          </note>
          <u xml:id="i-49b66a9a2ab87ef3-227" next="i-49b66a9a2ab87ef3-229" who="Q4958180">
            <seg>
              Fru talman! Det är inte bara Lars Lindén som säger att detta
              med ett utjämningssystem är ett hot mot det kommunala självstyret.
              Det är många som säger det. Jag menar att det absolut inte är
              det. Många av de kommuner, bland annat dessa 52 centerstyrda som
              jag pratade om, vet ju att bidraget från utjämningssystemet gör
              att de verkligen kan ha ett kommunalt självstyre.
            </seg>
          </u>
          <u xml:id="i-49b66a9a2ab87ef3-228" prev="i-49b66a9a2ab87ef3-227" who="Q4958180">
            <seg>
              I er reservation och er motion påstår ni att detta inte följer
              grundlagen, att det inte är grundlagsenligt. Det är bevisligen
              så att när systemet infördes 1995 prövades det av Lagrådet, och
              det bedömdes att det inte stred mot grundlagen. Även det här nya
              förslaget har ju prövats, och det strider inte mot grundlagen.
            </seg>
          </u>
          <u xml:id="i-49b66a9a2ab87ef3-229" prev="i-49b66a9a2ab87ef3-227" who="Q4958180">
            <seg>
              Sedan vill jag kommentera det som Lars Lindén sade. I den här
              uppföljningsorganisationen ska vi titta på flera olika frågor
              som vi menar är viktiga lönekostnader, byggkostnadsindex och så
              vidare. Den här organisationen ska se till att det blir så bra
              som möjligt. Vi vet ju att ingenting är så bra att det inte kan
              bli bättre.
            </seg>
          </u>
          <note type="speaker">
            Anf. 48 LARS LINDÉN (kd) replik:
          </note>
          <u xml:id="i-49b66a9a2ab87ef3-230" next="i-49b66a9a2ab87ef3-231" who="Q5955199">
            <seg>
              Fru talman! Det finns en del brister, och det ska man titta på.
              Det tycker vi också, men det borde man kanske ha gjort innan man
              lägger fram förslaget. Nu lämnar vi ett bristfälligt system, och
              så får vi ett nytt bristfälligt system.
            </seg>
          </u>
          <u xml:id="i-49b66a9a2ab87ef3-231" prev="i-49b66a9a2ab87ef3-230" who="Q5955199">
            <seg>
              Jag tänkte ta upp detta eviga tjatande om att vi inte är överens
              i kvartetten som tänker ta över regeringsmakten 2006. Skriver
              du ihop dina anföranden med Miljöpartiet och Vänsterpartiet? Vi
              skriver inte ihop våra anföranden nu, men efter 2006 kommer vi
              nog att göra det. Du får vänta till dess. Detta är nästan lite
              barnsligt. Vi är fyra partier, och vi måste få ha lite olika uppfattningar.
              I en del frågor skiljer vi oss, men i det mesta är vi eniga. Det
              blir lite larvigt att kräva att vi var och en ska stå här och
              prata för hela gruppen. Jag pratar för vårt parti. Om vi skulle
              ha samma åsikt kunde vi ju slå ihop partierna. Ni tänker väl inte
              slå ihop er med Vänstern och Miljöpartiet?
            </seg>
          </u>
          <note type="speaker">
            Anf. 49 SONIA KARLSSON (s) replik:
          </note>
          <u xml:id="i-49b66a9a2ab87ef3-232" who="Q4958180">
            <seg>
              Fru talman! Detta problem är inte riktigt mitt, tycker jag. Det
              är ju de borgerliga partierna som säger att de har bildat en borgerlig
              maktallians och att de ska se till att bli så eniga som möjligt
              till valet. Jag visar bara att om det är det ni vill, så misslyckas
              ni totalt när det gäller det kommunala utjämningssystemet. Där
              spretar ni åt olika håll. Centern och Moderaterna står långt ifrån
              varandra, och ni andra sticker i väg åt olika håll. Jag vet att
              ni är olika partier, men det är ni själva som säger att ni ska
              tycka lika om allting fast ni inte gör det. Det är bara retorik.
            </seg>
          </u>
          <note type="speaker">
            Anf. 50 SIV HOLMA (v):
          </note>
          <note>
            Fru talman! Jag yrkar bifall till förslaget i betänkandet och
            avslag på samtliga reservationer. Propositionen om ändringar i
            det kommunala utjämningssystemet har utarbetats i god samarbetsanda
            mellan Socialdemokraterna, Vänsterpartiet och Miljöpartiet.
          </note>
          <u xml:id="i-49b66a9a2ab87ef3-233" next="i-49b66a9a2ab87ef3-251" who="Q4609260">
            <seg>
              Det föreslås relativt stora förändringar i systemet, men i princip
              kvarstår den långtgående utjämningen både för inkomster och för
              strukturella kostnader. Förändringarna är gjorda för att gå kritikerna
              till mötes.
            </seg>
          </u>
          <u xml:id="i-49b66a9a2ab87ef3-234" prev="i-49b66a9a2ab87ef3-233" who="Q4609260">
            <seg>
              De största förändringarna finns i inkomstutjämningen. Det nya
              systemet går ut på att ge alla kommuner och landsting en garanterad
              skattekraft på 115 respektive 110 %.
            </seg>
          </u>
          <u xml:id="i-49b66a9a2ab87ef3-235" prev="i-49b66a9a2ab87ef3-233" who="Q4609260">
            <seg>
              Statsbidragen används för att se till att kommuner och landsting
              kommer upp till de föreslagna utjämningsnivåerna. 15 kommuner
              och ett landsting ligger av egen kraft över dessa nivåer. Inkomstutjämningssystemet
              är i huvudsak statligt finansierat. Jämfört med nuvarande system
              kommer de kommuner och landsting som har landets högsta skattekraft
              att få behålla mer av sina pengar. Utjämningen blir med andra
              ord lägre. Det är något som måste uppfattas positivt hos dessa
              kommuner och landsting, som företrädesvis finns i Stockholmsområdet.
            </seg>
          </u>
          <u xml:id="i-49b66a9a2ab87ef3-236" prev="i-49b66a9a2ab87ef3-233" who="Q4609260">
            <seg>
              Kostnadsutjämningssystemet är också förenklat, precis som Sonia
              Karlsson redogjorde för på ett förtjänstfullt sätt, genom att
              främst kostnadsutjämningen för vatten och avlopp samt kallortstilläggen
              har slopats. Dessutom har vi renodlat kostnadsutjämningen och
              samlat regionalpolitiken i ett statligt finansierat strukturbidrag.
            </seg>
          </u>
          <u xml:id="i-49b66a9a2ab87ef3-237" prev="i-49b66a9a2ab87ef3-233" who="Q4609260">
            <seg>
              Varför har då Vänsterpartiet kunnat gå med på förändringar som
              innebär en något lägre utjämning? Jo, det beror på att vi vill
              ha ett utjämningssystem med bred acceptans för att minska klyftorna
              i landet. Denna breda acceptans är en förutsättning för att få
              ett långsiktigt hållbart system.
            </seg>
          </u>
          <u xml:id="i-49b66a9a2ab87ef3-238" prev="i-49b66a9a2ab87ef3-233" who="Q4609260">
            <seg>
              Fru talman! Vi har alltså tillmötesgått kritikerna, men oppositionen
              är som väntat inte nöjd. Jag har med stort intresse läst deras
              reservationer. Det enda parti som har förstått förändringarna
              är Kristdemokraterna, i alla fall om man läser vad som står i
              reservationerna, som kan vidgå att förslaget till inkomstutjämning
              är ett steg i rätt riktning.
            </seg>
          </u>
          <u xml:id="i-49b66a9a2ab87ef3-239" prev="i-49b66a9a2ab87ef3-233" who="Q4609260">
            <seg>
              Genomgående vill samtliga borgerliga partier ha ett nytt system,
              med lite olika motiveringar men med en gemensam ambition att minska
              utjämningen ytterligare. De förordar alltså mindre solidaritet
              mellan kommunerna och mellan landstingen. Det vill säga att de
              fattiga kommunerna och landstingen ska få mindre och att de rikare
              ska få mer. Det omskrivs i tjusiga ordalag som att det skulle
              öka incitamenten för tillväxt.
            </seg>
          </u>
          <u xml:id="i-49b66a9a2ab87ef3-240" prev="i-49b66a9a2ab87ef3-233" who="Q4609260">
            <seg>
              Den mest hycklande omskrivningen står Moderaterna för. De vill
              ha ett system som stöder välstånd och menar att det nu föreslagna
              motverkar välstånd. En fråga till Moderaterna blir ofrånkomligt:
              Stödja välstånd för vem? Jag uppfattar det bara på det sättet
              att det handlar om de 15 rikaste kommunerna och ett landsting.
              De tillskott till kommunsektorn som Moderaterna föreslår ska såvitt
              jag förstår gå till de rikaste kommunerna och till det rikaste
              landstinget. Men det räcker inte med att ge mer statsbidrag till
              de rikaste man vill också sänka utjämningsgraden till förmån för
              de rikaste på bekostnad av de fattiga kommunerna.
            </seg>
          </u>
          <u xml:id="i-49b66a9a2ab87ef3-241" prev="i-49b66a9a2ab87ef3-233" who="Q4609260">
            <seg>
              Folkpartiet och Kristdemokraterna vill också minska utjämningsgraden
              utifrån argumentet att öka incitament för tillväxt. Folkpartiet
              anger i sin reservation också att mindre utjämning skulle öka
              bostadsbyggandet.
            </seg>
          </u>
          <u xml:id="i-49b66a9a2ab87ef3-242" prev="i-49b66a9a2ab87ef3-233" who="Q4609260">
            <seg>
              Fru talman! Utjämningssystemet är inte ett bidragssystem. Syftet
              med utjämningssystemet är att ge likvärdiga ekonomiska förutsättningar
              för alla kommuner och landsting att klara behoven inom skola,
              vård och omsorg. Utjämningssystemet har utsetts till syndabock
              när kommunsektorn saknar tillräckligt med resurser. Om man som
              de borgerliga partierna förespråkar omfördelar mindre, så blir
              förlorarna de kommuner och landsting som har de sämsta ekonomiska
              förutsättningarna. Men skjut inte på utjämningssystemet när det
              saknas resurser! Det enklaste sättet att råda bot på resursbristen
              är att tillföra kommunsektorn mer pengar. Det handlar om att öka
              sysselsättningen och att prioritera välfärden före skattesänkningar.
            </seg>
          </u>
          <u xml:id="i-49b66a9a2ab87ef3-243" prev="i-49b66a9a2ab87ef3-233" who="Q4609260">
            <seg>
              Fru talman! Det är med sorg i hjärtat som jag noterar utvecklingen
              av Centerpartiets syn på utjämningssystemet. Från att ha varit
              ett av de partier som värnat de utsatta kommunerna och landstingen
              har man närmat sig Moderaternas retorik när man kritiserar utjämningssystemet.
              Centern vill ha ett nytt utjämningssystem som garanterar det kommunala
              självstyret, skapar likartade förutsättningar genom att kompensera
              endast för strukturella skillnader och öka incitament för ekonomisk
              tillväxt och ökad skattekraft. Centern är tydligen beredd att
              offra sin ideologi för att var med i den borgerliga alliansen.
            </seg>
          </u>
          <u xml:id="i-49b66a9a2ab87ef3-244" prev="i-49b66a9a2ab87ef3-233" who="Q4609260">
            <seg>
              Man säger sig vilja frysa nuvarande införanderegler på befintlig
              nivå. Detta skulle kosta 3,2 miljarder. Det har här förts en debatt
              mellan Sonia Karlsson och Roger Tiefensee. Inte heller jag har
              hittat dessa 3,2 miljarder i ert förslag, men du gör gällande
              att de finns.
            </seg>
          </u>
          <u xml:id="i-49b66a9a2ab87ef3-245" prev="i-49b66a9a2ab87ef3-233" who="Q4609260">
            <seg>
              Problemet för Centerpartiet är att man i sin budgetmotion föreslår
              minskade statsbidrag i en omfattning som gör utjämningssystemet
              såväl det gamla som det i den föreslagna nya tappningen näst intill
              omöjligt att genomföra. De minskade statsbidragen är en konsekvens
              av att man sänker skatten, och på det sättet vill man stärka den
              egna kommunala skattebasen. Det kan ju vara lovvärt, men det försvårar
              för att inte säga omöjliggör ett statligt finansierat långtgående
              utjämningssystem.
            </seg>
          </u>
          <u xml:id="i-49b66a9a2ab87ef3-246" prev="i-49b66a9a2ab87ef3-233" who="Q4609260">
            <seg>
              Fru talman! Jag vill också passa på att kommentera de borgerliga
              partiernas hyllande av det kommunala självstyret. Det tenderar
              att bli ett krav på respekt som gäller för andra men inte för
              en själv och det egna partiet. Ta Centern som ett exempel! Centern
              håller det kommunala självstyrets fana högt. Alla specialdestinerade
              statsbidrag ska till det generella, säger man och föreslår samtidigt
              att 2 miljarder ska flyttas från den generella påsen till ett
              specialdestinerat statsbidrag för genomförande av sitt förslag
              till en nationell vårdgaranti.
            </seg>
          </u>
          <u xml:id="i-49b66a9a2ab87ef3-247" prev="i-49b66a9a2ab87ef3-233" who="Q4609260">
            <seg>
              Samma sak kan sägas om Moderaterna, Folkpartiet och Kristdemokraterna.
              När det gäller att föreslå saker som de själva gillar blundar
              man för att man själv gör ingrepp i det kommunala självstyret.
              Låt mig nämna några sådana exempel.
            </seg>
          </u>
          <u xml:id="i-49b66a9a2ab87ef3-248" prev="i-49b66a9a2ab87ef3-233" who="Q4609260">
            <seg>
              Man föreslår att resursfördelningen till skolan och äldreomsorgen
              ska förstatligas genom nationell skolpeng och nationell äldrepeng.
              Etableringsrätten för privata skolor ska styras av stat och inte
              av kommun. Dessutom föreslår man inskränkningar i kommunal näringsverksamhet.
              Moderaterna anser att kommunerna endast ska sköta kärnverksamheterna.
              Listan kan bli lång, men låt mig peka på exempel från Folkpartiet
              och Kristdemokraterna, som vill att kommunal verksamhet som inte
              är myndighetsutövning ska konkurrensutsättas genom upphandling.
              Det är ett förslag som förutsätter beslut i riksdagen.
            </seg>
          </u>
          <u xml:id="i-49b66a9a2ab87ef3-249" prev="i-49b66a9a2ab87ef3-233" who="Q4609260">
            <seg>
              Vänsterpartiet anser att ett utjämningssystem innebär att det
              kommunala självstyret även kan utvecklas i kommuner och landsting
              med sämre ekonomiska förutsättningar. Utan utjämningssystem urholkas
              det kommunala självstyret. Vi anser att nya tillskott av pengar
              till kommunsektorn bör vara generella. Vi vill också att när nya
              pengar tillförs kommunsektorn ska de användas till att höja nivån
              i utjämningssystemet. Vi ser fram emot att inordna skolmiljarderna,
              pengarna till kunskapslyft och pengar till förskolan i det generella
              systemet.
            </seg>
          </u>
          <u xml:id="i-49b66a9a2ab87ef3-250" prev="i-49b66a9a2ab87ef3-233" who="Q4609260">
            <seg>
              En liten men viktig framgång i uppföljningen av utjämningssystemet
              är att man på ett bättre sätt än tidigare ska analysera hur de
              olika variablerna i systemet påverkar kvinnor respektive män.
            </seg>
          </u>
          <u xml:id="i-49b66a9a2ab87ef3-251" prev="i-49b66a9a2ab87ef3-233" who="Q4609260">
            <seg>
              Fru talman! Jag ser att min talartid är slut. Jag har bara det
              önskemålet att till Moderaterna när det gäller deras reservation
              7 om psykiatrin och missbruksvården få säga att jag vill att de
              ska ta hänsyn till att man faktiskt tar med de här sakerna i den
              kommunala kostnadsutjämningen. Ni har bara tittat på landstingen.
            </seg>
          </u>
          <note type="speaker">
            Anf. 51 ROGER TIEFENSEE (c) replik:
          </note>
          <u xml:id="i-49b66a9a2ab87ef3-252" next="i-49b66a9a2ab87ef3-254" who="Q6210672">
            <seg>
              Fru talman! Siv Holma har i sitt anförande lite problem med att
              se värdet av egna skatteinkomster och ser bara till värdet av
              bidrag. När vi gör förändringar i inkomstskattesystemet som också
              får konsekvenser i kommunernas egen skattebas är det av den anledningen
              att vi vill att både människor och kommuner i större utsträckning
              ska kunna leva på sina egna inkomster och vara mindre beroende
              av bidrag.
            </seg>
          </u>
          <u xml:id="i-49b66a9a2ab87ef3-253" prev="i-49b66a9a2ab87ef3-252" who="Q6210672">
            <seg>
              När vi pratar med våra kommunpolitiker visar det sig att de är
              livrädda eftersom de inte vet vad som kan bli utgången av en nattlig
              förhandling mellan dig, miljöpartisterna och regeringen. Vet man
              däremot att man har egna statsbidrag, kan man faktiskt räkna ut
              hur lönesumman kommer att växa till det kommande året. Det ger
              en större trygghet.
            </seg>
          </u>
          <u xml:id="i-49b66a9a2ab87ef3-254" prev="i-49b66a9a2ab87ef3-252" who="Q6210672">
            <seg>
              Siv Holma anklagar i sitt anförande Folkpartiet för att vilja
              sänka utjämningsgraden för kommunerna. Ni föreslår själva att
              man ska sänka utjämningsgraden bland annat för Norrbottens läns
              landsting från 95 till 90 %. Hur motiverar du det? Motivet är,
              som jag uppfattar det, att man vill undvika att ännu fler landsting
              ska drabbas av negativa marginaleffekter, något som man i dagens
              system har jobbat bort. Hur står du upp för att försämra utjämningsgraden
              för ditt eget landsting?
            </seg>
          </u>
          <note type="speaker">
            Anf. 52 SIV HOLMA (v) replik:
          </note>
          <u xml:id="i-49b66a9a2ab87ef3-255" next="i-49b66a9a2ab87ef3-257" who="Q4609260">
            <seg>
              Fru talman! När det först och främst gäller att förstärka kommunernas
              egen skattebas sade jag i mitt anförande att det är lovvärt att
              kommunerna blir mindre beroende av statsbidrag. De kan då lita
              till sina egna inkomster. Men med det systemet kommer vi inte
              åt en utjämning mellan kommuner med svag skattekraft och kommuner
              med stark skattekraft. Ett långtgående statligt utjämningssystem
              klarar inte att nå detta mål.
            </seg>
          </u>
          <u xml:id="i-49b66a9a2ab87ef3-256" prev="i-49b66a9a2ab87ef3-255" who="Q4609260">
            <seg>
              När det gäller hur jag ska försvara förändringarna i mitt eget
              läns landsting, Norrbotten, uppfattar jag det så att för att kunna
              gå med på en något lägre utjämning har det varit oerhört viktigt
              att få en bred acceptans. Detta sade jag också i mitt huvudanförande.
              Det skapar ett långsiktigt hållbart utjämningssystem och är bra
              framför allt för de kommuner och landsting som har en svag skattekraft
              eller en ogynnsam struktur.
            </seg>
          </u>
          <u xml:id="i-49b66a9a2ab87ef3-257" prev="i-49b66a9a2ab87ef3-255" who="Q4609260">
            <seg>
              Det handlar alltså om att hålla ihop landet och inte ställa landsdelar
              mot varandra. Det som återstår av förslaget talar för den breda
              acceptansen. Och det är fortfarande ett långtgående utjämningssystem,
              vilket jag är mycket stolt över.
            </seg>
          </u>
          <note type="speaker">
            Anf. 53 ROGER TIEFENSEE (c) replik:
          </note>
          <u xml:id="i-49b66a9a2ab87ef3-258" next="i-49b66a9a2ab87ef3-263" who="Q6210672">
            <seg>
              Fru talman! Det är hederligt av Siv Holma att medge att sänkningen
              av utjämningsgraden i hennes eget landsting görs för att få en
              bred acceptans. Jag önskar dig lycka till i debatten hemma.
            </seg>
          </u>
          <u xml:id="i-49b66a9a2ab87ef3-259" prev="i-49b66a9a2ab87ef3-258" who="Q6210672">
            <seg>
              Jag tar till mig det du säger om att vår ambition att stärka
              skattekraften för kommuner och landsting är lovvärd. Men samtidigt
              säger du att det hela skulle falla eftersom man då inte kan genomföra
              ett statligt finansierat system.
            </seg>
          </u>
          <u xml:id="i-49b66a9a2ab87ef3-260" prev="i-49b66a9a2ab87ef3-258" who="Q6210672">
            <seg>
              Jag lyfte i mitt anförande fram att utjämningssystemet är ett
              medel, inte ett mål i sig. Det som du tycker är lovvärt att man
              stärker i det här fallet kommunernas egen skattekraft avfärdar
              du ändå med att säga att det inte uppfyller sättet att göra utjämningen
              på, det sätt som ni nu fastnat för. Det är lite synd.
            </seg>
          </u>
          <u xml:id="i-49b66a9a2ab87ef3-261" prev="i-49b66a9a2ab87ef3-258" who="Q6210672">
            <seg>
              Vår inriktning är att stärka människor och kommuner och i förväg
              minska klyftorna vi har klyftor i det här landet i stället för
              att i efterhand behöva jämna ut så mycket. Vi behöver också en
              utjämning, och där är vi väldigt tydliga med att säga att den
              även ska ge incitament för till exempel en ökning av skattekraften.
            </seg>
          </u>
          <u xml:id="i-49b66a9a2ab87ef3-262" prev="i-49b66a9a2ab87ef3-258" who="Q6210672">
            <seg>
              Därför tycker jag att Moderaternas förslag om att man alltid
              får behålla en ökning av relativ skattekraft är lovvärt. Det innebär
              att till exempel Dals-Eds kommun, som är beroende av inkomstutjämningsbidrag
              och för några år sedan blev utnämnd till årets tillväxtkommun,
              året efter skulle ha fått behålla sina inkomster, sina resurser.
              I stället blev belöningen för insatserna att de fick minskade
              utjämningsbidrag.
            </seg>
          </u>
          <u xml:id="i-49b66a9a2ab87ef3-263" prev="i-49b66a9a2ab87ef3-258" who="Q6210672">
            <seg>
              De 52 centerstyrda kommuner som är beroende av inkomstutjämningsbidrag
              ska enligt vår modell få behålla sin ekonomiska bas men också
              få möjlighet att stärka den. Det är skillnaden mellan oss. Vi
              vill ge både människor och kommuner möjlighet att stärka sin egen
              ekonomi.
            </seg>
          </u>
          <note type="speaker">
            Anf. 54 SIV HOLMA (v) replik:
          </note>
          <u xml:id="i-49b66a9a2ab87ef3-264" next="i-49b66a9a2ab87ef3-267" who="Q4609260">
            <seg>
              Fru talman! Jag förstår att Centerpartiets ledamot i Utjämningskommittén
              hade problem att komma med förslag till ett utjämningssystem utifrån
              de förutsättningar ni skapat genom att i första hand stärka den
              kommunala skattebasen. Det är svårt, och ni har inte lyckats.
              Det tråkigaste i sammanhanget är att ni i sättet att söka en lösning
              på utjämningsproblematiken vänder er åt fel håll, till sådana
              som vill förstärka de starka kommunerna och landstingen på de
              svaga och utsatta kommunernas bekostnad.
            </seg>
          </u>
          <u xml:id="i-49b66a9a2ab87ef3-265" prev="i-49b66a9a2ab87ef3-264" who="Q4609260">
            <seg>
              När det gäller att kunna diskutera och förklara utjämningssystemet
              tar jag den debatten i min kommun. Däremot sitter jag inte i landstinget
              i Norrbotten. Jag har dock en känsla av att folk förstår solidariteten
              och tycker att det är viktigt att värna den. Dessutom är rättvisa
              produktivt.
            </seg>
          </u>
          <u xml:id="i-49b66a9a2ab87ef3-266" prev="i-49b66a9a2ab87ef3-264" who="Q4609260">
            <seg>
              Att tala om att få behålla tillväxten om man får minskad arbetslöshet
              och därigenom stärker skattekraften i kommunen är positivt. Men
              utjämningssystemets syfte har inte de utgångspunkterna, utan det
              handlar om att utjämna skillnaderna så att de kommuner som inte
              har en positiv utveckling också kan få behålla arbetstillfällen.
              Även där utgår man från solidaritetstanken.
            </seg>
          </u>
          <u xml:id="i-49b66a9a2ab87ef3-267" prev="i-49b66a9a2ab87ef3-264" who="Q4609260">
            <seg>
              Jag tycker att det borde vara viktigare för Centern att slåss
              för mer resurser till kommunsektorn så att vi inte behövde ha
              den här nästan lite tråkiga diskussionen om att allt är utjämningssystemets
              fel.
            </seg>
          </u>
          <note type="speaker">
            Anf. 55 LARS LINDÉN (kd) replik:
          </note>
          <u xml:id="i-49b66a9a2ab87ef3-268" next="i-49b66a9a2ab87ef3-270" who="Q5955199">
            <seg>
              Fru talman! Siv Holma hänvisade till det jag sade om att incitamenten
              för kommuner och landsting att driva en bättre tillväxtpolitik
              fortfarande är för svaga i det här regeringsförslaget. Vi föreslog
              att frågan skulle utredas bättre, men hon verkar inte riktigt
              förstå vad det handlar om.
            </seg>
          </u>
          <u xml:id="i-49b66a9a2ab87ef3-269" prev="i-49b66a9a2ab87ef3-268" who="Q5955199">
            <seg>
              Jag kan ge ett exempel. I Timrå kommun anställde vi 20 socialbidragstagare,
              som skulle göra vettiga jobb. Vi delade kostnaden med Samhall
              så att kommunen stod för ungefär halva beloppet. Detta tyckte
              vi var bra. Vi slapp socialbidragen och fick helt plötsligt skatteintäkter.
              Men så kom kommunekonomen på att utjämningsbidraget kommer att
              reduceras när vi får fler löntagare. Då blev det hela inte lika
              roligt och attraktivt längre.
            </seg>
          </u>
          <u xml:id="i-49b66a9a2ab87ef3-270" prev="i-49b66a9a2ab87ef3-268" who="Q5955199">
            <seg>
              Det borde vara en stimulans för en kommun att kunna öka tillväxten
              och få fler i arbete som kan betala skatt, men i stället dyker
              en sådan här tveksamhet upp. Det var första gången jag förstod
              att det var något fel på systemet. Du tycker tydligen inte att
              vi ska ta upp den sidan av problemet.
            </seg>
          </u>
          <note type="speaker">
            Anf. 56 SIV HOLMA (v) replik:
          </note>
          <u xml:id="i-49b66a9a2ab87ef3-271" next="i-49b66a9a2ab87ef3-273" who="Q4609260">
            <seg>
              Fru talman! Jag tycker att det är viktigt att öka sysselsättningen
              och minska arbetslösheten, och jag beklagar om ett utjämningssystem,
              som har till syfte att minska klyftorna i landet, uppfattas som
              ett hinder för att stärka både kommuners och det privata näringslivets
              ambitioner att få fler arbetstillfällen.
            </seg>
          </u>
          <u xml:id="i-49b66a9a2ab87ef3-272" prev="i-49b66a9a2ab87ef3-271" who="Q4609260">
            <seg>
              Lars Lindéns sätt att se på utjämningssystemet är väldigt egoistiskt.
              Han har missat poängen. Poängen med utjämningssystemet är nämligen
              att det ska finnas en solidaritet mellan kommuner med ogynnsamma
              strukturer och svag skattekraft och kommuner med bra skattekraft
              och gynnsamma strukturer. Sysselsättningspolitiken och tillväxtpolitiken
              måste man lösa på annat sätt.
            </seg>
          </u>
          <u xml:id="i-49b66a9a2ab87ef3-273" prev="i-49b66a9a2ab87ef3-271" who="Q4609260">
            <seg>
              Utjämningssystemet ligger till grund för att alla människor ska
              få en likvärdig skola, vård och omsorg. Ställ inte dem mot varandra.
              Det handlar om att komplettera varandra. För att man ska få tillväxt
              måste man också kunna erbjuda kommun- och landstingsinvånarna
              en bra skola, vård och omsorg. Varför gå på den moderata retoriken
              och ställa dessa verksamheter mot varandra när det i stället handlar
              om att man måste komplettera för att få en bra framtid?
            </seg>
          </u>
          <note type="speaker">
            Anf. 57 LARS LINDÉN (kd) replik:
          </note>
          <u xml:id="i-49b66a9a2ab87ef3-274" next="i-49b66a9a2ab87ef3-275" who="Q5955199">
            <seg>
              Fru talman! Jag ställer dem inte mot varandra. Jag bara konstaterar
              vad som blir effekten.
            </seg>
          </u>
          <u xml:id="i-49b66a9a2ab87ef3-275" prev="i-49b66a9a2ab87ef3-274" who="Q5955199">
            <seg>
              Timrå har för övrigt vänstermajoritet. Det är klart att man kan
              beklaga att de sitter och räknar och tycker att det blir för dyrt
              att göra den satsningen eftersom kommunen senare får mindre bidrag
              än andra. Kommunpolitikerna räknar ju. De är duktiga på det. Ibland
              är det lite svårt att förutse vilka bidrag man får. Det är ett
              problem, men när bidraget hämmar tillväxt och utveckling i kommunen
              måste man titta på det. Det verkar som om även Socialdemokraterna
              vill se över detta. Vi tycker att man borde ha funderat färdigt
              innan man lade fram ett nytt förslag. Där finns nämligen en hämmande
              effekt.
            </seg>
          </u>
          <note type="speaker">
            Anf. 58 SIV HOLMA (v) replik:
          </note>
          <u xml:id="i-49b66a9a2ab87ef3-276" next="i-49b66a9a2ab87ef3-279" who="Q4609260">
            <seg>
              Fru talman! Om Timrå kommun har en vänstermajoritet tror jag
              inte, utifrån vad jag känner till om vänsterideologi, att de skulle
              låta utjämningssystemet hindra satsningar på ökad sysselsättning.
              Det låter för mig väldigt främmande.
            </seg>
          </u>
          <u xml:id="i-49b66a9a2ab87ef3-277" prev="i-49b66a9a2ab87ef3-276" who="Q4609260">
            <seg>
              Sedan finns det saker och ting som vi även fortsättningsvis måste
              se över. Kristdemokraterna säger att vi behöver titta på strukturella
              skillnader vad gäller löner och sådant. Det sägs också i utredningen
              att man måste se vidare på detta.
            </seg>
          </u>
          <u xml:id="i-49b66a9a2ab87ef3-278" prev="i-49b66a9a2ab87ef3-276" who="Q4609260">
            <seg>
              Så länge jag satt i kommittén jag har också haft förmånen att
              förhandla kunde vi inte prestera något bra förslag som kunde ta
              hänsyn till de regionala skillnaderna i löner. Detta måste vi
              se över ordentligt så att det inte blir en påverkbar faktor. Poängen
              med kostnadsutjämningen är ju att man ska utjämna opåverkbara
              strukturella kostnadsskillnader, och jag är inte fullständigt
              övertygad om att lönerna är opåverkbara.
            </seg>
          </u>
          <u xml:id="i-49b66a9a2ab87ef3-279" prev="i-49b66a9a2ab87ef3-276" who="Q4609260">
            <seg>
              I vårt förslag har vi nu gått kritiken till mötes. Vi hoppades
              på en bred acceptans. Det har blivit lite ljummare toner, det
              får jag medge, men till skillnad från den bild vi ser här i riksdagen
              tror jag faktiskt att Kommun- och Landstings-Sverige tycker att
              detta är ett bra system. De frågor som man ska titta på kommer
              att behandlas när man har bättre underlag. Men detta med lönekostnader
              och sådant ska inte hindra att vi gör förändringar och får en
              bred acceptans för utjämningssystemet.
            </seg>
          </u>
          <note type="speaker">
            Anf. 59 GUNNAR NORDMARK (fp) replik:
          </note>
          <u xml:id="i-49b66a9a2ab87ef3-280" next="i-49b66a9a2ab87ef3-283" who="Q5619098">
            <seg>
              Fru talman! Siv Holma konstaterar att det saknas pengar i landsting
              och kommuner. Ja, det kan vi alla hålla med om. En betydande del
              av ansvaret för att det saknas pengar i landsting och kommuner
              bör ju vila på den regering som nu finns och dess stödpartier,
              en regering som har styrt det här landet i tio år. Detta kan väl
              vara lite av ett memento mori även för Siv Holma.
            </seg>
          </u>
          <u xml:id="i-49b66a9a2ab87ef3-281" prev="i-49b66a9a2ab87ef3-280" who="Q5619098">
            <seg>
              I ett tidigare inlägg konstaterades hur oeniga vi inom den borgerliga
              alliansen är när det gäller det kommunala utjämningssystemet.
              Nu berättar Siv Holma hur eniga vi är. Inom den majoritet som
              styr i denna riksdag kan man inte ens bli enig om huruvida oppositionen
              är enig eller oenig. Det tycker jag är ett intressant bevis på
              hur man löser det här enighetsarbetet.
            </seg>
          </u>
          <u xml:id="i-49b66a9a2ab87ef3-282" prev="i-49b66a9a2ab87ef3-280" who="Q5619098">
            <seg>
              När det gäller de nivåer vi har föreslagit på 90 % är det så
              att saker och ting hänger ihop. Vi menar att detta är skadligt
              för tillväxten. Vi menar att det gör att det arbetskraftsutbud
              som kanske skulle kommit till inte kommer till. Vi tror att alla
              kommuner tjänar på att man har ekonomisk tillväxt. Vi tror att
              det är bra att det finns incitament till detta, för det tjänar
              alla på.
            </seg>
          </u>
          <u xml:id="i-49b66a9a2ab87ef3-283" prev="i-49b66a9a2ab87ef3-280" who="Q5619098">
            <seg>
              Då får man väga: Vad gynnar bäst, så att säga, samtliga kommuner?
              Vi tror att en ökad ekonomisk tillväxt, som delvis kan fås fram
              genom att man sänker nivån till 90 %, i det långa loppet gynnar
              alla.
            </seg>
          </u>
          <note type="speaker">
            Anf. 60 SIV HOLMA (v) replik:
          </note>
          <u xml:id="i-49b66a9a2ab87ef3-284" next="i-49b66a9a2ab87ef3-286" who="Q4609260">
            <seg>
              Fru talman! När det först gäller de otillräckliga resurserna
              till kommunsektorn kan jag bara konstatera att den samarbetskonstellation
              vi har mellan s, v och mp har stärkt kommunsektorn betydligt mer
              än vad Folkpartiet kunnat klara av. Där tycker jag alltså att
              det är ganska enkelt. Sedan finns det naturligtvis anledning att
              stärka den ytterligare. Det är dock ett långsiktigt arbete, och
              det kommer vi att jobba med all kraft på.
            </seg>
          </u>
          <u xml:id="i-49b66a9a2ab87ef3-285" prev="i-49b66a9a2ab87ef3-284" who="Q4609260">
            <seg>
              Sedan förstår inte jag det här talet om att det skulle vara skadligt
              för tillväxt och arbetskraftsutbud att ha för hög utjämningsnivå.
              Jag frågar mig: Skadligt för tillväxt och arbetskraftsutbud för
              vem, för vilka kommuner? Folkpartiet verkar ha fokus bara på de
              kommuner och landsting som har en bra skattekraft. Om man gör
              en utjämning bryr ni er inte om de kommuner och landsting som
              har en svag skattekraft, arbetslöshet och så vidare. Med utjämningssystemet
              gör man så att även dessa kommuner har möjlighet att ge invånarna
              en bra kommunal service. Detta tycks inte vara intressant för
              Folkpartiet. Det viktigaste är att de rika och välbeställda ska
              ha kvar, och lite till, på de fattiga kommunernas och landstingens
              bekostnad.
            </seg>
          </u>
          <u xml:id="i-49b66a9a2ab87ef3-286" prev="i-49b66a9a2ab87ef3-284" who="Q4609260">
            <seg>
              Pratar man om arbetskraftsutbud och tillväxt borde det väl vara
              av intresse att tillväxten sker jämnt fördelat över hela landet
              eller hur?
            </seg>
          </u>
          <note type="speaker">
            Anf. 61 GUNNAR NORDMARK (fp) replik:
          </note>
          <u xml:id="i-49b66a9a2ab87ef3-287" next="i-49b66a9a2ab87ef3-289" who="Q5619098">
            <seg>
              Fru talman! När det gäller kommuners och landstings resurser
              skapas ju dessa i längden inte av att staten skjuter till mer
              och mer pengar. De skapas av att vi får en bättre ekonomisk tillväxt
              i alla delar av landet. Det är detta som är huvudfokus för vår
              politik.
            </seg>
          </u>
          <u xml:id="i-49b66a9a2ab87ef3-288" prev="i-49b66a9a2ab87ef3-287" who="Q5619098">
            <seg>
              I sitt eget landsting var Siv Holma beredd att acceptera en sänkning
              av nivån därför att det ökar acceptansen för systemet. Det är
              hedervärt och lovvärt, tycker jag. Men när vi säger att man kanske
              ska ha en lägre nivå än den du tycker är rimlig, dock fortfarande
              en hög nivå, syftar detta till att få i gång och understödja en
              ekonomisk tillväxt i de kommuner som har hög skattekraft och ofta
              är tillväxtmotorerna i landet.
            </seg>
          </u>
          <u xml:id="i-49b66a9a2ab87ef3-289" prev="i-49b66a9a2ab87ef3-287" who="Q5619098">
            <seg>
              Har vi hög tillväxt i dessa områden kan de inte straffas, för
              det drabbar även andra delar av landet. Det är bra att vi har
              en större kaka att dela på, och därför bör man stimulera tillväxt.
              Det tjänar alla på, även de fattiga kommuner som både du och jag
              värnar.
            </seg>
          </u>
          <note type="speaker">
            Anf. 62 SIV HOLMA (v) replik:
          </note>
          <u xml:id="i-49b66a9a2ab87ef3-290" next="i-49b66a9a2ab87ef3-292" who="Q4609260">
            <seg>
              Fru talman! Jag förstår inte att utjämningssystemet ska vara
              den stora boven i möjligheten att öka tillväxten i hela landet.
              Utifrån min ideologi är det precis tvärtom: Rättvisa är produktivt.
            </seg>
          </u>
          <u xml:id="i-49b66a9a2ab87ef3-291" prev="i-49b66a9a2ab87ef3-290" who="Q4609260">
            <seg>
              Man kan också fråga sig varför det är just de kommuner och landsting
              som är samlade kring Stockholmsområdet som är tillväxtmotorer.
              Jag kommer själv från en kommun som jag upplever vara en stor
              tillväxtmotor, som har LKAB och som till och med kommer att flytta
              vår stad för att kunna utvinna ytterligare malm. De investeringar
              som LKAB kommer att göra handlar om 19 miljarder.
            </seg>
          </u>
          <u xml:id="i-49b66a9a2ab87ef3-292" prev="i-49b66a9a2ab87ef3-290" who="Q4609260">
            <seg>
              Man glömmer bort att tillväxten inte bara är samlad kring själva
              huvudstadsområdet. Det handlar om tillväxt över hela landet, och
              då är utjämningssystemet ingenting som ska hindra utan precis
              motsatsen: Det förbättrar och förstärker tillväxtkrafterna i hela
              landet. Rättvisa är produktivt!
            </seg>
          </u>
          <note type="speaker">
            Anf. 63 Statsrådet LARS-ERIK LÖVDÉN (s):
          </note>
          <u xml:id="i-49b66a9a2ab87ef3-293" who="unknown">
            <seg>
              Fru talman! Det har varit en intressant och spännande debatt,
              också med vissa pikanta inslag.
            </seg>
          </u>
          <u xml:id="i-49b66a9a2ab87ef3-294" who="unknown">
            <seg>
              Vi har skapat förväntningar i Stockholmsregionen som vi inte
              kommer att infria så har tydligen Mikael Odenberg sagt till Roger
              Tiefensee. Om nu Mikael Odenberg står fast vid det uttalandet
              jag ska fråga honom är det naturligtvis utomordentligt sensationellt.
              Hela den våldsamma kampanj som vi upplevt i Stockholmsregionen
              under en följd av år mot hela utjämningssystemet rasar alltså
              samman. Det har varit en bluff. Det ska bli intressant att se
              ifall Mikael Odenberg bekräftar det uttalande som Roger Tiefensee
              påstår att han har gjort.
            </seg>
          </u>
          <u xml:id="i-49b66a9a2ab87ef3-295" who="unknown">
            <seg>
              Roger säger också att högerburen är tom. Jag förstår att Centerpartiet
              gärna vill påstå det. Det finns oroliga centerpartister ute i
              landet. Jag har mött dem när jag rest och besökt kommuner. Högerburen
              är tom, säger han. Men sedan kommer det auktoritativa uttalandet
              från Tomas Högström: Högerburen är inte tom. När det gäller detta
              får jag kanske lita lite mer på Moderaterna än på Roger Tiefensee
              och Centerpartiet.
            </seg>
          </u>
          <u xml:id="i-49b66a9a2ab87ef3-296" who="unknown">
            <seg>
              Jag har läst de borgerligas reservationer till detta betänkande,
              och det är väldigt förvirrande. Moderaterna litar jag inte riktigt
              på i den här frågan. Folkpartiet hoppar av sin linje i utredningen
              och föreslår nu att de kommuner som har allra sämst skattekraft
              ska få 550 kr mindre per invånare. Centerpartiet och det tycker
              jag kanske är den stora tragiken som alltid har stått tillsammans
              med Socialdemokraterna bakom en långtgående inkomst- och kostnadsutjämning
              för att hela Sverige ska leva fladdrar nu i väg i någon sorts
              dimridå.
            </seg>
          </u>
          <u xml:id="i-49b66a9a2ab87ef3-297" who="unknown">
            <seg>
              De som jag skulle kunna ge ett erkännande är Kristdemokraterna.
              Kristdemokraterna är de som står fast vid sin linje i utredningen,
              som i huvudsak tillstyrker regeringens förslag och som tycks vara
              det borgerliga parti som nu står bakom principerna om en långtgående
              inkomst- och kostnadsutjämning. Det är hedervärt.
            </seg>
          </u>
          <u xml:id="i-49b66a9a2ab87ef3-298" who="unknown">
            <seg>
              Fru talman! Kommunerna och landstingen har ju olika förutsättningar
              för att kunna ge sina medborgare välfärd. Invånarnas inkomster
              skiljer sig åt. Befolkningssammansättningen skiljer sig åt. En
              kraftig ökning av barn och ungdomar i skolåldern får konsekvenser
              i kommunal verksamhet. Stora avstånd eller hårt tryck på individer
              och familjeomsorg påverkar kommuners och landstings möjligheter
              att tillgodose välfärden.
            </seg>
          </u>
          <u xml:id="i-49b66a9a2ab87ef3-299" who="unknown">
            <seg>
              Det är därför vi har ett utjämningssystem som ska garantera att
              alla kommuner och landsting, trots skillnaderna, i stort sett
              har samma förutsättningar att klara sina grundläggande välfärdsåtaganden.
              Det är oerhört centralt för hela landets förutsättningar, menar
              jag, att ett utjämningssystem finns för att garantera en likvärdig
              välfärd.
            </seg>
          </u>
          <u xml:id="i-49b66a9a2ab87ef3-300" who="unknown">
            <seg>
              Gör bara det enkla tankeexperimentet att vi inte hade haft ett
              utjämningssystem. Då skulle kommunalskatten i Borgholm i Kalmar
              län, centerstyrt, vara 27 kr och i Danderyds kommun i Stockholms
              län bara behöva vara 11 kr för att klara samma välfärdsåtagande.
              Utjämningssystemet är alltså centralt.
            </seg>
          </u>
          <u xml:id="i-49b66a9a2ab87ef3-301" who="unknown">
            <seg>
              Jag sade att jag inte litar på Moderaterna i den här frågan.
              Det finns väl andra frågor där jag litar på Moderaterna, men i
              den här frågan känner jag väldig oro. Så här säger Moderaternas
              andre vice ordförande nyligen i tidningen Stockholm City: Det
              är uppenbart att Socialdemokraterna inte har för avsikt att avskaffa
              skatteutjämningen. Det blir en uppgift för en moderatledd regering
              efter 2006 års val.
            </seg>
          </u>
          <u xml:id="i-49b66a9a2ab87ef3-302" who="unknown">
            <seg>
              Roger Tiefensee, akta er så att ni inte blir grundlurade!
            </seg>
          </u>
          <u xml:id="i-49b66a9a2ab87ef3-303" who="unknown">
            <seg>
              I samma artikel skriver Moderaternas andre vice ordförande att
              partiet som bäst håller på och undersöker hur man kan avveckla
              skatteutjämningen och i stället hjälpa de kommuner som har det
              knapert ekonomiskt. Det är just detta perspektiv som bäst illustrerar
              skillnaden mellan regeringens och Moderaternas förslag. Till skillnad
              från Moderaternas bygger vårt förslag till utjämningssystem på
              principer om solidaritet och rättvisa, inte på någon sorts fattighjälp.
            </seg>
          </u>
          <u xml:id="i-49b66a9a2ab87ef3-304" who="unknown">
            <seg>
              Regeringen har tillsammans med samarbetspartierna Miljöpartiet
              och Vänstern föreslagit ett utjämningssystem vars huvudsyfte just
              är att skapa likvärdiga förutsättningar för alla kommuner och
              landsting att bedriva sin verksamhet. För att nå dit föreslår
              regeringen ett system med en långtgående utjämning av skillnaderna
              i beskattningsbara inkomster och strukturellt betingade kostnadsskillnader.
            </seg>
          </u>
          <u xml:id="i-49b66a9a2ab87ef3-305" who="unknown">
            <seg>
              Detta innebär att kostnadsutjämningen inte kompenserar för skillnader
              mellan kommuner och mellan landsting som beror på skillnader i
              nivå på service, kvalitet, avgifter och effektivitet. I stället
              skapar vi genom utjämningssystemet någorlunda likvärdiga förutsättningar
              för kommuner och landsting att klara sina åtaganden.
            </seg>
          </u>
          <u xml:id="i-49b66a9a2ab87ef3-306" who="unknown">
            <seg>
              Bedriver man verksamheten effektivare kan man hålla en lägre
              kommunalskatt. Har man större serviceambitioner än andra kommuner
              får man hålla en högre kommunalskatt. Men vi ger genom utjämningssystemet
              en platta som skapar likvärdiga förutsättningar för samtliga landets
              kommuner och landsting. Det handlar således inte om att skapa
              ett system som ska hjälpa kommuner som har det knapert ekonomiskt,
              som Moderaternas andre vice ordförande uttrycker det. Genom regeringens
              förslag till utjämning garanteras alla kommuner och landsting
              nästan lika stor beskattningsbar inkomst per invånare, oavsett
              storleken på det egna skatteunderlaget.
            </seg>
          </u>
          <u xml:id="i-49b66a9a2ab87ef3-307" who="unknown">
            <seg>
              Fru talman! Vi hörde i debatten att Moderaterna tycks leva i
              villfarelsen att det bara är kommuner med hög skattekraft som
              jobbar med tillväxtfrågor och är effektiva. Man anser att skillnaden
              i skattekraft uppmuntrar kommuner och landsting att förbättra
              sin ekonomi ytterligare.
            </seg>
          </u>
          <u xml:id="i-49b66a9a2ab87ef3-308" who="unknown">
            <seg>
              Jag har haft förmånen att vara kommunminister i sex år, och jag
              kan försäkra er att jag har rest land och rike runt. Jag tror
              att jag har besökt nästan alla kommuner i Sverige och träffat
              kommunalpolitiker av varierande politisk färg. Jag har inte träffat
              en enda kommunalpolitiker som inte har varit hårt engagerad i
              tillväxtfrågor, i att skapa jobb i kommunen. Det är det som besjälar
              en som kommunalpolitiker, att skapa goda levnadsförutsättningar
              för kommunmedborgarna.
            </seg>
          </u>
          <u xml:id="i-49b66a9a2ab87ef3-309" who="unknown">
            <seg>
              Jag har inte träffat en enda kommunalpolitiker, oavsett politisk
              färg, som inte har besjälats av engagemanget att minska socialbidragskostnaderna
              och att se till att människorna har goda levnadsförhållanden i
              kommunen. Jag finner det högst osannolikt att det går att leta
              upp någon sådan kommunalpolitiker som skulle avstå från att främja
              tillväxten i sin kommun eller effektivisera verksamheten och på
              det sättet äventyra den egna kommunens långsiktiga tillväxtförutsättningar.
            </seg>
          </u>
          <u xml:id="i-49b66a9a2ab87ef3-310" who="unknown">
            <seg>
              Men så fungerar det tydligen inte i den moderata verkligheten.
              Om en kommun har hög skattekraft beror det enbart på att det är
              duktiga kommunalpolitiker, och om en kommun har låg skattekraft
              beror det på slarviga kommunalpolitiker.
            </seg>
          </u>
          <u xml:id="i-49b66a9a2ab87ef3-311" who="unknown">
            <seg>
              Jag kan inte köpa det synsättet. Jag förstår det inte. Det beror
              inte på duktiga kommunalpolitiker att man i Danderyds kommun har
              en medelinkomst på 276 924 kr per invånare. I Botkyrka kommun
              har man 127 263 kr per invånare och skulle därmed enligt det moderata
              synsättet ha dåliga kommunalpolitiker. Det är sannerligen inte
              kommunalpolitikernas förtjänst i Danderyd att bonusar och inkomster
              för företagsledare har dragit i höjden. Det är inte där tillväxten
              skapas.
            </seg>
          </u>
          <u xml:id="i-49b66a9a2ab87ef3-312" who="unknown">
            <seg>
              Tillväxten skapas i hela Stockholmsregionen med en gemensam bostads-
              och arbetsmarknad. Jag känner kommunalpolitikerna ute i Botkyrka.
              De jobbar stenhårt för att åstadkomma mer sysselsättning, mer
              företagsamhet och för att lyfta sin kommuns utveckling.
            </seg>
          </u>
          <u xml:id="i-49b66a9a2ab87ef3-313" who="unknown">
            <seg>
              Fru talman! Min filosofi är att Sverige utvecklas bäst i sammanhållning
              inte av ökade regionala obalanser, vilket som jag tolkar de moderata
              uttalandena moderaternas utjämningssystem gör på sikt.
            </seg>
          </u>
          <u xml:id="i-49b66a9a2ab87ef3-314" who="unknown">
            <seg>
              Jag skulle vilja vända mig till Roger Tiefensee en liten stund
              till. Jag ska läsa ett uttalande: Grunden för självstyret är de
              ekonomiska möjligheterna och solidariteten med varandra, inte
              en viss och en nästan uttalad vilja att låta stora delar av Sverige
              dö sotdöden för att kunna sänka skatten i någon kommun med 20
              öre till.
            </seg>
          </u>
          <u xml:id="i-49b66a9a2ab87ef3-315" who="unknown">
            <seg>
              Det uttalandet utgjorde ett kraftigt understöd för ett långtgående
              utjämningssystem. Orden är inte mina. De är Maud Olofssons för
              något år sedan.
            </seg>
          </u>
          <u xml:id="i-49b66a9a2ab87ef3-316" who="unknown">
            <seg>
              Nu är jag orolig för Centerns linje. Jag är orolig för att ni
              fladdrar i väg, för att ni är på väg in i den högerbur som existerar,
              i vart fall enligt Moderaterna. Tänk efter! Sansa er lite grann!
              Det finns en långvarig tradition i Sveriges kommuner av ett fruktbart
              samarbete mellan Socialdemokraterna och Centern, allt för kommunernas
              bästa och för kommunernas utveckling. Det finns en långvarig tradition
              mellan Centern och Socialdemokraterna bakom principen att alla
              kommuner ska ha i stort likvärdiga förutsättningar. Rusa inte
              i väg från den positionen bara för att ni tror att ni på det viset
              ska kunna skapa ett bättre underlag för en eventuell borgerlig
              regering. Då tror jag att ni kommer att begå ett stort misstag.
            </seg>
          </u>
          <u xml:id="i-49b66a9a2ab87ef3-317" who="unknown">
            <seg>
              Fru talman! Jag är glad över att vi har uppnått en hygglig majoritet
              bakom principerna för ett nytt utjämningssystem. Jag är framför
              allt glad över att vi har fått en bred uppslutning i Kommun-Sverige
              bakom det reformerade utjämningssystemet. Det var 80 % av kommunerna
              som lämnade ett remissvar på utredningens förslag. En stor majoritet
              av kommunerna tillstyrkte huvudprinciperna bakom utjämningsförslaget.
            </seg>
          </u>
          <u xml:id="i-49b66a9a2ab87ef3-318" who="unknown">
            <seg>
              Fru talman! Det här är min sista debatt i riksdagen. Jag tycker
              att det har varit trevligt att diskutera både kommunfrågor och
              bostadsfrågor på ett ärligt, uppriktigt och ibland konstruktivt
              sätt.
            </seg>
          </u>
          <note type="speaker">
            Anf. 64 TOMAS HÖGSTRÖM (m) replik:
          </note>
          <u xml:id="i-49b66a9a2ab87ef3-319" next="i-49b66a9a2ab87ef3-321" who="Q5820978">
            <seg>
              Fru talman! Jag begärde ordet för replik med anledning av statsrådets
              beskrivning av Moderaternas syn på kommunpolitiker. Det är en
              grov förolämpning, både mot kommunpolitikerna många av dem moderater
              och mot Moderata samlingspartiet. Statsrådets beskrivning är inte
              vår.
            </seg>
          </u>
          <u xml:id="i-49b66a9a2ab87ef3-320" prev="i-49b66a9a2ab87ef3-319" who="Q5820978">
            <seg>
              Det finns många kommunpolitiker som jobbar hårt under ogynnsamma
              förhållanden. Det finns andra kommunpolitiker som också jobbar
              hårt men kanske inte delar den syn på problemen som till exempel
              vi moderater står för. Det finns en bred uppfattning bland kommunpolitiker
              att det utjämningssystem som nu finns inte belönar tillväxt i
              kommunerna där så sker. Vi har hört andra talare här ge uttryck
              för samma uppfattning. Det är där vår kritik ligger, nämligen
              att systemet ska främja tillväxt. Tyvärr finns det inte ett tillräckligt
              tydligt incitament i systemet i dag.
            </seg>
          </u>
          <u xml:id="i-49b66a9a2ab87ef3-321" prev="i-49b66a9a2ab87ef3-319" who="Q5820978">
            <seg>
              Jag kan beskriva det som att om Malmö, den största staden i skatteutjämningssystemet,
              skulle lyckas få fler företag och fler medborgare i arbete skulle
              det enda resultatet för kommunen bli minskade bidragsintäkter.
              Vi försöker skapa ett utrymme där de också ska få del av de förbättrade
              förhållandena och premiera just de egna insatserna, inte bara
              vara beroende av vad den kommunala håven fördelar ut.
            </seg>
          </u>
          <note type="speaker">
            Anf. 65 Statsrådet LARS-ERIK LÖVDÉN (s) replik:
          </note>
          <u xml:id="i-49b66a9a2ab87ef3-322" who="unknown">
            <seg>
              Fru talman! Jag gav det andra perspektivet, nämligen att jag
              inte har mött en enda kommunalpolitiker som inte i sin praktiska
              gärning jobbar hårt med tillväxtfrågorna. Det var ett beröm till
              kommunalpolitikerna, oavsett politisk färg. Jag möter moderata
              kommunalpolitiker runtom i landet som är hårt engagerade i tillväxt-
              och sysselsättningsfrågorna.
            </seg>
          </u>
          <u xml:id="i-49b66a9a2ab87ef3-323" who="unknown">
            <seg>
              Ingen kan väl föreställa sig att en kommun som Malmö, med en
              förvärvsfrekvens på 65 %, inte måste jobba stenhårt för att nya
              företag ska etablera sig, för att få fler arbetstillfällen.
            </seg>
          </u>
          <u xml:id="i-49b66a9a2ab87ef3-324" who="unknown">
            <seg>
              Den beskrivning som ibland ges är att utjämningssystemet skulle
              hämma tillväxten. Den beskrivningen stämmer inte med den verklighetsbild
              som jag upplever när jag möter kommunalpolitiker.
            </seg>
          </u>
          <note type="speaker">
            Anf. 66 TOMAS HÖGSTRÖM (m) replik:
          </note>
          <u xml:id="i-49b66a9a2ab87ef3-325" next="i-49b66a9a2ab87ef3-326" who="Q5820978">
            <seg>
              Fru talman! Jag vill påstå att statsrådet delvis har fel i sin
              slutsats. Om du har ett system som får de konsekvenserna, som
              också beskrivs av de kommunalt förtroendevalda, anser jag och
              många med mig att det har en hämmande effekt. Men det ska inte
              förta konstaterandet att kommunalt förtroendevalda jobbar hårt
              med att förbättra förutsättningarna i sina respektive kommuner.
              Men de har likväl den typen av invändningar.
            </seg>
          </u>
          <u xml:id="i-49b66a9a2ab87ef3-326" prev="i-49b66a9a2ab87ef3-325" who="Q5820978">
            <seg>
              Jag vill avslutningsvis passa på att tacka statsrådet och önska
              lycka till i den fortsatta gärningen om jag minns rätt var det
              som landshövding i Halland. Jag kan hänvisa till en landshövding
              i Västmanlands län som kan ge lite tips och coachning.
            </seg>
          </u>
          <note type="speaker">
            Anf. 67 Statsrådet LARS-ERIK LÖVDÉN (s) replik:
          </note>
          <u xml:id="i-49b66a9a2ab87ef3-327" who="unknown">
            <seg>
              Fru talman! Tack för de vänliga orden!
            </seg>
          </u>
          <u xml:id="i-49b66a9a2ab87ef3-328" who="unknown">
            <seg>
              Jag går än en gång till tillväxtfrågorna. Jag tog exemplet DanderydBotkyrka
              för att illustrera hur effekterna skulle bli om vi inte hade ett
              utjämningssystem. Hade vi inget utjämningssystem med långtgående
              utjämning skulle Danderyds kommun ha kunnat sänka skatten drastiskt
              medan Botkyrka kommun hade behövt höja kommunalskatten drastiskt.
              Då hade vi fått ökade spänningar i regionen. Då hade utjämningssystemet
              också, i stort, medverkat till att spä på segregationen.
            </seg>
          </u>
          <u xml:id="i-49b66a9a2ab87ef3-329" who="unknown">
            <seg>
              Jag har inte mött någon kommunalpolitiker som inte har varit
              besjälad av att utveckla och skapa goda tillväxtförutsättningar
              i sin kommun.
            </seg>
          </u>
          <note type="speaker">
            Anf. 68 ROGER TIEFENSEE (c) replik:
          </note>
          <u xml:id="i-49b66a9a2ab87ef3-330" next="i-49b66a9a2ab87ef3-332" who="Q6210672">
            <seg>
              Fru talman! Det var ett intressant anförande Lars-Erik Lövdén
              hade. Uppenbarligen tycker han, som kommunminister, att dagens
              utjämningssystem är fladdrigt. Det måste han mena när han säger
              att vi fladdrar i väg när vi står fast och gör förbättringar i
              det befintliga utjämningssystemet i stället för att skapa nya
              problem i ett system där man egentligen bara byter kläder på kejsaren
              som kanske rentav är naken.
            </seg>
          </u>
          <u xml:id="i-49b66a9a2ab87ef3-331" prev="i-49b66a9a2ab87ef3-330" who="Q6210672">
            <seg>
              Det är tråkigt att Lars-Erik Lövdén valde konfrontationslinjen
              när chansen fanns att ta ledartröjan. Kommunministern borde ha
              tagit chansen att ta till sig att alla partier i Sveriges riksdag
              säger i de förslag som läggs fram att vi ska ha ett utjämningssystem
              som ger likvärdiga villkor för kommuner och landsting att bedriva
              sin verksamhet. Det är synd. Han får ta till uttalanden från Stockholmsmoderater
              för att underbygga sin argumentation. Men jag ser till de förslag
              som läggs fram här och som vi ska diskutera och besluta om i dag.
            </seg>
          </u>
          <u xml:id="i-49b66a9a2ab87ef3-332" prev="i-49b66a9a2ab87ef3-330" who="Q6210672">
            <seg>
              Jag noterar också att Lars-Erik Lövdén ägnar stor kraft åt att
              analysera och kritisera oppositionens förslag. Jag tycker i stället
              att han som kommunminister borde ha ägnat lite kraft åt att motivera
              de förändringar och försämringar som genomförs. Det är förändringar
              som drabbar både glesbygd och storstad, som får sämre utfall.
              Man återinför negativa marginaleffekter. Det borde vara på sin
              plats med ett klarläggande, att i dagens system med den justerade
              inkomstutjämningen har vi jobbat bort marginaleffekterna. Nu återinförs
              de. Det är illa nog att återinföra dem för ett landsting.
            </seg>
          </u>
          <note type="speaker">
            Anf. 69 Statsrådet LARS-ERIK LÖVDÉN (s) replik:
          </note>
          <u xml:id="i-49b66a9a2ab87ef3-333" who="unknown">
            <seg>
              Fru talman! Vi har gjort revideringar i förhållande till utredningens
              förslag som Centerpartiet i huvudsak står bakom. Vi har gjort
              revideringar som har haft inriktningen att förbättra utfallet
              för glesbygdskommuner, för Norrlandskommuner och för kommuner
              och landsting i Stockholm. Det är modifieringar i förhållande
              till utredningens förslag.
            </seg>
          </u>
          <u xml:id="i-49b66a9a2ab87ef3-334" who="unknown">
            <seg>
              Det må mig vara förlåtet att jag måste vara undrande inför den
              uppvisning jag har sett i dag. Roger Tiefensee säger att det inte
              finns en högerbur. Sedan får jag bekräftat att högerburen ändå
              är full av moderater. Det känns lite pikant att följa debatten
              i det man nu försöker etablera, nämligen den borgerliga maktalliansen.
              Se upp, ni som företräder Centern, så att ni inte dras alldeles
              för långt in i högerburen och ger upp gamla traditionella positioner
              som syftar till att se till att hela landet kan leva, som syftar
              till att se till att det finns likvärdiga förutsättningar i hela
              landet.
            </seg>
          </u>
          <note type="speaker">
            Anf. 70 ROGER TIEFENSEE (c) replik:
          </note>
          <u xml:id="i-49b66a9a2ab87ef3-335" next="i-49b66a9a2ab87ef3-336" who="Q6210672">
            <seg>
              Fru talman! Lars-Erik Lövdén säger att man har gjort revideringar
              utifrån utredningsförslag, och det är sant. Men likafullt, utifrån
              de förutsättningar som finns i dag, innebär det ett sämre utfall
              både för storstad och för glesbygd om man återinför negativa marginaleffekter.
              Jag tycker återigen att det behövs ett klarläggande på den punkten:
              Varför? Vad är motivet?
            </seg>
          </u>
          <u xml:id="i-49b66a9a2ab87ef3-336" prev="i-49b66a9a2ab87ef3-335" who="Q6210672">
            <seg>
              Jag kan förstå att det är svårt. Lars-Erik Lövdén säger att det
              är pikant att följa debatten om det finns en högerbur och i så
              fall om några finns där. Men ledarskap, att ta på sig ledartröjan,
              skulle i så fall vara att avhålla sig från att dra växlar på den
              debatten. Det var det jag efterfrågade: ledarskap.
            </seg>
          </u>
          <note type="speaker">
            Anf. 71 Statsrådet LARS-ERIK LÖVDÉN (s) replik:
          </note>
          <u xml:id="i-49b66a9a2ab87ef3-337" who="unknown">
            <seg>
              Fru talman! Jag har inte ambitionen att ta något ledarskap i
              den borgerliga maktalliansen. Däremot är jag väldigt mån om att
              försöka pressa de borgerliga partierna på var de står gemensamt
              i fråga om utjämningssystemet. Jag är väldigt mån om att uttrycka
              farhågor för att Centern är på väg att överge gamla traditionella
              uppfattningar, som syftar till att alla landets kommuner och landsting
              ska ha ungefär likvärdiga förutsättningar. Jag känner oro för
              Centerns position i den här frågan.
            </seg>
          </u>
          <note type="speaker">
            Anf. 72 TREDJE VICE TALMANNEN:
          </note>
          <u xml:id="i-49b66a9a2ab87ef3-338" who="unknown">
            <seg>
              Jag vill också tacka Lars-Erik Lövdén för hans deltagande i kammarens
              arbete under sin tid som statsråd.
            </seg>
          </u>
          <note type="speaker">
            Anf. 73 LILIAN VIRGIN (s):
          </note>
          <u xml:id="i-49b66a9a2ab87ef3-339" next="i-49b66a9a2ab87ef3-345" who="Q4984712">
            <seg>
              Fru talman! Utjämningssystemet är positivt, och det behövs för
              att skapa likvärdiga förutsättningar för landets kommuner och
              landsting och för att kunna erbjuda sina invånare en bra skola,
              vård och omsorg. Jag har lyssnat på debatten, och jag tycker att
              den har varit intressant. Jag uppskattar mycket att statsrådet
              Lövdén deltar i debatten.
            </seg>
          </u>
          <u xml:id="i-49b66a9a2ab87ef3-340" prev="i-49b66a9a2ab87ef3-339" who="Q4984712">
            <seg>
              Fru talman! Finansutskottet har i betänkandet noterat att sjukvården
              på Gotland behöver uppmärksammas. En uppföljningsorganisation
              ska analysera om det finns strukturella kostnadsskillnader som
              inte beaktas i det nya utjämningssystemet. Utskottet har pekat
              på att den analys som ska göras också ska omfatta hälso- och sjukvårdsmodellen,
              där strukturella aspekter på sjukvårdskostnaderna i Gotlands län
              särskilt bör uppmärksammas.
            </seg>
          </u>
          <u xml:id="i-49b66a9a2ab87ef3-341" prev="i-49b66a9a2ab87ef3-339" who="Q4984712">
            <seg>
              Det känns väldigt positivt att utskottet har uppmärksammat sjukvården
              på Gotland. Vi har i motioner och på andra sätt flera gånger argumenterat
              för en öfaktor i utjämningssystemet. Läget mitt i Östersjön medför
              speciella förhållanden. Gotlands kommun är Sveriges minsta landsting,
              med ansvar för att gotlänningar och besökare får tillgång till
              all den service som ett landsting behöver ge.
            </seg>
          </u>
          <u xml:id="i-49b66a9a2ab87ef3-342" prev="i-49b66a9a2ab87ef3-339" who="Q4984712">
            <seg>
              Vårt länssjukhus behöver fler specialiteter än vad befolkningsunderlaget
              egentligen kräver. Den bofasta befolkningen och det stora antalet
              besökare på Gotland behöver känna trygghet i att de i första hand
              kan få vård på ön. Den besparing som man eventuellt kan göra om
              man tar bort specialiteter måste också vägas mot de ökade kostnader
              som uppstår när alternativet är utomlänsvård.
            </seg>
          </u>
          <u xml:id="i-49b66a9a2ab87ef3-343" prev="i-49b66a9a2ab87ef3-339" who="Q4984712">
            <seg>
              Fru talman! Gotlands kommun samarbetar med kliniker och regioner
              på fastlandet för att klara sitt ansvar. Samarbetet fungerar bra,
              men det medför dyra rese- och vårdkostnader som belastar kommunens
              sjukvårdsbudget. Ofta behöver vi använda oss av flygtransporter,
              och det krävs helikopterresurser för akuttransporterna. Det samarbete
              vi har med andra landsting blir till stor del enkelriktat, och
              förhandlingspositionen för Gotland är inte den bästa eftersom
              vårt öläge gör oss beroende av andra.
            </seg>
          </u>
          <u xml:id="i-49b66a9a2ab87ef3-344" prev="i-49b66a9a2ab87ef3-339" who="Q4984712">
            <seg>
              Kommuner och landsting på fastlandet kan effektivisera genom
              samverkan med andra kommuner och landsting. Det är en angelägen
              uppgift även för sjukvården på Gotland att effektivisera, men
              det är svårare eftersom det inte går att påverka alla kostnader
              då öläget medför större kostnader för utomlänsvård och resekostnader.
            </seg>
          </u>
          <u xml:id="i-49b66a9a2ab87ef3-345" prev="i-49b66a9a2ab87ef3-339" who="Q4984712">
            <seg>
              Det finns en kompensation för faktorn små landsting och glesbygdstillägg,
              men öläget innebär också merkostnader som har strukturella orsaker.
              Vi är därför mycket nöjda med att finansutskottet uttalar att
              de förutsätter att uppföljningsorganisationens analys särskilt
              bör uppmärksamma strukturella aspekter på sjukvårdskostnaderna
              i Gotlands län.
            </seg>
          </u>
          <note type="speaker">
            Anf. 74 NINA LUNDSTRÖM (fp):
          </note>
          <u xml:id="i-49b66a9a2ab87ef3-346" next="i-49b66a9a2ab87ef3-353" who="Q4356431">
            <seg>
              Fru talman! Gunnar Nordmark har redogjort för Folkpartiets ståndpunkter
              avseende det kommunala utjämningssystemet. Jag vill i egenskap
              av ledamot i bostadsutskottet i denna debatt passa på att betona
              det kommunala utjämningssystemets konsekvenser för bostadsbyggandet.
            </seg>
          </u>
          <u xml:id="i-49b66a9a2ab87ef3-347" prev="i-49b66a9a2ab87ef3-346" who="Q4356431">
            <seg>
              Att förtäta bebyggelse är ett sätt att öka bostadsbyggandet,
              och det som ofta föredras av kommuner, på grund av att detta kan
              i viss mån göra det möjligt att slippa en del av de kostnader
              som uppstår vid bostadsbyggandet, vad gäller både infrastruktur
              och service. Det kostar för kommuner att växa.
            </seg>
          </u>
          <u xml:id="i-49b66a9a2ab87ef3-348" prev="i-49b66a9a2ab87ef3-346" who="Q4356431">
            <seg>
              Att exploatera nya stadsdelar är å andra sidan ofta kostsamt.
              Utjämningssystemet tar inte hänsyn till att det kostar att växa.
            </seg>
          </u>
          <u xml:id="i-49b66a9a2ab87ef3-349" prev="i-49b66a9a2ab87ef3-346" who="Q4356431">
            <seg>
              Boverkets bostadsmarknadsenkät år 2003/04 har under rubriken
              Varför ökar inte bostadsbyggandet ännu mer? räknat upp hinder
              som kommunerna själva har angett bara hinder. Man vill begränsa
              bostadsbyggandet för att undvika följdinvesteringar, står det
              under den här rubriken.
            </seg>
          </u>
          <u xml:id="i-49b66a9a2ab87ef3-350" prev="i-49b66a9a2ab87ef3-346" who="Q4356431">
            <seg>
              Landshövdingen i Stockholms län har på uppdrag av regeringen
              år 2003 redovisat vad som behövs för ökat bostadsbyggande i den
              regionen. Även där har kommunerna själva angett att utjämningssystemet
              har negativ inverkan på bostadsbyggandet.
            </seg>
          </u>
          <u xml:id="i-49b66a9a2ab87ef3-351" prev="i-49b66a9a2ab87ef3-346" who="Q4356431">
            <seg>
              Fru talman! Fyra kommuner har inkommit med en skrivelse på grund
              av propositionen. Södertälje, Nynäshamn, Norrtälje och Nykvarn
              menar att byggkostnadsstatistiken bygger på bristfällig statistik
              med mera. Regeringen har angett att det ska göras en översyn.
            </seg>
          </u>
          <u xml:id="i-49b66a9a2ab87ef3-352" prev="i-49b66a9a2ab87ef3-346" who="Q4356431">
            <seg>
              I min kommun Sundbyberg, socialdemokratiskt ledd, har vi också
              uppvaktat regeringen tillsammans med Miljöpartiet och Vänsterpartiet
              just på grund av de brister som finns i utjämningssystemet. Mer
              än sex av tio invånare i Sverige bor i kommuner med bostadsbrist.
              Kommunpolitiker som vill bygga bostäder och bygga ut sin kommun
              behöver rimliga förutsättningar, inte ekonomisk bestraffning.
              Utjämningssystemet borde vara tillväxtfrämjande, inte tillväxthämmande.
              Vi borde lyssna mer på vad kommunföreträdarna själva anger.
            </seg>
          </u>
          <u xml:id="i-49b66a9a2ab87ef3-353" prev="i-49b66a9a2ab87ef3-346" who="Q4356431">
            <seg>
              Slutligen, fru talman, vill jag som ledamot i bostadsutskottet
              också tacka statsrådet Lövdén i egenskap av både kommun- och bostadsminister
              för alla de debatter vi har haft här i kammaren och på andra ställen.
              Jag vill lyckönska honom i uppdraget som landshövding i Halland.
            </seg>
          </u>
          <note>
            Överläggningen var härmed avslutad.
          </note>
          <note>
            11 § God ekonomisk hushållning i kommuner och landsting
          </note>
          <note>
            Föredrogs
          </note>
          <note type="speaker">
            Anf. 75 SONIA KARLSSON (s):
          </note>
          <note>
            Fru talman! I detta betänkande behandlas proposition 2003/04:105,
            God ekonomisk hushållning i kommuner och landsting . I den föreslås
            ändringar i kommunallagen från 1991 och lagen om kommunal redovisning.
            Förslagen innebär att kommuner och landsting i sin budget ska
            ta fram särskilda mål och riktlinjer av betydelse för en god ekonomisk
            hushållning. Det föreslås också att förvaltningsberättelsen ska
            innehålla en utvärdering av om målen för en god ekonomisk hushållning
            har uppnåtts.
          </note>
          <u xml:id="i-49b66a9a2ab87ef3-354" next="i-49b66a9a2ab87ef3-356" who="Q4958180">
            <seg>
              Regeringen föreslår också att revisorerna ska bedöma om resultaten
              i delårsrapporten och årsbokslutet är förenliga med de mål fullmäktige
              beslutat om i budgeten och planen för ekonomin under perioden
              samt att delårsrapporten ska behandlas av fullmäktige.
            </seg>
          </u>
          <u xml:id="i-49b66a9a2ab87ef3-355" prev="i-49b66a9a2ab87ef3-354" who="Q4958180">
            <seg>
              Vissa ändringar av det nuvarande balanskravet föreslås. Kommuner
              och landsting ges möjlighet att fastställa en budget som inte
              är i balans om det föreligger synnerliga skäl. Fullmäktige föreslås
              få möjlighet att besluta att inte reglera ett negativt resultat
              om det uppkommit till följd av orealiserade förluster i värdepapper.
            </seg>
          </u>
          <u xml:id="i-49b66a9a2ab87ef3-356" prev="i-49b66a9a2ab87ef3-354" who="Q4958180">
            <seg>
              Den frist på två år som i dag gäller för kommuner och landsting
              för att återställa det egna kapitalet efter ett redovisat negativt
              resultat föreslås bli förlängd med ytterligare ett år. Regeringen
              föreslår också krav på en åtgärdsplan för hur det egna kapitalet
              ska återställas.
            </seg>
          </u>
          <note>
            Utskottet behandlar också 13 motionsyrkanden som har väckts med
            anledning av propositionen samt 2 motionsyrkanden väckta med anledning
            av regeringens skrivelse Utvecklingen inom den kommunala sektorn
            .
          </note>
          <note>
            Utskottet tillstyrker regeringens förslag och avstyrker samtliga
            motionsyrkanden. I betänkandet finns 8 reservationer och 3 särskilda
            yttranden.
          </note>
          <note type="speaker">
            Anf. 76 TOMAS HÖGSTRÖM (m):
          </note>
          <u xml:id="i-49b66a9a2ab87ef3-357" next="i-49b66a9a2ab87ef3-368" who="Q5820978">
            <seg>
              Fru talman! Det gäller att ha ordning på ekonomin. Det gäller
              för stat, landsting och kommuner. En viktig del i kommunernas
              vilja att leva upp till medborgarnas förväntningar är också vilka
              krav och vilka regler som gäller för dem.
            </seg>
          </u>
          <u xml:id="i-49b66a9a2ab87ef3-358" prev="i-49b66a9a2ab87ef3-357" who="Q5820978">
            <seg>
              En viktig del i detta är balanskravet. Enligt vår uppfattning
              ska balanskravet utgöra ett skydd för kommunmedborgarna mot sådan
              hantering av kommunens ekonomi som riskerar medföra att det egna
              kapitalet successivt urholkas.
            </seg>
          </u>
          <u xml:id="i-49b66a9a2ab87ef3-359" prev="i-49b66a9a2ab87ef3-357" who="Q5820978">
            <seg>
              Det är viktigt att det inte blir någon papperstiger.
            </seg>
          </u>
          <u xml:id="i-49b66a9a2ab87ef3-360" prev="i-49b66a9a2ab87ef3-357" who="Q5820978">
            <seg>
              Nu kommer dock erfarenheter av att man har försökt använda sig
              av balanskravet. Man konstaterar att det finns vissa situationer
              och händelser då det finns skäl att tillåta att man under en period
              inte iakttar balanskravet.
            </seg>
          </u>
          <u xml:id="i-49b66a9a2ab87ef3-361" prev="i-49b66a9a2ab87ef3-357" who="Q5820978">
            <seg>
              Vi konstaterar nu att regeringen för fram en möjlighet att åberopa
              synnerliga skäl vid beslut att inte reglera ett negativt redovisat
              resultat. Regeringen säger att det ska vara en följd av ett beslut
              i kommunfullmäktige.
            </seg>
          </u>
          <u xml:id="i-49b66a9a2ab87ef3-362" prev="i-49b66a9a2ab87ef3-357" who="Q5820978">
            <seg>
              Vi tycker inte att det räcker, även om vi kan förstå att sådana
              här situationer kan uppstå. Vi anser därför att ett åberopande
              av synnerliga skäl ska kringgärdas av en obligatorisk prövning
              av kommunernas revisorer. Därför bör kommunallagen ändras på ett
              sätt som innebär att ett beslut i kommunfullmäktige att åberopa
              synnerliga skäl för att inte följa balanskravet samfällt ska ha
              tillstyrkts av kommunernas revisorer. Då har vi en prövningsinstans.
            </seg>
          </u>
          <u xml:id="i-49b66a9a2ab87ef3-363" prev="i-49b66a9a2ab87ef3-357" who="Q5820978">
            <seg>
              Regeringen föreslår att en budget inte ska behöva vara i balans
              om synnerliga skäl föreligger. Vi anser, precis som jag tidigare
              har redovisat, att också detta ska vara föremål för revisorernas
              prövning.
            </seg>
          </u>
          <u xml:id="i-49b66a9a2ab87ef3-364" prev="i-49b66a9a2ab87ef3-357" who="Q5820978">
            <seg>
              Ytterligare en del i hanteringen av det här ärendet är, för vår
              del, om man ska ha möjlighet att pröva beslutet i kommunen med
              anledning av att man inte uppfyller balanskravet, med anledning
              av att man inte i rimlig tid gör de justeringar som är nödvändiga.
              Vi tycker att det är rimligt att medborgarna ges en sådan möjlighet
              under förutsättning att man inte har iakttagit den prövning som
              revisorerna ska göra enligt det förslag som vi redovisar.
            </seg>
          </u>
          <u xml:id="i-49b66a9a2ab87ef3-365" prev="i-49b66a9a2ab87ef3-357" who="Q5820978">
            <seg>
              I förslaget i propositionen saknar vi en genomgripande analys
              av hur den offentliga ekonomin och den kommunala ekonomin ska
              utvecklas. Vi förordar därför en utredning av flera aspekter avseende
              stabila planförutsättningar som redovisats i moment 5.
            </seg>
          </u>
          <u xml:id="i-49b66a9a2ab87ef3-366" prev="i-49b66a9a2ab87ef3-357" who="Q5820978">
            <seg>
              Åtgärder som kan bidra till en jämnare utveckling av till exempel
              kommunsektorns intäkter behöver analyseras. Vi har inte redovisat
              mer än att vi begär att ett sådant arbete inleds.
            </seg>
          </u>
          <u xml:id="i-49b66a9a2ab87ef3-367" prev="i-49b66a9a2ab87ef3-357" who="Q5820978">
            <seg>
              En erfarenhet, som jag tror att många har gjort, är att många
              kommuner ägnar alltmer tid och betydelse åt vad vi kallar kommunal
              skatteplanering. Det finns en ganska bred uppfinningsrikedom inom
              kommunsektorn på detta område. Man skapar koncerner. Man sysslar
              med förlagslån. På olika sätt bidrar man till exempel till anläggandet
              av konferensanläggningar i kommunal regi via obskyra fastighetsbolag
              det är min beteckning.
            </seg>
          </u>
          <u xml:id="i-49b66a9a2ab87ef3-368" prev="i-49b66a9a2ab87ef3-357" who="Q5820978">
            <seg>
              Det systemet finns det all anledning att ifrågasätta. Vi efterlyser
              förslag från regeringen om hur kommunal skatteplanering ska kunna
              förhindras. Det är faktiskt inte kommunernas uppgift att ägna
              sig åt den typen av verksamhet, särskilt inte när det har som
              syfte att kringgå regelverk som Sveriges riksdag har antagit.
            </seg>
          </u>
          <note>
            Med det yrkar jag bifall till reservation 1.
          </note>
          <note type="speaker">
            Anf. 77 GUNNAR NORDMARK (fp):
          </note>
          <u xml:id="i-49b66a9a2ab87ef3-369" next="i-49b66a9a2ab87ef3-378" who="Q5619098">
            <seg>
              Fru talman! Jag vill inleda med att yrka bifall till Folkpartiets
              reservation nr 3 i betänkandet. Givetvis står vi bakom samtliga
              våra reservationer, men för tids vinnande yrkar jag bifall endast
              till denna.
            </seg>
          </u>
          <u xml:id="i-49b66a9a2ab87ef3-370" prev="i-49b66a9a2ab87ef3-369" who="Q5619098">
            <seg>
              Jag uppehöll mig i den förra debatten lite vid Fänrik Ståls sägner.
              Man kan konstatera att mycket i det här betänkandet är bra det
              måste rätt och erkänt bli.
            </seg>
          </u>
          <u xml:id="i-49b66a9a2ab87ef3-371" prev="i-49b66a9a2ab87ef3-369" who="Q5619098">
            <seg>
              Det ger kommunerna en större möjlighet att föra en politik som
              gör att man får en sund ekonomisk hushållning. Det ger genom förändring
              av balanskravet kommuner möjlighet att i situationer, där det
              är nödvändigt, agera på ett mer flexibelt sätt.
            </seg>
          </u>
          <u xml:id="i-49b66a9a2ab87ef3-372" prev="i-49b66a9a2ab87ef3-369" who="Q5619098">
            <seg>
              Vi har från Folkpartiets sida tidigare tagit upp att ett alltför
              strikt tolkande av balanskravet i vissa situationer kan vara negativt
              för kommunen och för att man på längre sikt ska kunna föra en
              sund ekonomisk hushållning.
            </seg>
          </u>
          <u xml:id="i-49b66a9a2ab87ef3-373" prev="i-49b66a9a2ab87ef3-369" who="Q5619098">
            <seg>
              Om man, som vi nu gör, öppnar upp för att kommuner får längre
              tid på sig att rätta till ett underskott, innebär det också att
              vi lägger ett betydligt större ansvar på kommunerna.
            </seg>
          </u>
          <u xml:id="i-49b66a9a2ab87ef3-374" prev="i-49b66a9a2ab87ef3-369" who="Q5619098">
            <seg>
              Det är viktigt att framhålla att Folkpartiet inte är några kommunkramare.
              Vi bryr oss inte om kommuner. Vi bryr oss inte om landsting. Det
              viktiga för oss är de som är medborgare i kommunerna och i landstingen.
              Det är deras väl och ve det handlar om.
            </seg>
          </u>
          <u xml:id="i-49b66a9a2ab87ef3-375" prev="i-49b66a9a2ab87ef3-369" who="Q5619098">
            <seg>
              Det är viktigt att man ser till att kommuner, där man har ett
              konstaterat underskott, snabbt vidtar effektiva åtgärder för att
              rätta till det, annars drabbar det den enskilde kommunmedborgaren,
              annars är det de enskilda i kommunerna som får ta smällen.
            </seg>
          </u>
          <u xml:id="i-49b66a9a2ab87ef3-376" prev="i-49b66a9a2ab87ef3-369" who="Q5619098">
            <seg>
              Vi vet vilka det är som alltid blir värst utsatta i besparingstider
              i kommuner, landsting och i den verksamhet som staten ansvarar
              för. Det är nästan undantagslöst de sämst ställda.
            </seg>
          </u>
          <u xml:id="i-49b66a9a2ab87ef3-377" prev="i-49b66a9a2ab87ef3-369" who="Q5619098">
            <seg>
              Varför är det så? Oftast därför att det är där man har möjlighet
              att göra besparingar som märks. För den enskilde kommuninvånaren
              blir det därför viktigt att det finns en press på kommunerna att
              snabbt rätta till underskott som är fastställda och konstaterade,
              annars får det konsekvenser för de människor som bäst behöver
              en väl fungerande kommunal ekonomi.
            </seg>
          </u>
          <u xml:id="i-49b66a9a2ab87ef3-378" prev="i-49b66a9a2ab87ef3-369" who="Q5619098">
            <seg>
              Mot den bakgrunden föreslår vi från Folkpartiet att regeringen
              ska ta fram förslag till sanktionsmöjligheter mot kommuner som
              inte tillräckligt snabbt rättar till ett sådant här underskott.
              Det är viktigt för alla kommunmedborgare. Det är viktigt för alla
              som är medborgare i ett landsting. Framför allt är det viktigt
              för dem som bäst behöver den service och vård som kommuner och
              landsting kan ge.
            </seg>
          </u>
          <note type="speaker">
            Anf. 78 LARS LINDÉN (kd):
          </note>
          <u xml:id="i-49b66a9a2ab87ef3-379" next="i-49b66a9a2ab87ef3-385" who="Q5955199">
            <seg>
              Fru talman! Jag vill inleda med att yrka bifall till reservation
              4.
            </seg>
          </u>
          <u xml:id="i-49b66a9a2ab87ef3-380" prev="i-49b66a9a2ab87ef3-379" who="Q5955199">
            <seg>
              Kristdemokraterna stöder regeringens förslag om de utökade kraven
              på kommuners och landstings redovisning. Vi tillstyrker också
              att det varje år ska upprättas minst en delårsrapport som ska
              behandlas av fullmäktige. De utökade kraven på revision av kommuners
              och landstings delårsrapport och årsbokslut är också något vi
              tycker är bra i det här förslaget. Kristdemokraterna är eniga
              med utskottet om att detta bör stärka revisionens ställning och
              göra att vi får en förbättrad uppföljning av verksamheten under
              pågående år.
            </seg>
          </u>
          <u xml:id="i-49b66a9a2ab87ef3-381" prev="i-49b66a9a2ab87ef3-379" who="Q5955199">
            <seg>
              Som gammal kommunpolitiker gläder jag mig åt att det gamla kravet
              på att inom två år reglera ett negativt resultat och återställa
              det redovisade egna kapitalet nu ska förlängas till tre år. Det
              är rimligt. Det visar på att regeringen nu har lyssnat på att
              kommun- och landstingspolitikerna har praktiska problem att klara
              detta på två år.
            </seg>
          </u>
          <u xml:id="i-49b66a9a2ab87ef3-382" prev="i-49b66a9a2ab87ef3-379" who="Q5955199">
            <seg>
              När det gäller balanskravet anser vi kristdemokrater att laglighetsprövningen
              inte bör avskaffas, och vi tycker inte att några nya begränsningar
              ska införas. Detta är för att skydda kommunmedborgarnas intressen.
              Hotet att få ett tveksamt underskottsbeslut lagprövat i länsrätten
              eller ett beslut att inte reglera ett underskott lagprövat bör
              ge den positiva effekten att man verkligen anstränger sig för
              att nå en god ekonomisk hushållning i kommuner och landsting.
              Förvaltningsdomstolens makt inskränker sig till att upphäva fattade
              beslut. Den innefattar inte att ändra besluten. Det gör att den
              politiska makten ändå stannar kvar hos kommuner och landsting.
            </seg>
          </u>
          <u xml:id="i-49b66a9a2ab87ef3-383" prev="i-49b66a9a2ab87ef3-379" who="Q5955199">
            <seg>
              När det gäller mer stabila planeringsförutsättningar för kommuner
              och landsting instämmer vi i att det finns behov av detta. Här
              finns stora brister i dag. Men de här kraven bör främst riktas
              mot regeringen. Det är regeringen som skapar det mesta av osäkerheten
              i den kommunala planeringen. Vi nämner ett exempel i reservation
              5. Det handlar om vad som hände senast, då regeringen i årets
              vårproposition helt plötsligt drog in 2,6 miljarder från kommunsektorn
              under pågående verksamhetsår. Med en sådan regering som beslutar
              så borde man kanske lämplighetspröva dess kompetens.
            </seg>
          </u>
          <u xml:id="i-49b66a9a2ab87ef3-384" prev="i-49b66a9a2ab87ef3-379" who="Q5955199">
            <seg>
              Det senaste beslutet om arbetsgivarnas ökade ansvar för sjukskrivningskostnaderna
              som redan träder i kraft om några månader är heller ingenting
              som kommuner och landsting har med i sina budgetar för 2005 och
              framöver. Visserligen får vi extra bidrag till kommuner och landsting,
              men riktigt hur det här slår har knappast kunnat beräknas i kommuners
              och landstings budgetar för 2005. Med en sådan regering är det
              inte lätt att vara kommun- och landstingspolitiker. Vårt förslag
              är att en utredning bör tillsättas för att se över hur man i framtiden
              skapar stabila planeringsförutsättningar.
            </seg>
          </u>
          <u xml:id="i-49b66a9a2ab87ef3-385" prev="i-49b66a9a2ab87ef3-379" who="Q5955199">
            <seg>
              Till sist gäller det finansieringsprincipen. Som gammal kommunpolitiker
              har jag åtskilliga gånger upplevt, över alla partigränser, att
              staten lägger på kommunen nya kostnader utan att fullt ut finansiera
              dem. Det bryter mot en av riksdagens antagna finansieringsprinciper
              och gör det svårt att vara kommun- och landstingspolitiker. Många
              avsteg har gjorts från finansieringsprincipen sedan den beslutades
              1993. Kommuner och landsting måste tillförsäkras kontroll över
              sin egen verksamhet. Därför kan vikten av att regeringen tar finansieringsprincipen
              på allvar framöver inte nog betonas. Det tar vi upp i vår reservation
              nr 7. Om vi ska kunna kräva en god ekonomisk hushållning i våra
              kommuner och landsting är det ett måste.
            </seg>
          </u>
          <note type="speaker">
            Anf. 79 JÖRGEN JOHANSSON (c):
          </note>
          <u xml:id="i-49b66a9a2ab87ef3-386" next="i-49b66a9a2ab87ef3-397" who="Q5886707">
            <seg>
              Fru talman! Hur samhället klarar sitt välfärdsmål är en fråga
              om helhetssyn. Samhällets olika nivåer är kommunicerande kärl
              i den ekonomiska utvecklingen. Det gäller att finna vägarna som
              leder fram till en samlad tillväxt.
            </seg>
          </u>
          <u xml:id="i-49b66a9a2ab87ef3-387" prev="i-49b66a9a2ab87ef3-386" who="Q5886707">
            <seg>
              En grundförutsättning för att nå det målet är att ha en ekonomi
              som är i balans. De senaste årens utveckling inom kommunsektorn
              visar, trots skattehöjningar som är de största på decennier, att
              kommuner och landsting inte klarar målet.
            </seg>
          </u>
          <u xml:id="i-49b66a9a2ab87ef3-388" prev="i-49b66a9a2ab87ef3-386" who="Q5886707">
            <seg>
              Fru talman! Alltför många kommuner klarar inte balanskravet.
              Alltför många kommuner har eftersatt underhåll inom områden som
              fastigheter, gator, vägar och så vidare för att kunna upprätthålla
              någon form av välfärd. Alltför många kommuner ser med förundran
              hur fråga efter fråga övervältras till kommunerna utan full kostnadstäckning.
            </seg>
          </u>
          <u xml:id="i-49b66a9a2ab87ef3-389" prev="i-49b66a9a2ab87ef3-386" who="Q5886707">
            <seg>
              Baksidan av det här är frustrerade kommunpolitiker som ska upprätthålla
              någon form av demokratitanke som ändå ska finnas. Långt borta
              är kopplingen mellan resurser, ansvar och befogenheter. Det är
              någon annan som styr i realiteten. Underskottet av demokrati är
              alltså betydande. Det är inte bra.
            </seg>
          </u>
          <u xml:id="i-49b66a9a2ab87ef3-390" prev="i-49b66a9a2ab87ef3-386" who="Q5886707">
            <seg>
              Kommuner och landsting ska ha god ekonomisk hushållning. Det
              kräver klara och tydliga spelregler. Det saknas i dag. Centerpartiet
              vill ge kommuner och landsting rätten att styra över sina verksamheter.
              Vi vill ge dem rätten att själva finna lösningarna för att utveckla
              sin by. Vi vill också ge dem rätten att rakryggat kunna möta den
              kritik och det jubel från befolkningen som finns på ett berättigat
              sätt. Kort sagt ser vi det kommunala självbestämmandet som en
              förutsättning för att uppnå kravet om en god ekonomisk hushållning.
            </seg>
          </u>
          <u xml:id="i-49b66a9a2ab87ef3-391" prev="i-49b66a9a2ab87ef3-386" who="Q5886707">
            <seg>
              Det innebär att det i Centerpartiets värld inte finns utrymme
              för specialdestinerade statsbidrag eller stopplagar för försäljning
              av vare sig allmännyttan eller alternativa driftsformer inom vården.
              I vår värld har vi förtroende för våra förtroendevalda på det
              lokala och kommunala planet. De är valda på samma sätt som vi
              som finns i den här salen.
            </seg>
          </u>
          <u xml:id="i-49b66a9a2ab87ef3-392" prev="i-49b66a9a2ab87ef3-386" who="Q5886707">
            <seg>
              Det här kräver att staten står upp för den överenskommelse som
              gjorts om den så kallade finansieringsprincipen. De beslut som
              regering och riksdag tar måste alltså också finansieras fullt
              ut. Så är det inte i dag. Det är lätt att ta de positiva besluten
              och ta hem applåderna. Det är något svårare om man också ska finansiera
              besluten. Men så är faktiskt den överenskommelse som finns mellan
              förbunden och regering och riksdag. Som i alla andra sammanhang
              ska avtal hållas.
            </seg>
          </u>
          <u xml:id="i-49b66a9a2ab87ef3-393" prev="i-49b66a9a2ab87ef3-386" who="Q5886707">
            <seg>
              Eftersom det här inte fungerar i dag är det befogat att parterna,
              regeringen och förbunden, gemensamt arbetar fram ett regelverk
              som fungerar i praktiken. Ett exempel på att det regelverk som
              finns i dag inte fungerar är synen på de kommunala bolagen. Många
              kommuner väljer i dag att bedriva traditionell kommunal verksamhet
              i annan associationsform än i förvaltning, och den räknas därmed
              inte med i bedömningen av kommunernas ekonomiska balans. Det är
              den praxis som i dag finns i kommunerna. Så fungerar det faktiskt
              i kommunerna.
            </seg>
          </u>
          <u xml:id="i-49b66a9a2ab87ef3-394" prev="i-49b66a9a2ab87ef3-386" who="Q5886707">
            <seg>
              Utskottet hävdar å sin sida att det här ska vägas in i balanskravet.
              Det visar att verklighetsbilden fungerar mellan de olika nivåerna.
              Jag tar för givet att den bedömning som redovisas i handlingarna
              är den rätta, men det innebär att en överläggning bör göras med
              förbunden för att uppfylla det regelverk som uppenbarligen finns
              redan i dag.
            </seg>
          </u>
          <u xml:id="i-49b66a9a2ab87ef3-395" prev="i-49b66a9a2ab87ef3-386" who="Q5886707">
            <seg>
              Tiden för kravet om en ekonomi i balans är i dag för kort. Från
              Centerpartiet biträder vi förslaget om en förlängning av tiden
              med ett år. Vi bedömer också utskottets redovisning av begreppet
              synnerliga skäl som rimlig samt att möjligheterna med resultatregleringsreserver
              och det krav som vi har ställt är tillgodosett.
            </seg>
          </u>
          <u xml:id="i-49b66a9a2ab87ef3-396" prev="i-49b66a9a2ab87ef3-386" who="Q5886707">
            <seg>
              Fru talman! Avslutningsvis kan jag konstatera att kravet på en
              god ekonomisk hushållning bör omfatta all offentlig verksamhet.
              Det gäller såväl kommuner och landsting som staten. Det är extra
              viktigt att staten föregår som det goda exemplet. Balanskravet
              bör alltså införas även för statens finanser.
            </seg>
          </u>
          <u xml:id="i-49b66a9a2ab87ef3-397" prev="i-49b66a9a2ab87ef3-386" who="Q5886707">
            <seg>
              Fru talman! Med detta yrkar jag bifall till reservation 5 men
              står givetvis bakom de övriga reservationerna.
            </seg>
          </u>
          <note type="speaker">
            Anf. 80 TOMMY TERNEMAR (s):
          </note>
          <u xml:id="i-49b66a9a2ab87ef3-398" next="i-49b66a9a2ab87ef3-405" who="Q6333187">
            <seg>
              Fru talman! Som det har sagts tidigare föreslås i betänkandet
              God ekonomisk hushållning i kommuner och landsting förändringar
              i kommunallagen och i kommunal redovisning.
            </seg>
          </u>
          <u xml:id="i-49b66a9a2ab87ef3-399" prev="i-49b66a9a2ab87ef3-398" who="Q6333187">
            <seg>
              Betänkandet har givetvis sitt ursprung i den försämrade samhällsekonomin
              under början av 1990-talet. Denna period var mycket kännbar för
              kommuner och landsting och ställde stora krav på besparingar och
              förändringar i den kommunala verksamheten och landstingsverksamheten.
              Vissa kommuner hade svårigheter att anpassa sina verksamheter
              till de ekonomiska förutsättningarna. Detta ledde bland annat
              till att kravet på en ekonomi i balans aktualiserades.
            </seg>
          </u>
          <u xml:id="i-49b66a9a2ab87ef3-400" prev="i-49b66a9a2ab87ef3-398" who="Q6333187">
            <seg>
              Kommuner och landsting ska nu i sin plan för verksamheten, som
              det också har sagts här tidigare, ange mål och riktlinjer som
              är av betydelse för en god ekonomisk hushållning. I planen för
              ekonomin ska anges de finansiella målen. Utvärdering av hur målen
              uppnåtts ska redovisas i årsredovisningen.
            </seg>
          </u>
          <u xml:id="i-49b66a9a2ab87ef3-401" prev="i-49b66a9a2ab87ef3-398" who="Q6333187">
            <seg>
              Delårsrapporten ska behandlas av fullmäktige. Delårsrapporten
              blir då ett viktigt uppföljningsdokument. Genom att fullmäktige
              behandlar delårsrapporten förbättras möjligheterna till en bedömning
              av det ekonomiska läget. Med en behandling i fullmäktige markeras
              också delårsrapportens politiska betydelse för den ekonomiska
              förvaltningen. Utöver detta ska revisorerna bedöma resultatet
              och om delårsrapporten och årsbokslutet är förenliga med de uppsatta
              målen.
            </seg>
          </u>
          <u xml:id="i-49b66a9a2ab87ef3-402" prev="i-49b66a9a2ab87ef3-398" who="Q6333187">
            <seg>
              Fru talman! Betänkandet innehåller också förändringar av balanskravet.
              Det innebär att undantag från kravet att upprätta en budget där
              intäkterna överstiger kostnaderna får göras bara om det finns
              så kallade synnerliga skäl.
            </seg>
          </u>
          <u xml:id="i-49b66a9a2ab87ef3-403" prev="i-49b66a9a2ab87ef3-398" who="Q6333187">
            <seg>
              Den frist om två år som i dag gäller för att reglera ett negativt
              resultat och återställa det redovisade egna kapitalet enligt balansräkningen
              förlängs med ett år och blir nu alltså sammanlagt tre år. Men
              det är viktigt att säga att om detta sker ska fullmäktige anta
              en klar och tydlig åtgärdsplan för hur det egna kapitalet ska
              återställas.
            </seg>
          </u>
          <u xml:id="i-49b66a9a2ab87ef3-404" prev="i-49b66a9a2ab87ef3-398" who="Q6333187">
            <seg>
              Utredningen, som bland annat är en del av underlaget för betänkandet,
              har föreslagit att beslut att underbalansera budgeten och att
              inte reglera ett negativt resultat ska kunna laglighetsprövas.
              Men i propositionen Den kommunala redovisningen anfördes att bestämmelsen
              om synnerliga skäl inte var lämpad att ligga till grund för en
              domstolsprövning.
            </seg>
          </u>
          <u xml:id="i-49b66a9a2ab87ef3-405" prev="i-49b66a9a2ab87ef3-398" who="Q6333187">
            <seg>
              Vi delar den uppfattningen. Vår uppfattning är alltså att detta
              ska avgöras inom ramen för det politiska systemet. Därigenom utkrävs
              i första hand ett politiskt ansvar för de fall där obalanser inte
              hanteras på ett sätt som lagen föreskriver.
            </seg>
          </u>
          <note>
            Med detta, fru talman, yrkar jag avslag på samtliga reservationer
            och bifall till utskottets förslag i betänkande FiU8.
          </note>
          <note type="speaker">
            Anf. 81 SIV HOLMA (v):
          </note>
          <note>
            Fru talman! Jag yrkar bifall till utskottets förslag i betänkandet
            och avslag på samtliga reservationer.
          </note>
          <u xml:id="i-49b66a9a2ab87ef3-406" next="i-49b66a9a2ab87ef3-412" who="Q4609260">
            <seg>
              Propositionen God ekonomisk hushållning i kommuner och landsting
              är en proposition som har tillkommit i samarbete mellan s, v och
              mp. Förslagen i propositionen innebär att det kommunala självstyret
              stärks. Vi ser framför allt förslaget om att balanskravet inte
              ska laglighetsprövas som den största förstärkningen av det kommunala
              självstyret.
            </seg>
          </u>
          <u xml:id="i-49b66a9a2ab87ef3-407" prev="i-49b66a9a2ab87ef3-406" who="Q4609260">
            <seg>
              Det innebär att en kommuns eller ett landstings budgetbeslut
              eller beslut om att reglera ett negativt resultat ska avgöras
              av kommun- respektive landstingsfullmäktige. Det är av denna instans
              som väljarna kan utkräva ett ansvar från de valda politikerna
              om de inte sköter sig. Till skillnad från Folkpartiet har vi myndigförklarat
              kommunal- och landstingspolitikerna.
            </seg>
          </u>
          <u xml:id="i-49b66a9a2ab87ef3-408" prev="i-49b66a9a2ab87ef3-406" who="Q4609260">
            <seg>
              Vi tycker också att det är viktigt med förändringar i det nuvarande
              balanskravet. Den frist som i dag gäller för kommuner och landsting
              för att återställa det egna kapitalet efter ett redovisat negativt
              resultat förlängs med ytterligare ett år, från två till tre år.
              Detta ska inte ses som ett förbehåll att inte åtgärda negativa
              resultat. För att motverka sådana tendenser måste fullmäktige
              anta en åtgärdsplan för hur det negativa resultatet ska regleras.
              Fördelen med att ha längre tid på sig att åtgärda ett negativt
              resultat är att man ges bättre förutsättningar till mer genomtänkta
              beslut.
            </seg>
          </u>
          <u xml:id="i-49b66a9a2ab87ef3-409" prev="i-49b66a9a2ab87ef3-406" who="Q4609260">
            <seg>
              Många kommuner och landsting har de senaste åren genomfört omstruktureringsåtgärder.
              De omstruktureringar eller nedskärningar som har varit föremål
              för en bred beredning brukar också vara de mest hållbara på lång
              sikt. Kommuner och landsting är demokratiskt ledda verksamheter.
              För att få genomtänkta och seriösa beslut behöver man få tid för
              en bra beredning. Med bra beredning menar jag att kunna utarbeta
              realistiska och relevanta beslutsunderlag, att ha tid för en bra
              demokratisk dialog med berörda brukare och personal och en bra
              dialog med väljarna.
            </seg>
          </u>
          <u xml:id="i-49b66a9a2ab87ef3-410" prev="i-49b66a9a2ab87ef3-406" who="Q4609260">
            <seg>
              Propositionen innehåller också förslag om att kommuner och landsting
              i sina planer för verksamheten ska ange mål och riktlinjer som
              är av betydelse för god ekonomisk hushållning. I planen för ekonomin
              ska anges de finansiella mål som har betydelse för god ekonomisk
              hushållning. En utvärdering ska lämnas i årsredovisningen. Däremot
              innehåller inte förslagen en närmare reglering av omfattningen
              eller innehållet i sådana mål och riktlinjer. Det måste den enskilda
              kommunen respektive det enskilda landstinget göra med utgångspunkt
              från de egna förhållandena, där också hänsyn ska tas till de nationella
              mål som riksdagen har beslutat om.
            </seg>
          </u>
          <u xml:id="i-49b66a9a2ab87ef3-411" prev="i-49b66a9a2ab87ef3-406" who="Q4609260">
            <seg>
              Som också tidigare talare har redogjort för föreskriver förslaget
              att minst en delårsrapport ska upprättas och behandlas av fullmäktige.
              Revisorernas roll i detta arbete förstärks genom att de ska bedöma
              om resultatet överensstämmer med de fastställda målen och riktlinjerna.
              Detta ska föreläggas fullmäktige.
            </seg>
          </u>
          <u xml:id="i-49b66a9a2ab87ef3-412" prev="i-49b66a9a2ab87ef3-406" who="Q4609260">
            <seg>
              Fru talman! Stabila planeringsförutsättningar är förknippade
              med utvecklingen i den kommunala ekonomin och om den bedöms vara
              förenlig med samhällsekonomisk balans. Bland annat handlar det
              om att beslut om statsbidrag till kommuner ska fattas i så god
              tid att kommunsektorn kan beakta dem i sin planering. Ekonomisk
              balans i den kommunala sektorn är samtidigt en viktig del av den
              samlade ekonomiska politiken.
            </seg>
          </u>
          <note type="speaker">
            Anf. 82 GUNNAR NORDMARK (fp) replik:
          </note>
          <u xml:id="i-49b66a9a2ab87ef3-413" next="i-49b66a9a2ab87ef3-415" who="Q5619098">
            <seg>
              Fru talman! Det är klart att det är bra om man kan myndighetsförklara
              kommunpolitiker, och det anser vi från Folkpartiets sida normalt
              sett att man kan. Men det finns exempel på kommuner och landsting,
              och det kommer det att göra även i framtiden, där man inte tillräckligt
              snabbt, inte tillräckligt ansvarsfullt och inte tillräckligt kraftfullt
              agerar mot uppkomna underskott. Det är alltid frestande att vänta
              lite till med att göra något åt en situation som blir farlig,
              därför att det är obehagligt.
            </seg>
          </u>
          <u xml:id="i-49b66a9a2ab87ef3-414" prev="i-49b66a9a2ab87ef3-413" who="Q5619098">
            <seg>
              Vilka är det som tar konsekvensen av detta? Vilka personer är
              det som drabbas om en kommun eller ett landsting under lång tid
              missköter sin budget? Det är, som jag sade i mitt anförande, de
              som är de sämst ställda.
            </seg>
          </u>
          <u xml:id="i-49b66a9a2ab87ef3-415" prev="i-49b66a9a2ab87ef3-413" who="Q5619098">
            <seg>
              Vi har under 90-talet i staten, i kommunerna och i landstingen
              sett hur besparingarna slog och vilka de i första hand slog mot.
              Det är viktigt för de människor som framför allt behöver samhällets
              stöd att veta att ekonomierna sköts på ett tryggt och ansvarsfullt
              sätt. De politiker i kommuner och landsting som har ansvar för
              att se till att man har en ekonomi i balans och en väl fungerande
              ekonomi måste veta att det finns möjligheter till sanktioner mot
              dem om de inte tar sitt uppdrag på allvar.
            </seg>
          </u>
          <note type="speaker">
            Anf. 83 SIV HOLMA (v) replik:
          </note>
          <u xml:id="i-49b66a9a2ab87ef3-416" next="i-49b66a9a2ab87ef3-418" who="Q4609260">
            <seg>
              Fru talman! De politiker som missköter sig blir inte återvalda.
              Vi har ju ett tydligt exempel i Stockholms läns landsting. Vad
              jag förstår var Folkpartiet med där. Jag tycker att den sanktionsmöjligheten
              är den viktigaste och bästa demokratiska åtgärden i de här sammanhangen.
            </seg>
          </u>
          <u xml:id="i-49b66a9a2ab87ef3-417" prev="i-49b66a9a2ab87ef3-416" who="Q4609260">
            <seg>
              Jag tror att de flesta kommun- och landstingspolitiker är besjälade
              av att ha en ekonomi i balans, att ha en god ekonomisk hushållning.
              Nu vet vi ju att förutom exemplet med Stockholms läns landsting
              har kommunsektorn varit föremål för att få minskade resurser på
              grund av den ekonomiska kris som vi hade i mitten av 90-talet.
              Det har också funnits andra strukturella förändringar, till exempel
              med befolkningsminskning och så vidare, som har inneburit att
              det inte har varit så lätt alla gånger. Jag tror inte att detta
              att lägga en ytterligare börda på deras axlar genom en sanktionsavgift
              hade kunnat göra det bättre.
            </seg>
          </u>
          <u xml:id="i-49b66a9a2ab87ef3-418" prev="i-49b66a9a2ab87ef3-416" who="Q4609260">
            <seg>
              På något sätt känns det dessutom som att det som Lars-Erik Lövdén
              var inne på, att kommuner med bra ekonomi har bra politiker och
              kommuner med dålig ekonomi har dåliga politiker, är ett feltänk.
              Folkpartiet föreslår att sanktioner skulle vara en bestraffning
              för dessa dåliga politiker. Man måste sätta in saker och ting
              i ett sammanhang. Därför är inte ert förslag bra.
            </seg>
          </u>
          <note type="speaker">
            Anf. 84 GUNNAR NORDMARK (fp) replik:
          </note>
          <u xml:id="i-49b66a9a2ab87ef3-419" who="Q5619098">
            <seg>
              Fru talman! Det här är ju en fråga om perspektiv. Vilka är man
              mest intresserad av att värna är det politikerna eller är det
              medborgarna?
            </seg>
          </u>
          <note type="speaker">
            Anf. 85 SIV HOLMA (v) replik:
          </note>
          <u xml:id="i-49b66a9a2ab87ef3-420" next="i-49b66a9a2ab87ef3-421" who="Q4609260">
            <seg>
              Fru talman! Frågan är alltså vilka man värnar, politikerna eller
              medborgarna. Men det är ju medborgarna som väljer de politiska
              företrädarna. Det finns ju en koppling. Jag förstår inte att man
              ska beskriva det demokratiska systemet så kränkande. Att vi har
              en demokratiskt vald ledning i olika kommuner och landsting avspeglar
              ju det valresultat som väljarna har bestämt i respektive kommun
              och landsting.
            </seg>
          </u>
          <u xml:id="i-49b66a9a2ab87ef3-421" prev="i-49b66a9a2ab87ef3-420" who="Q4609260">
            <seg>
              Jag värnar demokratin, och jag värnar också att väljarna har
              rätt att förkasta eller anta politiska partier. Jag tycker att
              det är en onödig motsättning som Folkpartiet med detta förslag
              och sättet att argumentera för det uppställer.
            </seg>
          </u>
          <note>
            Överläggningen var härmed avslutad.
          </note>
          <note>
            12 § Utvärdering av statens upplåning och skuldförvaltning 19992003
          </note>
          <note>
            Föredrogs
          </note>
          <note type="speaker">
            Anf. 86 SONIA KARLSSON (s):
          </note>
          <u xml:id="i-49b66a9a2ab87ef3-422" next="i-49b66a9a2ab87ef3-426" who="Q4958180">
            <seg>
              Fru talman! Varje vår sedan våren 2000 lämnar regeringen en skrivelse
              till riksdagen om hur statsskulden har förvaltats den senaste
              femårsperioden. Tyngdpunkten i redovisningen ligger på det senaste
              året.
            </seg>
          </u>
          <u xml:id="i-49b66a9a2ab87ef3-423" prev="i-49b66a9a2ab87ef3-422" who="Q4958180">
            <seg>
              Statsskulden förvaltas efter riktlinjer som regeringen fastställer
              på hösten, i november, inför varje budgetår. Målet för statsskuldsförvaltningen
              är att de långsiktiga kostnaderna för statsskulden ska minimeras
              samtidigt som riskerna beaktas. Förvaltningen ska ske inom ramen
              för de krav som penningpolitiken ställer. Målet är långsiktigt,
              och regeringen har därför funnit det lämpligt att tillämpa femåriga
              rullande utvärderingsperioder. Årets utvärdering omfattar därför
              perioden 19992003.
            </seg>
          </u>
          <u xml:id="i-49b66a9a2ab87ef3-424" prev="i-49b66a9a2ab87ef3-422" who="Q4958180">
            <seg>
              Tyngdpunkten i utvärderingen av regeringens riktlinjebeslut ligger
              på sammansättningen av statsskulden och löptidsförkortningen av
              skulden som gjordes under 2000. Regeringens beslut att långsiktigt
              minska valutaskuldens andel av statsskulden och öka andelen inhemsk
              upplåning bedöms som väl motiverat av både kostnadsskäl och riskmässiga
              skäl.
            </seg>
          </u>
          <u xml:id="i-49b66a9a2ab87ef3-425" prev="i-49b66a9a2ab87ef3-422" who="Q4958180">
            <seg>
              Utskottet har utifrån vad som redovisas i skrivelsen inte några
              invändningar mot regeringens beslut om riktlinjer för statsskuldsförvaltningen.
              Som utskottet framhållit vid ett flertal tillfällen borde dock
              underlaget för utvärderingen av regeringens egna beslut kunna
              utvecklas vidare.
            </seg>
          </u>
          <u xml:id="i-49b66a9a2ab87ef3-426" prev="i-49b66a9a2ab87ef3-422" who="Q4958180">
            <seg>
              Regeringen bedömer att målen för verksamheterna inom den nominella
              skulden och marknadsvården har uppfyllts. Utskottet gör ingen
              annan bedömning än regeringen. Utskottet vill dock i likhet med
              tidigare år framhålla vikten av att utvärderingsmetoderna utvecklas.
            </seg>
          </u>
          <note>
            En motion om att avskaffa Riksgäldsspar avstyrks av utskottet.
            Till betänkandet har fogats en reservation.
          </note>
          <note type="speaker">
            Anf. 87 GUNNAR AXÉN (m):
          </note>
          <u xml:id="i-49b66a9a2ab87ef3-427" next="i-49b66a9a2ab87ef3-430" who="Q5563089">
            <seg>
              Fru talman! Riksgäldskontoret har ett viktigt ansvar för statens
              upplåning och förvaltandet av statsskulden, en statsskuld som
              nu ökar kraftigt trots att vi befinner oss på toppen av en högkonjunktur.
            </seg>
          </u>
          <u xml:id="i-49b66a9a2ab87ef3-428" prev="i-49b66a9a2ab87ef3-427" who="Q5563089">
            <seg>
              Statlig verksamhet, oavsett om den bedrivs i aktiebolagsform
              eller i myndighetsform, bör inte konkurrera med privat näringsverksamhet
              eftersom statlig verksamhet har den fördelen att den ytterst garanteras
              av staten och skattebetalarna. Därmed blir konkurrensen snedvriden.
              Vi moderater anser att det är olämpligt att en statlig myndighet
              som Riksgäldskontoret agerar som ett kreditinstitut bland flera
              andra på en redan konkurrensutsatt marknad där staten också ansvarar
              för både reglering och tillsyn.
            </seg>
          </u>
          <u xml:id="i-49b66a9a2ab87ef3-429" prev="i-49b66a9a2ab87ef3-427" who="Q5563089">
            <seg>
              Att med hjälp av Riksgäldsspar bedriva inlåning från hushållen
              ligger utanför Riksgäldskontorets huvuduppgifter och fyller ingen
              nämnvärd funktion när det gäller statsupplåning och skuldförvaltning.
              Upplåningen via Riksgäldsspar finansierar endast 1,5 % av den
              totala statsskulden och saknar i det sammanhanget egentlig betydelse.
              Det förtar dock inte det olämpliga i att Riksgäldskontoret ägnar
              sig åt verksamhet som konkurrerar med banker och andra inlåningsinstitut
              eftersom man därmed snedvrider konkurrensen på marknaden.
            </seg>
          </u>
          <u xml:id="i-49b66a9a2ab87ef3-430" prev="i-49b66a9a2ab87ef3-427" who="Q5563089">
            <seg>
              Vi anser således att Riksgäldsspar bör avvecklas. Därmed ber
              jag att få yrka bifall till reservationen.
            </seg>
          </u>
          <note type="speaker">
            Anf. 88 BO BERNHARDSSON (s):
          </note>
          <u xml:id="i-49b66a9a2ab87ef3-431" next="i-49b66a9a2ab87ef3-448" who="Q3374789">
            <seg>
              Fru talman! Jag börjar med att yrka bifall till förslaget i betänkandet
              och avslag på reservationen och därmed på motionen Fi32. Det är
              ju en motion och en reservation med ett åtminstone för utskottet
              välkänt innehåll. Vi har behandlat detta förr.
            </seg>
          </u>
          <u xml:id="i-49b66a9a2ab87ef3-432" prev="i-49b66a9a2ab87ef3-431" who="Q3374789">
            <seg>
              Ärendet handlar som vi hörde i presentationen dels om regeringens
              riktlinjer för skuldförvaltningen, dels om myndighetens, det vill
              säga Riksgäldskontorets, sätt att hantera riktlinjerna och statsskulden.
              Målet är, som också har sagts, att långsiktigt minimera kostnaderna,
              hålla nere kostnaderna, för statsskuldens förvaltning och för
              statsskulden.
            </seg>
          </u>
          <u xml:id="i-49b66a9a2ab87ef3-433" prev="i-49b66a9a2ab87ef3-431" who="Q3374789">
            <seg>
              Utskottet har sammanfattningsvis inga invändningar mot riktlinjerna
              och heller inte någon kritik vad gäller Riksgäldskontorets operativa
              beslut eller med anledning av de resultat som har uppnåtts. Däremot
              har utskottet i likhet med andra år när vi har behandlat det här
              ärendet ett par andra synpunkter som rör utvärderingen av verksamheten.
              Det gäller både utvärderingen av regeringens egna beslut om riktlinjer
              och, i förlängningen, hur statsskulden de facto sätts samman,
              hur risker hanteras över tiden och i vilken grad de långsiktiga
              målen uppfylls.
            </seg>
          </u>
          <u xml:id="i-49b66a9a2ab87ef3-434" prev="i-49b66a9a2ab87ef3-431" who="Q3374789">
            <seg>
              Utskottet vill alltså, så att det blir sagt, än en gång understryka
              att det vore angeläget att utveckla utvärderingsarbetet till exempel
              med hjälp av utomstående expertis.
            </seg>
          </u>
          <u xml:id="i-49b66a9a2ab87ef3-435" prev="i-49b66a9a2ab87ef3-431" who="Q3374789">
            <seg>
              Vi har också tidigare i år berört en annan fråga, nämligen utformningen
              av skrivelsen. Vi har då efterlyst, med viss framgång faktiskt,
              en mer pedagogisk och lite mindre teknisk om det går framställning.
              Vi inser i utskottet att det här till sin natur är ett tekniskt
              ganska komplicerat område. Men desto mer angeläget är det att
              försöka göra det tillgängligare och att lägga manken till för
              att göra det tillgängligare för en bredare publik. Ska man vara
              lite högtidlig så handlar ju detta faktiskt ytterst om demokratiska
              värden.
            </seg>
          </u>
          <u xml:id="i-49b66a9a2ab87ef3-436" prev="i-49b66a9a2ab87ef3-431" who="Q3374789">
            <seg>
              Det är viktigt att så långt som möjligt göra även sådana här
              komplicerade massor tillgängliga för en bredare publik. Och att
              någonting är tekniskt behöver inte innebära att det är kryptiskt.
            </seg>
          </u>
          <u xml:id="i-49b66a9a2ab87ef3-437" prev="i-49b66a9a2ab87ef3-431" who="Q3374789">
            <seg>
              Det har blivit bättre efter våra påpekanden, vilket jag redan
              har sagt, och vi är så att säga på god väg, men vi är inte riktigt
              framme än. Och jag tänkte försöka belägga min slutsats att vi
              ännu inte är framme genom att citera ur appendix, det vill säga
              ett tillägg till skrivelsen. I den kan man läsa följande som jag
              inte vill undanhålla vare sig kammaren eller folket:
            </seg>
          </u>
          <u xml:id="i-49b66a9a2ab87ef3-438" prev="i-49b66a9a2ab87ef3-431" who="Q3374789">
            <seg>
              Eftersom nuvärdena av framtida kassaflöden beror på räntenivån
              är durationen beroende av räntenivån. Riksgäldskontorets målduration
              är uttryckt i Macauley-duration, vilket innebär att man använder
              obligationens yield-to-maturity för att beräkna de framtida kassaflödena.
            </seg>
          </u>
          <u xml:id="i-49b66a9a2ab87ef3-439" prev="i-49b66a9a2ab87ef3-431" who="Q3374789">
            <seg>
              Jag håller det inte för otroligt att detta är alldeles sant,
              men det kan säkert uttryckas enklare.
            </seg>
          </u>
          <u xml:id="i-49b66a9a2ab87ef3-440" prev="i-49b66a9a2ab87ef3-431" who="Q3374789">
            <seg>
              Jag skulle därefter vilja säga något om motionen som berör den
              del av verksamheten som kallas Riksgäldsspar och som vi har diskuterat
              förr i kammaren.
            </seg>
          </u>
          <u xml:id="i-49b66a9a2ab87ef3-441" prev="i-49b66a9a2ab87ef3-431" who="Q3374789">
            <seg>
              Reservanterna vill att Riksgäldsspar ska avvecklas, och utskottets
              majoritet anser att det ska finnas kvar och i stället få en chans
              att utvecklas. Det är de traditionella positionerna.
            </seg>
          </u>
          <u xml:id="i-49b66a9a2ab87ef3-442" prev="i-49b66a9a2ab87ef3-431" who="Q3374789">
            <seg>
              Reservanternas motiv för att avveckla Riksgäldsspar är för det
              första att statens besparing är försumbar, för det andra att det
              är olämpligt att staten agerar som kreditinstitut på en konkurrensutsatt
              och väl fungerande marknad och för det tredje att Riksgäldskontoret
              inte bör bedriva inlåning från hushållen.
            </seg>
          </u>
          <u xml:id="i-49b66a9a2ab87ef3-443" prev="i-49b66a9a2ab87ef3-431" who="Q3374789">
            <seg>
              För det första tror vi inte att det är särskilt klokt att betrakta
              besparingar som försumbara över huvud taget, utan man ska göra
              de besparingar man kan.
            </seg>
          </u>
          <u xml:id="i-49b66a9a2ab87ef3-444" prev="i-49b66a9a2ab87ef3-431" who="Q3374789">
            <seg>
              För det andra är det faktiskt historiskt sett en viktig uppgift
              för Riksgäldskontoret att bedriva inlåning från hushållen. Jag
              kan inte historien så noga, men jag skulle kunna tänka mig att
              nästan så länge som det har funnits en modern stat har man haft
              obligationer riktade även till privatpersoner. Det är alltså ingenting
              nytt. Det är inte heller större nu än det har varit tidigare.
              Räntesparmarknaden är i dag 786 miljarder totalt. Den har ökat
              lite grann sedan förra gången vi diskuterade det. Och den del
              som hänför sig till Riksgäldskontorets upplåning är i dag 59 miljarder
              av totalt 786 miljarder. Men i slutet av 80-talet var upplåningen
              uppe i 150 miljarder från hushållen. Det är alltså varken något
              maximum som vi nu ser eller någon ny verksamhet. Jag tror att
              den har pågått i stort sett så länge som det har funnits en modern
              stat.
            </seg>
          </u>
          <u xml:id="i-49b66a9a2ab87ef3-445" prev="i-49b66a9a2ab87ef3-431" who="Q3374789">
            <seg>
              För det tredje skulle det vara fel att staten över huvud taget
              finns på den här marknaden. Och argumentet den här gången för
              att staten inte ska vara med är att det är fel att staten är med
              på en konkurrensutsatt marknad som fungerar.
            </seg>
          </u>
          <u xml:id="i-49b66a9a2ab87ef3-446" prev="i-49b66a9a2ab87ef3-431" who="Q3374789">
            <seg>
              Det är litet jeopardy över detta. Svaret är alltid givet på vår
              fråga. Jag skulle därför kunna tänka mig att man i stället hade
              en situation där det var en icke fungerande konkurrensutsatt marknad
              där man kom fram till samma sak, nämligen att staten inte ska
              vara där.
            </seg>
          </u>
          <u xml:id="i-49b66a9a2ab87ef3-447" prev="i-49b66a9a2ab87ef3-431" who="Q3374789">
            <seg>
              Vi ser lite annorlunda på det. Vad är det för fel att det blir
              lite mer konkurrens på en redan konkurrensutsatt marknad? Bankerna
              får på det här sättet en viss konkurrens när det gäller inlåning
              från hushållen och också från Riksgäldskontoret. Vad är det för
              fel på det? Är det ett stort samhällsproblem att bankerna i dag
              är utsatta för för hård konkurrens? Jag tror inte det.
            </seg>
          </u>
          <u xml:id="i-49b66a9a2ab87ef3-448" prev="i-49b66a9a2ab87ef3-431" who="Q3374789">
            <seg>
              Detta har vi diskuterat förr, och det är ganska kända argument.
              Jag anser alltså att Riksgäldsspar bör finnas kvar och fortsätta
              att utvecklas. Jag yrkar bifall till utskottets förslag.
            </seg>
          </u>
          <note type="speaker">
            Anf. 89 KARIN PILSÄTER (fp):
          </note>
          <u xml:id="i-49b66a9a2ab87ef3-449" next="i-49b66a9a2ab87ef3-459" who="Q4972961">
            <seg>
              Fru talman! Efter ett beslut 1999 om hur statsskulden ska hanteras
              kommer denna skrivelse varje år. Då var inriktningen att statsskulden
              skulle minskas kraftigt, och så skedde också under de närmaste
              åren. Det amorterades 320 miljarder kronor under den förra mandatperioden.
              Visserligen var 316 av dem omstuvningar av statens ägande inleveranser
              från Riksbanken, AP-fonder, företagsförsäljningar och så vidare
              men det var i alla fall en tydlig inriktning på att minska statsskulden.
              Det var också i det ljuset som beslutet om hanteringen av statsskulden
              togs.
            </seg>
          </u>
          <u xml:id="i-49b66a9a2ab87ef3-450" prev="i-49b66a9a2ab87ef3-449" who="Q4972961">
            <seg>
              Vi har från Folkpartiets sida ingen invändning vare sig mot skrivelsen
              eller mot Riksgäldskontorets hantering av hur man har skött detta
              uppdrag. Däremot tycker vi att det kan vara läge att ta upp en
              mer grundläggande diskussion om statsskulden och också tillgängligheten
              för medborgare.
            </seg>
          </u>
          <u xml:id="i-49b66a9a2ab87ef3-451" prev="i-49b66a9a2ab87ef3-449" who="Q4972961">
            <seg>
              Som vi hörde var det från hela utskottets sida en viktig poäng
              att man ska kunna göra dessa frågor mer tillgängliga för allmänheten.
              En grundfråga är då om det över huvud taget finns någon upplåning,
              och om den materian kan vara tillgänglig och begriplig eller inte.
            </seg>
          </u>
          <u xml:id="i-49b66a9a2ab87ef3-452" prev="i-49b66a9a2ab87ef3-449" who="Q4972961">
            <seg>
              I valet 2002 hävdades det med emfas från finansminister Ringholm
              och hela socialdemokratin att det inte fanns något underskott
              i statsbudgeten utan att det tvärtom fanns ett överskott som på
              olika sätt skulle fördelas genom utgiftsökningar och skattesänkningar.
              Och i den kören stämde Vänsterpartiet med Schyman i spetsen in
              och hävdade att överskottet minsann var ännu större och skulle
              förbrukas.
            </seg>
          </u>
          <u xml:id="i-49b66a9a2ab87ef3-453" prev="i-49b66a9a2ab87ef3-449" who="Q4972961">
            <seg>
              I dag fick vi ett pressmeddelande från just Riksgäldskontoret
              med rubriken Fortsatta underskott i statsbudgeten. Vi har ett
              underskott och därmed ett lånebehov för 2004 på 57 miljarder kronor.
              För 2005 beräknas det minska mer än enbart beroende på omläggningar
              i räntebetalningarna. Vi lånar i genomsnitt nu 156 miljoner kronor
              per dag.
            </seg>
          </u>
          <u xml:id="i-49b66a9a2ab87ef3-454" prev="i-49b66a9a2ab87ef3-449" who="Q4972961">
            <seg>
              Då är det ett problem, exempelvis i relationen med nyss nämnda
              allmänhet, att man från regeringens och ett av stödpartiernas
              sida förnekar att denna upplåning över huvud taget existerar,
              inte med så svåra ord som Bo Bernhardsson läste upp förut, utan
              med väldigt enkla ord förnekar man gång på gång att upplåningen
              existerar.
            </seg>
          </u>
          <u xml:id="i-49b66a9a2ab87ef3-455" prev="i-49b66a9a2ab87ef3-449" who="Q4972961">
            <seg>
              Så sent som i fredags morse hade jag en debatt med blivande finansminister
              Pär Nuder i SVT:s Gomorron Sverige där han mot påståendet att
              vi lånar pengar sade följande:
            </seg>
          </u>
          <u xml:id="i-49b66a9a2ab87ef3-456" prev="i-49b66a9a2ab87ef3-449" who="Q4972961">
            <seg>
              Om det vore så att det Karin säger stämde skulle vi ha skyhöga
              räntor, då skulle de internationella bedömarna säga att det här
              är inte ett land som är kreditvärdigt.
            </seg>
          </u>
          <u xml:id="i-49b66a9a2ab87ef3-457" prev="i-49b66a9a2ab87ef3-449" who="Q4972961">
            <seg>
              Så sade Pär Nuder om dagens verklighet.
            </seg>
          </u>
          <u xml:id="i-49b66a9a2ab87ef3-458" prev="i-49b66a9a2ab87ef3-449" who="Q4972961">
            <seg>
              Detta är påståenden som liknar dem som vi ständigt hör. Jag hade
              en debatt med Siv Holmas partisekreterare om budgetöverenskommelsen.
              Hon förnekade ivrigt att det över huvud taget fanns något underskott.
              Tvärtom fanns det ett överskott. Och det enda problemet var att
              man inte kunde sätta sprätt på detta överskott på grund av utgiftstaken.
            </seg>
          </u>
          <u xml:id="i-49b66a9a2ab87ef3-459" prev="i-49b66a9a2ab87ef3-449" who="Q4972961">
            <seg>
              Jag skulle därför vilja ställa en fråga till Bo Bernhardsson
              apropå att man ska göra denna materia tillgängligare. Finns över
              huvud taget den här upplåningen? Är det ett underskott i statsbudgeten?
              Har Riksgäldskontoret rätt när man skriver att underskottet i
              statsbudgeten gör att vi har ett upplåningsbehov på 57 miljarder
              kronor nästa år? Jag kan fråga Siv Holma detsamma? Finns det ett
              underskott i statsbudgeten?
            </seg>
          </u>
          <note type="speaker">
            Anf. 90 BO BERNHARDSSON (s) replik:
          </note>
          <u xml:id="i-49b66a9a2ab87ef3-460" next="i-49b66a9a2ab87ef3-464" who="Q3374789">
            <seg>
              Fru talman! Vi kan väl börja med att försöka undanröja en diskussion
              som beror på en sorts missförstånd. Skälet till att vi har den
              här diskussionen är väl att det finns en upplåning, det vill säga
              att staten lånar upp annars hade vi ju inte haft det här ärendet
              och det pågår hela tiden.
            </seg>
          </u>
          <u xml:id="i-49b66a9a2ab87ef3-461" prev="i-49b66a9a2ab87ef3-460" who="Q3374789">
            <seg>
              Vad vi måste försöka ta ställning till är någonting annat, nämligen
              om statsfinanserna är i gott skick eller inte. Vad vi måste ta
              ställning till är också om de offentliga finanserna är svaga eller
              inte. Att det i dag finns en upplåning och att det i dag finns
              ett underskott i statsbudgeten är inte något som vi behöver föra
              en diskussion om.
            </seg>
          </u>
          <u xml:id="i-49b66a9a2ab87ef3-462" prev="i-49b66a9a2ab87ef3-460" who="Q3374789">
            <seg>
              Om man jämför Sveriges offentliga finanser och statens finanser
              och om man jämför tillväxttal och i princip vilken siffra som
              helst som Karin Pilsäter vill ha med i jämförelsen med vår närmaste
              omvärld, med euroområdet eller med andra utvecklade industriländer,
              finner man att Sverige har synnerligen goda statsfinanser och
              synnerligen goda offentliga finanser.
            </seg>
          </u>
          <u xml:id="i-49b66a9a2ab87ef3-463" prev="i-49b66a9a2ab87ef3-460" who="Q3374789">
            <seg>
              Det är därför för att anknyta till diskussionen med Pär Nuder
              som Sverige har en bra kreditvärdighet. Jag förmodar att det som
              Pär Nuder menade jag lyssnade inte på den diskussionen var att
              vi inte har något statsfinansiellt problem eller något problem
              när det gäller de offentliga finanserna som är av den karaktären
              att bedömare i omvärlden eller de som ska låna ut pengar har skäl
              att ge oss en låg kreditvärdighet. Det är naturligtvis detta som
              är det intressanta när vi diskuterar.
            </seg>
          </u>
          <u xml:id="i-49b66a9a2ab87ef3-464" prev="i-49b66a9a2ab87ef3-460" who="Q3374789">
            <seg>
              Vi har alltså mycket bra statsfinanser, och vi har en bra ekonomisk
              utveckling. Men vi har gått igenom en lågkonjunktur, och det är
              klart att det speglas i statsfinanserna.
            </seg>
          </u>
          <note type="speaker">
            Anf. 91 KARIN PILSÄTER (fp) replik:
          </note>
          <u xml:id="i-49b66a9a2ab87ef3-465" next="i-49b66a9a2ab87ef3-468" who="Q4972961">
            <seg>
              Fru talman! Det är mycket bra att vi nu åtminstone från utskottsrepresentanten
              här fått en bekräftelse. Bo Bernhardsson instämmer alltså i själva
              sakfrågan, i sakfaktumet: att det finns ett underskott i statsbudgeten.
            </seg>
          </u>
          <u xml:id="i-49b66a9a2ab87ef3-466" prev="i-49b66a9a2ab87ef3-465" who="Q4972961">
            <seg>
              Jag talar inte om BNP-utveckling relativt Tyskland eller så,
              utan jag talar om ett enkelt faktum och frågar om det finns ett
              underskott i statsbudgeten eller inte. Det är just detta enkla
              faktum som gång på gång i debatter utanför denna kammare och faktiskt
              rätt ofta även i denna kammare förnekas av företrädare för dem
              som ansvarar för statsfinanserna. Det som här sades är alltså
              mycket bra.
            </seg>
          </u>
          <u xml:id="i-49b66a9a2ab87ef3-467" prev="i-49b66a9a2ab87ef3-465" who="Q4972961">
            <seg>
              I alla de andra frågorna finns det debatter som vi kan diskutera.
              Men grundfrågan när det talas om statsskuld och statsfinanser
              är att man måste vara överens om att det som står i statsbudgeten
              är korrekta siffror. Sedan kan dessa prognosmässigt alltid ändras
              lite grann fram och tillbaka. Men gång på gång hör vi företrädare
              för Socialdemokraterna och Vänsterpartiet komma med förnekanden.
            </seg>
          </u>
          <u xml:id="i-49b66a9a2ab87ef3-468" prev="i-49b66a9a2ab87ef3-465" who="Q4972961">
            <seg>
              Fru talman! Det här hade ändå varit ett ärende. Vi har ju en
              statsskuld som ska hanteras och förvaltas oavsett om den växer
              eller om den krymper. Frågan är om det finns en nyupplåning eller
              inte. Bo Bernhardsson får gärna använda sin nästa replik till
              att återigen bekräfta att det finns en nyupplåning och att den
              beror på att vi har ett underskott i statsbudgeten. Sedan kan
              vi ta en annan debatt som handlar om att det här inte alls eller
              bara till en liten del beror på lågkonjunkturen därför att vi
              har ju ett växande strukturellt budgetunderskott, men det är en
              annan sak.
            </seg>
          </u>
          <note type="speaker">
            Anf. 92 BO BERNHARDSSON (s) replik:
          </note>
          <u xml:id="i-49b66a9a2ab87ef3-469" next="i-49b66a9a2ab87ef3-472" who="Q3374789">
            <seg>
              Fru talman! För att klara ut hur det egentligen är vill jag säga
              följande: Vi har ett överskott i de offentliga finanserna, och
              vi har ett underskott i statsbudgeten. Jag tycker att det ibland
              blir trist i den politiska debatten, och det är när man bedriver
              en polemik som inte gör medborgarna särskilt mycket klokare.
            </seg>
          </u>
          <u xml:id="i-49b66a9a2ab87ef3-470" prev="i-49b66a9a2ab87ef3-469" who="Q3374789">
            <seg>
              Vad vi har att reda ut är när det är ett problem att staten lånar
              upp. Att staten måste öka sin upplåning under vissa perioder,
              till exempel under en lågkonjunktur, eller för att stabilisera
              ekonomin är alldeles uppenbart. Så är det. Ingen kan hävda någonting
              annat.
            </seg>
          </u>
          <u xml:id="i-49b66a9a2ab87ef3-471" prev="i-49b66a9a2ab87ef3-469" who="Q3374789">
            <seg>
              När blir då detta ett problem? Jo, det blir ett problem framför
              allt, för att ta till ett enkelt mått, när statsskulden växer
              snabbare än tillväxten. Då är det ett problem och ett växande
              problem.
            </seg>
          </u>
          <u xml:id="i-49b66a9a2ab87ef3-472" prev="i-49b66a9a2ab87ef3-469" who="Q3374789">
            <seg>
              Men jag kan lugna Karin Pilsäter. Vi har nämligen så bra ordning
              på ekonomin i det här landet att tillväxten i Sverige växer betydligt
              snabbare än statsskulden, och så förväntas det bli också under
              de kommande åren om inte olyckan är framme. Så är det.
            </seg>
          </u>
          <note type="speaker">
            Anf. 93 KARIN PILSÄTER (fp) replik:
          </note>
          <u xml:id="i-49b66a9a2ab87ef3-473" next="i-49b66a9a2ab87ef3-475" who="Q4972961">
            <seg>
              Fru talman! För att undvika en polemik som inte gör medborgarna
              klokare är det bra att just utgå från verkligheten så som den
              ser ut, alltså att man inte från majoritetens sida vilket Bo Bernhardsson
              nu inte gör förnekar detta existerande underskott.
            </seg>
          </u>
          <u xml:id="i-49b66a9a2ab87ef3-474" prev="i-49b66a9a2ab87ef3-473" who="Q4972961">
            <seg>
              När blir det då ett problem? Ja, det blir ett problem när man
              har ett stort underskott på toppen av en högkonjunktur och går
              in i en lågkonjunktur med ett växande strukturellt underskott
              som sedan späds på med ett konjunkturellt underskott. Dit är vi
              på väg. Det handlar inte om att olyckan är framme, utan varje
              dag tas medvetna beslut som ökar det strukturella underskottet.
              Det är just för att vi inte ska hamna i en situation där statsskulden
              växer fortare än BNP som det gäller att slå till bromsarna nu.
            </seg>
          </u>
          <u xml:id="i-49b66a9a2ab87ef3-475" prev="i-49b66a9a2ab87ef3-473" who="Q4972961">
            <seg>
              Man måste ha en sjukdomsinsikt för att kunna göra något åt saker.
              Därför är det mycket bra att åtminstone Bo Bernhardsson nu är
              beredd att i diskussionen utgå från verkligheten så som den ser
              ut, inte så som den friseras när man försöker så att säga bläddra
              bort medborgarna genom att påstå att det inte finns något underskott.
            </seg>
          </u>
          <note>
            Överläggningen var härmed avslutad.
          </note>
          <note>
            13 § Medlemskap för de baltiska staterna i Nordiska investeringsbanken
          </note>
          <note>
            Föredrogs
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            14 § Upphörande av vissa betalningsmedel
          </note>
          <note>
            Föredrogs
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            15 § Stämpelskatt i samband med företagsinteckning
          </note>
          <note>
            Föredrogs
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            16 § Avdrag för s.k. sponsring
          </note>
          <note>
            Föredrogs
          </note>
          <note type="speaker">
            Anf. 94 PER-OLOF SVENSSON (s):
          </note>
          <u xml:id="i-49b66a9a2ab87ef3-476" next="i-49b66a9a2ab87ef3-477" who="Q6199088">
            <seg>
              Fru talman! Våren 2002 föreslog skatteutskottet, och riksdagen
              beslutade så småningom, att regeringen skulle se över om det skilde
              mellan hur sponsring av idrott och sponsring av kultur betraktas
              i skatteavseende och om det eventuellt behövdes förändringar eller
              preciseringar av regelverket.
            </seg>
          </u>
          <u xml:id="i-49b66a9a2ab87ef3-477" prev="i-49b66a9a2ab87ef3-476" who="Q6199088">
            <seg>
              Regeringen har nu återkommit till riksdagen med sitt svar i form
              av en skrivelse som går ut på att regeringen anser att det inte
              är vare sig möjligt eller lämpligt att införa en reglering i syfte
              att precisera avdragsrätten för sponsring.
            </seg>
          </u>
          <note>
            Skatteutskottets förslag överlämnas nu för debatt.
          </note>
          <note type="speaker">
            Anf. 95 STEFAN HAGFELDT (m):
          </note>
          <u xml:id="i-49b66a9a2ab87ef3-478" next="i-49b66a9a2ab87ef3-483" who="Q5782422">
            <seg>
              Fru talman! Det här ärendet handlar, som sagt, om skatteavdrag
              för sponsring. Det har visat sig att om företag sponsrar idrott
              och sport får de normalt dra av för kostnaderna. Men om företagen
              väljer att sponsra kultur har det i verkligheten visat sig att
              avdragsrätten ofta uteblir helt eller delvis.
            </seg>
          </u>
          <u xml:id="i-49b66a9a2ab87ef3-479" prev="i-49b66a9a2ab87ef3-478" who="Q5782422">
            <seg>
              Jag kommer själv från Norrköping och har där med egna ögon fått
              se hur olika skatteavdragen för sponsring behandlas. Holmen Paper
              sponsrar IFK Norrköping och har inga problem med att få igenom
              sitt sponsringsavdrag. När de för en del år sedan också sponsrade
              Norrköpings Symfoniorkester blev det genast stora problem. Holmen
              Paper förstår naturligtvis inte varför samhället utan vidare godkänner
              sponsringsavdrag för fotboll men inte för högklassig kultur.
            </seg>
          </u>
          <u xml:id="i-49b66a9a2ab87ef3-480" prev="i-49b66a9a2ab87ef3-478" who="Q5782422">
            <seg>
              När man läser den här handlingen framgår det av innehållet att
              även utskottet anser att samma regler bör gälla för sponsring
              av fotboll och sponsring av kultur. Vad som skiljer är att majoriteten
              i utskottet anser att det räcker med de rekommendationer som Skatteverket
              förväntas utfärda för att avdragsrätten för sponsring även ska
              gälla kultur.
            </seg>
          </u>
          <u xml:id="i-49b66a9a2ab87ef3-481" prev="i-49b66a9a2ab87ef3-478" who="Q5782422">
            <seg>
              Problemet är bara att åren går och inget händer. Norrköpings
              Symfoniorkester liksom andra högklassiga kulturinstitutioner i
              landet missar värdefulla sponsringspengar därför att regeringen
              tror att frågan kommer att lösa sig av sig själv.
            </seg>
          </u>
          <u xml:id="i-49b66a9a2ab87ef3-482" prev="i-49b66a9a2ab87ef3-478" who="Q5782422">
            <seg>
              Fru talman! Åren går, men orättvisorna består. De som är insatta
              i problemen är naturligtvis upprörda över att kulturen inte får
              ta del av näringslivets marknadsföringspengar. Regeringen säger
              sig ha förståelse för att det kan upplevas som svårt att i olika
              situationer förutse om avdrag får göras och i så fall med vilket
              belopp. Regeringen nöjer sig dock med att uttrycka sin förhoppning
              att Skatteverket ska bringa klarhet genom rekommendationer som
              ska göra frågan om kultursponsring tydlig för näringslivet. Jag
              är inte övertygad om att Skatteverket kommer att lyckas med denna
              uppgift. Däremot är jag övertygad om att klara och tydliga regler
              på sponsringsområdet skulle ge ett ökat incitament för företag
              att i större utsträckning än vad som gäller i dag vara med och
              finansiera sponsring av kultur. Med regeringens lösning blir reglerna
              fortsatt otydliga och oförutsägbara. Det är därför önskvärt att
              regeringen formulerar ett förslag till lagregler som erkänner
              att värdet av sponsring av kultur är minst lika högt som sponsring
              av sport. Lagreglerna ska vara utformade så klart att de bidrar
              till att företag också vågar satsa på sponsring av kultur.
            </seg>
          </u>
          <u xml:id="i-49b66a9a2ab87ef3-483" prev="i-49b66a9a2ab87ef3-478" who="Q5782422">
            <seg>
              Fru talman! Jag yrkar bifall till reservation 1, som jag också
              så småningom kommer att begära votering på.
            </seg>
          </u>
          <note type="speaker">
            Anf. 96 ANNE-MARIE EKSTRÖM (fp):
          </note>
          <u xml:id="i-49b66a9a2ab87ef3-484" next="i-49b66a9a2ab87ef3-493" who="Q4768084">
            <seg>
              Fru talman! I måndags spelade Elfsborg hemma på Ryavallen i Borås.
              Tyvärr blev det inte vinst. Den som gjorde vinst däremot var ett
              stort känt postorderföretag, vars namn fanns på varje spelares
              bröst. Genom att sponsra Elfsborg så att klubben får pengar till
              sin verksamhet gör företaget sitt namn känt. Som motprestation
              låter klubben spelarna ha företagets namn på tröjor och annat.
              Både klubben och företaget tjänar på det.
            </seg>
          </u>
          <u xml:id="i-49b66a9a2ab87ef3-485" prev="i-49b66a9a2ab87ef3-484" who="Q4768084">
            <seg>
              Däremot när Borås stadsteater nästa vår spelar Markurells i Wadköping
              med Tomas Bolme och Eva-Britt Strandberg vore det märkligt om
              herr Markurell steg fram på scenen med samma kända postorderföretags
              varumärke på bröstet. Det är inte lika lätt att sponsra en teaterföreställning
              med det krav på motprestation som finns för att ett företag ska
              få möjlighet att göra skatteavdrag.
            </seg>
          </u>
          <u xml:id="i-49b66a9a2ab87ef3-486" prev="i-49b66a9a2ab87ef3-484" who="Q4768084">
            <seg>
              Fru talman! Motprestationen i fotbollsexemplet är bland annat
              att företaget får ha sitt namn på fotbollströjan. Det spelar ingen
              roll om en fotbollsspelare har hela fotbollströjan täckt med olika
              varumärken. Hur hans eller hennes tröja ser ut har inte med spelet
              att göra. I en teaterföreställning är klädseln en del av spelet,
              och därför kan inte skådespelarnas kläder täckas med bilder av
              olika varumärken.
            </seg>
          </u>
          <u xml:id="i-49b66a9a2ab87ef3-487" prev="i-49b66a9a2ab87ef3-484" who="Q4768084">
            <seg>
              I dag är förutsättningarna för företag inte desamma för kultursponsring
              som för sponsring av idrottsverksamhet. Reglerna är dessutom otydliga,
              oklara och oförutsägbra. Därför begärde ett enigt skatteutskott
              år 2002 att regeringen skulle se över lagreglerna för sponsring.
              Efter två och ett halvt år återkommer regeringen med en skrivelse
              där man anför att det inte behövs någon förändrad lagstiftning
              utan att det räcker med att Skatteverket tar fram rekommendationer
              och riktlinjer. Det som förvånar mig är att Miljöpartiet i samband
              med att utskottet fattade beslutet lämnade ett särskilt yttrande
              om hur viktigt det var att lagtexten ändrades. Nu verkar det inte
              vara lika viktigt.
            </seg>
          </u>
          <u xml:id="i-49b66a9a2ab87ef3-488" prev="i-49b66a9a2ab87ef3-484" who="Q4768084">
            <seg>
              Fru talman! Vad menas då med sponsring? I skrivelsen hänvisar
              regeringen till hur regeringsrätten förklarar innebörden av sponsring.
              Det är när ett företag lämnar ekonomiskt stöd till en verksamhet
              av idrottslig, kulturell eller annars allmännyttig natur. Men
              för att bidraget ska vara avdragsgillt enligt inkomstskattelagen
              ska mottagaren ha utfört motprestationer och värdet av dessa svarat
              mot den lämnade ersättningen. Enligt skrivelsen kan bidrag vara
              avdragsgillt även om motprestationen inte är direkt. Om motprestationen
              har karaktär av personalkostnad, representationsgåva eller bidrag
              till forskning kan den vara avdragsgill. Även i de fall när det
              finns en så stark anknytning mellan sponsors och mottagarens verksamhet
              att sponsringen möjliggjort en ökning av mottagarens verksamhet
              kan avdragsrätten medges. Däremot räknas inte sponsorskostnader
              som enbart är ägnade att förbättra sponsorns goodwill som motprestation,
              trots att de ändå är kommersiellt motiverade.
            </seg>
          </u>
          <u xml:id="i-49b66a9a2ab87ef3-489" prev="i-49b66a9a2ab87ef3-484" who="Q4768084">
            <seg>
              Fru talman! Om ingen motprestation görs betraktas det som en
              gåva, och gåvor är inte avdragsgilla. Därför blir sponsring som
              görs inom kulturområdet många gånger inte avdragsgill eftersom
              inget företag får någon direkt motprestation tillbaka. Visserligen
              kan det i vissa fall finnas delar av sponsring som är avdragsgilla,
              medan andra inte är det. För det företag som ska sponsra under
              dessa förutsättningar blir de ekonomiska förutsättningarna oförutsägbra.
              Risken finns att kulturområdet på så sätt går miste om sin del
              av näringslivets marknadsföringspengar.
            </seg>
          </u>
          <u xml:id="i-49b66a9a2ab87ef3-490" prev="i-49b66a9a2ab87ef3-484" who="Q4768084">
            <seg>
              Fru talman! I den skrivelse som ligger till grund för det här
              betänkandet argumenterar regeringen för varför ingen lagstiftning
              behövs utan det räcker med att Skatteverket tar fram rekommendationer.
              Regeringens argumentation är synnerligen luddig i många avseenden.
              Bland annat säger man att utskottsmajoriteten håller med regeringen
              om att en särreglering i fråga om sponsring innebär risker för
              att avdragsförbudet får gåvor inte kan upprätthållas. Möjligheten
              för företag att sponsra även kultur ska inte behöva falla på regeringens
              skräck för att någon form av sponsring skulle kunna betraktas
              som gåva.
            </seg>
          </u>
          <u xml:id="i-49b66a9a2ab87ef3-491" prev="i-49b66a9a2ab87ef3-484" who="Q4768084">
            <seg>
              Fru talman! Folkpartiet anser att idrottsverksamhet och kultur
              måste ges likartade förutsättningar för sponsring. Klarhet och
              tydlighet i reglerna är viktigt. De måste också vara förutsägbara.
              Lagreglerna ska vara utformade så att de erkänner att värdet av
              imageskapande sponsring är minst lika högt som annan typ av reklam.
              Detta skulle bidra till att företag i ökad utsträckning kommer
              att vilja engagera sig i denna form av sponsring. Folkpartiet
              tycker inte att det räcker med att Skatteverket tar fram riktlinjer.
              Vi vill ha ändrade lagregler. Lagregler måste man följa; riktlinjer
              kan man kringgå.
            </seg>
          </u>
          <u xml:id="i-49b66a9a2ab87ef3-492" prev="i-49b66a9a2ab87ef3-484" who="Q4768084">
            <seg>
              Fru talman! Regeringen hänvisar i sin skrivelse till det förslag
              som Folkpartiet drivit i många år om att man ska ha möjlighet
              att få göra avdrag för gåvor till internationellt bistånd. Detta
              exempel på gåva har inget att göra med sponsring. Varför man tar
              in det som argumentation mot ett lagförslag om sponsring förstår
              jag inte. Men i konsekvensens namn har vi också i vår motion om
              sponsring tagit med det förslaget igen. Motsvarande förslag återfinns
              i vårt förslag till budget för år 2005.
            </seg>
          </u>
          <u xml:id="i-49b66a9a2ab87ef3-493" prev="i-49b66a9a2ab87ef3-484" who="Q4768084">
            <seg>
              Många människor lämnar i dag bidrag till olika internationella
              biståndsorganisationer. Detta är, fru talman, något som bör uppmuntras
              så att fler gör det. Det är viktigt att vi delar med oss av vårt
              välstånd.
            </seg>
          </u>
          <note>
            Till sist yrkar jag bifall till reservationerna 1 och 2.
          </note>
          <note type="speaker">
            Anf. 97 PER LANDGREN (kd):
          </note>
          <u xml:id="i-49b66a9a2ab87ef3-494" next="i-49b66a9a2ab87ef3-507" who="Q4355135">
            <seg>
              Fru talman! Kristdemokraterna har länge arbetat för att tydliggöra
              reglerna för sponsring. Att sponsra allmännyttig verksamhet ser
              vi som en möjlighet för företag att ta ett ökat samhällsansvar,
              och det är något som bör uppmuntras. Regleringen av sponsring
              bör därför vara generös och främja den här typen av ökat ansvarstagande,
              men så är det inte i dag. Socialdemokraterna har alltid varit
              mycket kritiska till företagens inblandning till allmännyttiga
              verksamheter. De ser enbart de risker i stället för de möjligheter
              som sponsringen innebär för till exempel kulturinstitutioner.
            </seg>
          </u>
          <u xml:id="i-49b66a9a2ab87ef3-495" prev="i-49b66a9a2ab87ef3-494" who="Q4355135">
            <seg>
              För två och ett halvt år sedan gjorde skatteutskottet på bland
              andra Kristdemokraternas initiativ, som vi hörde, ett tillkännagivande
              till regeringen om sponsring. I tillkännagivandet krävdes en översyn
              av skattelagstiftningen för att undanröja eventuella hinder för
              sponsring av allmännyttig verksamhet, till exempel idrott och
              kultur.
            </seg>
          </u>
          <u xml:id="i-49b66a9a2ab87ef3-496" prev="i-49b66a9a2ab87ef3-494" who="Q4355135">
            <seg>
              I mer än två år har regeringen alltså haft möjlighet att arbeta
              med den skrivelse som vi debatterar här i dag. Alla förslag om
              att ändra på gällande regler som under denna tid hamnat på regeringens
              bord har lämnats obehandlade med hänvisning till regeringens behandling
              av ärendet. När vi nu står här med resultatet inser vi att vi
              är tillbaka på ruta 1. I skrivelsen konstateras det nämligen att
              det vare sig är möjligt eller lämpligt att göra en förändring.
            </seg>
          </u>
          <u xml:id="i-49b66a9a2ab87ef3-497" prev="i-49b66a9a2ab87ef3-494" who="Q4355135">
            <seg>
              Regeringen väljer alltså att ignorera problemen och nonchalerar
              riksdagens tillkännagivande. I stället försvarar man sin grundläggande
              inställning, att enbart det offentliga ska ansvara för all allmännyttig
              verksamhet. Den privata sektorn ska så mycket som möjligt hållas
              borta från ideella verksamheter. Och, fru talman, jag undrar ju
              om ett skifte på ministerposten kan innebära en annan inställning.
            </seg>
          </u>
          <u xml:id="i-49b66a9a2ab87ef3-498" prev="i-49b66a9a2ab87ef3-494" who="Q4355135">
            <seg>
              Vad är då problemet med gällande regler? Huvudproblemet är otydlighet.
              Ett företag som sponsrar allmännyttig verksamhet får i dag göra
              skatteavdrag för detta. Avdragsrätten gäller dock enbart om företaget
              fått motprestationer från föreningen eller institutionen som motsvarar
              den summa som företaget har skänkt.
            </seg>
          </u>
          <u xml:id="i-49b66a9a2ab87ef3-499" prev="i-49b66a9a2ab87ef3-494" who="Q4355135">
            <seg>
              I Sverige görs en tydlig distinktion mellan direkta och indirekta
              motprestationer. Företaget måste enligt gällande lagstiftning
              få direkta motprestationer i form av till exempel reklamskyltar,
              inträdesbiljetter eller lokalutlåning motsvarande den summa som
              man har betalat. Indirekta vinster för företaget såsom att dess
              namn förknippas med institutionen eller föreningen så kallat imageskapande
              eller goodwill bedöms olika från fall till fall.
            </seg>
          </u>
          <u xml:id="i-49b66a9a2ab87ef3-500" prev="i-49b66a9a2ab87ef3-494" who="Q4355135">
            <seg>
              Sponsringsärenden har på det sättet blivit en bedömningsfråga
              för den lokala skattemyndigheten, vilket innebär att lagarna tillämpas
              olika, vilket i sin tur utgör ett hot mot rättssäkerheten. Detta
              drabbar särskilt sponsring av kultur eftersom det för till exempel
              idrotten oftast är lättare att ge direkta motprestationer till
              exempel i form av logotypen på tröjorna.
            </seg>
          </u>
          <u xml:id="i-49b66a9a2ab87ef3-501" prev="i-49b66a9a2ab87ef3-494" who="Q4355135">
            <seg>
              Föreningen Kultur och Näringsliv har gjort en jämförande studie
              om avdragsrätten för kultursponsring i ett antal europeiska länder.
              Man konstaterar att den största skillnaden mellan Sverige och
              flertalet andra europeiska länder är inställningen till så kallade
              direkta och indirekta motprestationer. I till exempel Danmark
              och Storbritannien görs ingen distinktion mellan dessa, vilket
              också förklarar möjligheterna till sponsring där.
            </seg>
          </u>
          <u xml:id="i-49b66a9a2ab87ef3-502" prev="i-49b66a9a2ab87ef3-494" who="Q4355135">
            <seg>
              I flera av länderna som undersöktes finns också en annan grundinställning.
              Lagändringar har i flera fall gjorts för att förenkla möjligheterna
              till sponsring. När tveksamma fall har uppstått har man oftast
              dömt i en positiv riktning för det sponsrande företaget. Sponsring
              ses som någonting positivt som bör uppmuntras detta till skillnad
              från Sverige där man genom flera domar i stället har begränsat
              avdragsrätten för sponsring. Regeringen uttrycker en grundläggande
              skepsis mot att företag stöder allmännyttig verksamhet.
            </seg>
          </u>
          <u xml:id="i-49b66a9a2ab87ef3-503" prev="i-49b66a9a2ab87ef3-494" who="Q4355135">
            <seg>
              I de domar som begränsat möjligheterna till sponsring har det
              ofta handlat om indirekta motprestationer. I det uppmärksammade
              Pharmacia Upjohn-målet betraktades sponsringen som en gåva eftersom
              den inte enligt skattemyndigheten motsvarades av tillräckliga
              direkta motprestationer. Skatteavdraget avslogs således. Detsamma
              gäller Procordias sponsring av Operan där skatteavdraget avslogs
              till viss del eftersom det inte fanns tillräckliga motprestationer
              och inte heller en tillräckligt nära anknytning mellan företaget
              och institutionen. Men när det gällde Falcon fanns det en sådan
              anknytning. Detta är alldeles för godtyckligt.
            </seg>
          </u>
          <u xml:id="i-49b66a9a2ab87ef3-504" prev="i-49b66a9a2ab87ef3-494" who="Q4355135">
            <seg>
              Nu säger regeringen i skrivelsen att skattemyndigheten ska se
              över praxis när det gäller indirekta motprestationer. Förhoppningsvis
              kan det få en del positiva effekter, men det räcker inte. Problemet
              med den otydliga lagstiftningen om indirekta motprestationer är
              också att det blir skattemyndigheten och inte företaget som avgör
              vad som är kommersiellt motiverat, och det är en konstig ordning.
            </seg>
          </u>
          <u xml:id="i-49b66a9a2ab87ef3-505" prev="i-49b66a9a2ab87ef3-494" who="Q4355135">
            <seg>
              Slutligen anser Kristdemokraterna, till skillnad från regeringen,
              att sponsring kan bidra till en positiv utveckling för institutioner
              och föreningar. Risken för att de sponsrande företagen påverkar
              verksamheten, vilket majoriteten hävdar, anser vi vara mycket
              liten. Det finns åtgärder som kan vidtas för att förhindra att
              så blir fallet.
            </seg>
          </u>
          <u xml:id="i-49b66a9a2ab87ef3-506" prev="i-49b66a9a2ab87ef3-494" who="Q4355135">
            <seg>
              Naturligtvis måste den institution eller den förening som tar
              emot sponsring vara medveten om de risker som finns. Etiska riktlinjer
              för hur sponsring ska genomföras bör utformas mellan parterna.
              Men sådana regler ska inte ses som ett hinder för sponsring. Det
              behövs en positiv grundinställning.
            </seg>
          </u>
          <u xml:id="i-49b66a9a2ab87ef3-507" prev="i-49b66a9a2ab87ef3-494" who="Q4355135">
            <seg>
              I dag finns en vilja hos många företag att stödja allmännyttig
              verksamhet, och det är en vilja som vi bör ta till vara. Men då
              måste reglerna för sponsring av framför allt kulturverksamheter
              bli tydligare och mer generösa.
            </seg>
          </u>
          <note>
            Fru talman! Jag yrkar bifall till reservation nr 1.
          </note>
          <note type="speaker">
            Anf. 98 STAFFAN DANIELSSON (c):
          </note>
          <u xml:id="i-49b66a9a2ab87ef3-508" next="i-49b66a9a2ab87ef3-512" who="Q5616883">
            <seg>
              Fru talman! Idrotten och kulturlivet är viktiga och betyder mycket
              för Sverige. Det kräver resurser. Utöver ideella och statliga
              insatser, publikintäkter med mera kan sponsring från näringslivet
              spela en stor roll.
            </seg>
          </u>
          <u xml:id="i-49b66a9a2ab87ef3-509" prev="i-49b66a9a2ab87ef3-508" who="Q5616883">
            <seg>
              Inkomstskattelagens regler gör att idrotten kan sponsras inom
              ramen för full avdragsrätt för företagen. För kulturlivet är det
              uppenbart att regelverket försvårar sponsring. Vid kultursponsring
              avsätter företagen pengar i en grå zon där rättsliga prövningar
              på ett närmast godtyckligt eller åtminstone skönsmässigt sätt
              fastställer om avdragsrätt föreligger till 100 %, till 50 % eller
              mindre av sponsorsbidraget. Det beslutet kommer i efterhand, och
              det kan vara väldigt svårt för företagen att beräkna innan var
              det hela ska landa.
            </seg>
          </u>
          <u xml:id="i-49b66a9a2ab87ef3-510" prev="i-49b66a9a2ab87ef3-508" who="Q5616883">
            <seg>
              Självfallet bromsar detta många företag som annars skulle ha
              satsat mera på kultursektorn. Detta är inte rimligt. Lagreglerna
              behöver förtydligas och sponsring till kulturändamål bör ges samma
              förutsättningar som vid idrottssponsring.
            </seg>
          </u>
          <u xml:id="i-49b66a9a2ab87ef3-511" prev="i-49b66a9a2ab87ef3-508" who="Q5616883">
            <seg>
              Trots att regeringen har haft i uppdrag från riksdagen att tydliggöra
              detta vill utskottsmajoriteten att man ska fortsätta med dagens
              oklara situation, vilket är beklagligt för framför allt kulturen
              som ju behöver varje krona som den kan erhålla i sponsorsintäkter.
            </seg>
          </u>
          <u xml:id="i-49b66a9a2ab87ef3-512" prev="i-49b66a9a2ab87ef3-508" who="Q5616883">
            <seg>
              Det är kanske ett steg i rätt riktning att Skatteverket ska ge
              ut vissa anvisningar i frågan, men det räcker inte. Centern står
              därför bakom den gemensamma borgerliga reservationen om ett nytt
              tillkännagivande till regeringen om behovet av tydligare lagregler
              där det medges avdrag även för imageskapande sponsring.
            </seg>
          </u>
          <note type="speaker">
            Anf. 99 FREDRIK OLOVSSON (s):
          </note>
          <u xml:id="i-49b66a9a2ab87ef3-513" next="i-49b66a9a2ab87ef3-521" who="Q3373667">
            <seg>
              Fru talman! Sponsring är en viktig företeelse. För många företag
              är det ett bra sätt att marknadsföra sig, och för idrott, kultur
              och annan allmännyttig verksamhet kan det ge värdefulla ekonomiska
              bidrag. Därför är det självklart för oss att vi ska ha lagar och
              regler som gör sponsring möjlig. Så är också fallet i dag.
            </seg>
          </u>
          <u xml:id="i-49b66a9a2ab87ef3-514" prev="i-49b66a9a2ab87ef3-513" who="Q3373667">
            <seg>
              Generellt sett gäller att ett företag har rätt att göra avdrag
              för kostnader som man har för att förvärva eller bibehålla en
              inkomst. Det innebär i praktiken att även kostnader för sponsring
              är avdragsgilla, om de inte utgör en ren gåva.
            </seg>
          </u>
          <u xml:id="i-49b66a9a2ab87ef3-515" prev="i-49b66a9a2ab87ef3-513" who="Q3373667">
            <seg>
              Den analys som regeringen har gjort sedan riksdagen beslutade
              om att det skulle ske en prövning av reglerna om sponsring visar
              att man ska låta bli att röra om i lagstiftningen. För att skingra
              en del oklarheter som har uppstått i samband med de rättsfall
              som det tidigare har hänvisats till tycker vi att det är bättre
              att för det första låta Skatteverket se över sina rekommendationer
              på det här området och komma med nya anvisningar och för det andra
              att låta rättstillämpningen sätta sig.
            </seg>
          </u>
          <u xml:id="i-49b66a9a2ab87ef3-516" prev="i-49b66a9a2ab87ef3-513" who="Q3373667">
            <seg>
              Framför allt kultursponsring är en ganska ny företeelse. Det
              finns därför bara en fåtal rättsfall på det området. Innan vi
              ger oss in och särreglerar och riskerar att verkligen krångla
              till för företag, föreningar och kulturinstitutioner är det rimligt
              att låta rättsutvecklingen ha sin gång. Med stöd av rekommendationer
              från Skatteverket tror vi att det är den smidigaste, minst krångliga
              och den bästa vägen att gå.
            </seg>
          </u>
          <u xml:id="i-49b66a9a2ab87ef3-517" prev="i-49b66a9a2ab87ef3-513" who="Q3373667">
            <seg>
              Tidigare i debatten har det talats om vikten av sponsring av
              kulturen. Jag håller med om att det är betydelsefullt. Men vad
              som verkligen är avgörande för kulturen är en ordentlig offentlig
              finansiering. En sådan kan inte ersättas med sponsorsintäkter.
              Det är också viktigt att olika kulturinstitutioner inte gör sig
              beroende av sponsring för sin grundläggande kulturella basverksamhet,
              inte minst därför att det innebär en ökad osäkerhet och ökad sårbarhet.
              När lågkonjunkturen kommer och tiderna försämras kan sponsorsintäkterna
              vara det första som försvinner när företagen behöver dra ned på
              sin verksamhet.
            </seg>
          </u>
          <u xml:id="i-49b66a9a2ab87ef3-518" prev="i-49b66a9a2ab87ef3-513" who="Q3373667">
            <seg>
              I kultursektorn är det dessutom viktigt att man behåller sitt
              konstnärliga oberoende och att man håller sig på armslängds avstånd
              från den som betalar ut pengarna. I det perspektivet innebär sponsring,
              Per Landgren, givetvis en risk. Det är ett perspektiv som man
              bör ha med sig i debatten.
            </seg>
          </u>
          <u xml:id="i-49b66a9a2ab87ef3-519" prev="i-49b66a9a2ab87ef3-513" who="Q3373667">
            <seg>
              Det vi nu främst diskuterar är hur man skattemässigt ska se till
              att sponsring kan ske på ett sätt som är bra och smidigt. Det
              tycks alla vara överens om, även om vi har lite olika vägar för
              hur man ska nå det målet.
            </seg>
          </u>
          <u xml:id="i-49b66a9a2ab87ef3-520" prev="i-49b66a9a2ab87ef3-513" who="Q3373667">
            <seg>
              Fru talman! Vi vill till skillnad från Kristdemokraterna och
              Folkpartiet inte ta bort avdragsförbudet för gåvor. Det är viktigt
              att det finns en demokratisk process bakom det stöd som samhället
              ger till den ideella sektorn och till biståndsorganisationer.
              Det är någonting vi alla gemensamt ska vara med och bestämma om.
              Det är inte ett beslut som man ska privatisera.
            </seg>
          </u>
          <u xml:id="i-49b66a9a2ab87ef3-521" prev="i-49b66a9a2ab87ef3-513" who="Q3373667">
            <seg>
              Det är självklart fritt fram för vem som helst att skänka pengar
              till något som man tycker är viktigt. Men då ska man inte låta
              skattebetalarna vara dem som står för en del av notan rent ekonomiskt.
              Därför, fru talman, yrkar jag bifall till utskottets förslag i
              betänkandet och avslag på reservationerna.
            </seg>
          </u>
          <note type="speaker">
            Anf. 100 STEFAN HAGFELDT (m) replik:
          </note>
          <u xml:id="i-49b66a9a2ab87ef3-522" next="i-49b66a9a2ab87ef3-528" who="Q5782422">
            <seg>
              Fru talman! Vi ska vänta och se, säger Fredrik Olovsson. Huvudmännen
              för Norrköpings Symfoniorkester har under senare år tvingats att
              dra ned anslaget. Här är man i en situation att en mycket förnämlig
              orkester måste varsla och avskeda mycket duktiga musiker. Den
              kan i fortsättningen, om detta nu genomförs, inte få spela upp
              de stora verk som den hittills har gjort.
            </seg>
          </u>
          <u xml:id="i-49b66a9a2ab87ef3-523" prev="i-49b66a9a2ab87ef3-522" who="Q5782422">
            <seg>
              Man har enhälligt över alla politikergränser i Norrköping och
              i hela länet sagt att om man fick ta emot sponsringsbidrag skulle
              det kunna täcka den nedskärning som orkestern har drabbats av.
              Det är bara det att man från företag och andra inte vågar satsa
              efter det att Holmen Paper har blivit behandlad på detta sätt.
            </seg>
          </u>
          <u xml:id="i-49b66a9a2ab87ef3-524" prev="i-49b66a9a2ab87ef3-522" who="Q5782422">
            <seg>
              Jag talade med en företrädare för Holmen Paper senast i måndags.
              Han sade att det har gått ett par år men att han inte ens vet
              om ärendet är slutbehandlat. Det har överklagats fram och tillbaka.
              Så ser situationen ut för olika kulturinstitutioner.
            </seg>
          </u>
          <u xml:id="i-49b66a9a2ab87ef3-525" prev="i-49b66a9a2ab87ef3-522" who="Q5782422">
            <seg>
              Jag har mot bakgrund av det tre frågor till Fredrik Olovsson.
            </seg>
          </u>
          <u xml:id="i-49b66a9a2ab87ef3-526" prev="i-49b66a9a2ab87ef3-522" who="Q5782422">
            <seg>
              För det första: Anser du att det ska vara lika avdragsmöjligheter
              för sport och kultur?
            </seg>
          </u>
          <u xml:id="i-49b66a9a2ab87ef3-527" prev="i-49b66a9a2ab87ef3-522" who="Q5782422">
            <seg>
              För det andra: Om svaret är ja, hur lång tid tänker Fredrik Olovsson
              vänta innan han börjar agera och inse att någonting måste hända?
            </seg>
          </u>
          <u xml:id="i-49b66a9a2ab87ef3-528" prev="i-49b66a9a2ab87ef3-522" who="Q5782422">
            <seg>
              För det tredje: Är det ett, två eller tre år?
            </seg>
          </u>
          <note type="speaker">
            Anf. 101 FREDRIK OLOVSSON (s) replik:
          </note>
          <u xml:id="i-49b66a9a2ab87ef3-529" next="i-49b66a9a2ab87ef3-532" who="Q3373667">
            <seg>
              Fru talman! Det är mindre än ett år. Jag tycker att Skatteverket
              ganska skyndsamt ska ta fram sina rekommendationer. Det finns
              ingen anledning att vänta eller dra ut på tiden med det. Det ska
              man göra så snabbt som möjligt.
            </seg>
          </u>
          <u xml:id="i-49b66a9a2ab87ef3-530" prev="i-49b66a9a2ab87ef3-529" who="Q3373667">
            <seg>
              Det är lite bekymmersamt. Jag förstår att ni har ett problem
              i Norrköping för tillfället med symfoniorkestern. Men man gör
              kulturen en otjänst om man hävdar att det inte går att sponsra
              kultur, vilket vi väldigt ofta får höra från de borgerliga partierna.
            </seg>
          </u>
          <u xml:id="i-49b66a9a2ab87ef3-531" prev="i-49b66a9a2ab87ef3-529" who="Q3373667">
            <seg>
              Jag var inne på hemsidan för Föreningen Kultur och Näringsliv.
              Där redovisar man en lång rad projekt. När jag skulle skriva ut
              dem blev jag lite förvånad. Det råkade vara tio sidor och 250
              projekt.
            </seg>
          </u>
          <u xml:id="i-49b66a9a2ab87ef3-532" prev="i-49b66a9a2ab87ef3-529" who="Q3373667">
            <seg>
              Man får vara lite grann försiktig med hur man uttrycker sig så
              att man inte skrämmer bort företag som annars skulle vilja ägna
              sig åt kultursponsring. Jag tycker nog att man ibland går lite
              väl långt från de borgerliga partierna i sina domedagsprofetior
              om hur det går att sponsra kultur.
            </seg>
          </u>
          <note type="speaker">
            Anf. 102 STEFAN HAGFELDT (m) replik:
          </note>
          <u xml:id="i-49b66a9a2ab87ef3-533" next="i-49b66a9a2ab87ef3-535" who="Q5782422">
            <seg>
              Fru talman! Jag tog upp ett verkligt fall som tidningarna slår
              upp NT, Östgötacorrespondenten och dylikt. Det gör naturligtvis
              att andra från näringslivet inte vågar satsa när de ser hur Holmen
              Paper har blivit behandlat. Så är verkligheten.
            </seg>
          </u>
          <u xml:id="i-49b66a9a2ab87ef3-534" prev="i-49b66a9a2ab87ef3-533" who="Q5782422">
            <seg>
              Jag vill ändå tacka för svaret att Fredrik Olovsson inte tänker
              vänta ens ett år. Det tolkar jag som att om ett år kanske vi står
              här igen och debatterar frågan. Jag har motionerat på nytt i ärendet.
            </seg>
          </u>
          <u xml:id="i-49b66a9a2ab87ef3-535" prev="i-49b66a9a2ab87ef3-533" who="Q5782422">
            <seg>
              Jag förväntar mig också att Fredrik Olovsson och den socialdemokratiska
              gruppen om ingenting har hänt då är beredda att ompröva sitt beslut
              att vänta och avvakta. Det är viktigt att kulturen också ska kunna
              få ta del av möjligheterna för sponsring.
            </seg>
          </u>
          <note type="speaker">
            Anf. 103 FREDRIK OLOVSSON (s) replik:
          </note>
          <u xml:id="i-49b66a9a2ab87ef3-536" next="i-49b66a9a2ab87ef3-537" who="Q3373667">
            <seg>
              Fru talman! Vi behöver inte vänta. Vi kommer antagligen redan
              i eftermiddag att fatta ett beslut. Jag utgår från att både riksdagens
              och regeringens rekommendation, om jag får använda det ordet,
              till Skatteverket ska gå fram så att man snabbt tar fram reglerna.
              Jag utgår från det.
            </seg>
          </u>
          <u xml:id="i-49b66a9a2ab87ef3-537" prev="i-49b66a9a2ab87ef3-536" who="Q3373667">
            <seg>
              Vi kan med dagens lagstiftning mycket väl ta större hänsyn till
              imageskapande sponsring. Det finns inget hinder i lagstiftningen
              mot det. Med de signaler som både riksdagen och regeringen nu
              ger till Skatteverket kan vi nog få fram rekommendationer som
              gör det betydligt tydligare och enklare att på förhand veta hur
              man kan få avdrag för sponsring och också gör det lättare att
              få avdrag för imageskapande sponsring.
            </seg>
          </u>
          <note type="speaker">
            Anf. 104 PER LANDGREN (kd) replik:
          </note>
          <u xml:id="i-49b66a9a2ab87ef3-538" next="i-49b66a9a2ab87ef3-541" who="Q4355135">
            <seg>
              Fru talman! Den positiva inställning som Fredrik Olovsson ändå
              visar är noterbar. Samtidigt är det intressant att se hur Socialdemokraterna
              nu hänvisar till rättsutvecklingen och att lagtillämpningen ska
              få sätta sig. Det är ett sätt att resonera som jag inte riktigt
              känner igen historiskt även om det är intressant.
            </seg>
          </u>
          <u xml:id="i-49b66a9a2ab87ef3-539" prev="i-49b66a9a2ab87ef3-538" who="Q4355135">
            <seg>
              Jag vet inte om jag har fel. Men om rättsutvecklingen nu sätter
              sig, eller är inne på en linje, hur ska då Skatteverket kunna
              mobilisera för en annan linje? Rätta mig om jag har fel. Skulle
              det inte kunna finnas motstridiga tendenser här? Rättsutvecklingen
              är motsägelsefull, som vi har läst. Man har gett avslag i fall
              med rent imageskapande motiv bakom sponsring.
            </seg>
          </u>
          <u xml:id="i-49b66a9a2ab87ef3-540" prev="i-49b66a9a2ab87ef3-538" who="Q4355135">
            <seg>
              Nu antyder Fredrik Olovsson att signalerna från regeringen och
              majoriteten i riksdagen till Skatteverket ska vara mer positiva.
              Jag tycker mig se en motsägelse där. Stefan Hagfeldts tveksamhet
              till att dröja och farhåga att det kan vara skadligt kan tyvärr
              besannas.
            </seg>
          </u>
          <u xml:id="i-49b66a9a2ab87ef3-541" prev="i-49b66a9a2ab87ef3-538" who="Q4355135">
            <seg>
              Regeringen kom till slutsatsen att det inte är möjligt att precisera
              avdragsrätten för sponsring. Jag vill passa på att fråga: Menar
              Fredrik Olovsson på fullt allvar att det inte är möjligt? Skulle
              inte riksdagen ha möjlighet att göra detta?
            </seg>
          </u>
          <note type="speaker">
            Anf. 105 FREDRIK OLOVSSON (s) replik:
          </note>
          <u xml:id="i-49b66a9a2ab87ef3-542" next="i-49b66a9a2ab87ef3-546" who="Q3373667">
            <seg>
              Fru talman! Jag delar inte regeringens uppfattning att det skulle
              vara omöjligt. Väldigt lite är omöjligt. Man kan naturligtvis
              ha en lagstiftning och skriva en lagtext också på det här området.
              Men det blir inte bra. Det är vår invändning.
            </seg>
          </u>
          <u xml:id="i-49b66a9a2ab87ef3-543" prev="i-49b66a9a2ab87ef3-542" who="Q3373667">
            <seg>
              Det finns skäl som talar emot att försöka att i detalj reglera
              detta. Det handlar också om att få lagstiftningen att överleva
              över tiden. Det händer saker i samhället som gör att detaljerade
              lagar snabbt blir överspelade.
            </seg>
          </u>
          <u xml:id="i-49b66a9a2ab87ef3-544" prev="i-49b66a9a2ab87ef3-542" who="Q3373667">
            <seg>
              Det är därför bättre att ha en generell lagstiftning och att
              rättsutvecklingen och de rekommendationer som kommer från Skatteverket
              kan leva i takt med tiden. Det tror vi är en bättre tingens ordning
              än att i detalj reglera området.
            </seg>
          </u>
          <u xml:id="i-49b66a9a2ab87ef3-545" prev="i-49b66a9a2ab87ef3-542" who="Q3373667">
            <seg>
              Sedan tror jag att Per Landgren har fel när han säger att man
              inte kan få avdrag för imageskapande åtgärder. Just Falconfallet
              är ett exempel på att man har fått det. Det spretar lite grann
              i rättstillämpningen. Därför finns det anledning att ha den diskussion
              vi har nu och nya rekommendationer från Skatteverket, och så får
              vi se var vi landar. Jag tror vi kommer ett stort steg åt rätt
              håll.
            </seg>
          </u>
          <u xml:id="i-49b66a9a2ab87ef3-546" prev="i-49b66a9a2ab87ef3-542" who="Q3373667">
            <seg>
              Jag vill också ställa en fråga till Per Landgren med anledning
              av reservation nr 2. Där föreslås att man ska få göra avdrag för
              gåvor. Tycker inte Per Landgren att det är viktigt att vi har
              en demokratisk process bakom den typen av bistånd eller bidrag
              till internationella eller andra organisationer?
            </seg>
          </u>
          <note type="speaker">
            Anf. 106 PER LANDGREN (kd) replik:
          </note>
          <u xml:id="i-49b66a9a2ab87ef3-547" next="i-49b66a9a2ab87ef3-551" who="Q4355135">
            <seg>
              Fru talman! Mitt huvudsakliga budskap, om jag får börja med den
              första frågan, är att det är en godtycklighet. I varje fall avsåg
              jag inte att säga att det aldrig någonsin har gått eller kommer
              att kunna gå med nuvarande lagstiftning att få avdragsrätt för
              imageskapande sponsring. Men det behövs någon form av anknytning.
            </seg>
          </u>
          <u xml:id="i-49b66a9a2ab87ef3-548" prev="i-49b66a9a2ab87ef3-547" who="Q4355135">
            <seg>
              Jag tycker ändå att det känns lite patetiskt med Falconmålet.
              Anknytningen skulle vara själva falksymbolen som stöd för pilgrimsfalken.
              Det är flott och tjusigt. Den typen av godtycklighet skulle försvinna
              om kravet på direkta motprestationer skulle upphöra och att man
              i stället godtog och i lagstiftningen skrev in en lämplig formulering
              om att också imageskapande sponsring är okej.
            </seg>
          </u>
          <u xml:id="i-49b66a9a2ab87ef3-549" prev="i-49b66a9a2ab87ef3-547" who="Q4355135">
            <seg>
              Det är bra att Fredrik tar upp Falconfallet, fru talman, och
              det pekar också på rättsosäkerheten. Detta vill ni lösa genom
              att det ska sätta sig, genom att rättsutvecklingen ska få ha sin
              gång och så vidare. Från en enad borgerlighet här så tror vi inte
              att det är tillräckligt på något sätt.
            </seg>
          </u>
          <u xml:id="i-49b66a9a2ab87ef3-550" prev="i-49b66a9a2ab87ef3-547" who="Q4355135">
            <seg>
              Jag är också rädd för att godtyckligheten motsvaras av en godtycklighet
              inom regeringen: Med kulturminister Ulvskog är det ett nej hon
              har ideologiska skäl. Med kulturminister Pagrotsky kan det mycket
              väl gå. Vi får väl se om det besannas.
            </seg>
          </u>
          <u xml:id="i-49b66a9a2ab87ef3-551" prev="i-49b66a9a2ab87ef3-547" who="Q4355135">
            <seg>
              Vad gäller frågan om solidaritetsuttryck, det vill säga en typ
              av internationellt bistånd, så håller jag med om att själva grundplåten
              ska vara sådant som kommer från beslut här i riksdagen. Men jag
              tycker att incitamenten ska vara tydliga även för gåvor av det
              här slaget.
            </seg>
          </u>
          <note type="speaker">
            Anf. 107 FREDRIK OLOVSSON (s) replik:
          </note>
          <u xml:id="i-49b66a9a2ab87ef3-552" next="i-49b66a9a2ab87ef3-555" who="Q3373667">
            <seg>
              Fru talman! Jag håller inte med Per Landgren. Vi har uppenbarligen
              lite olika utgångspunkter.
            </seg>
          </u>
          <u xml:id="i-49b66a9a2ab87ef3-553" prev="i-49b66a9a2ab87ef3-552" who="Q3373667">
            <seg>
              Jag tycker att vi kommer en bra bit på vägen genom att rösta
              för det betänkande som ligger på riksdagens bord i dag. Det blir
              säkert en process när det gäller kultursponsring, som ju är lite
              nyare. Det tar lite längre tid, och det kommer att ta tid innan
              man kan vara lika trygg och säker som på ett område där detta
              har pågått länge, där det finns många olika rättsfall och där
              det hela är prövat på många olika sätt. Det ligger i sakens natur.
            </seg>
          </u>
          <u xml:id="i-49b66a9a2ab87ef3-554" prev="i-49b66a9a2ab87ef3-552" who="Q3373667">
            <seg>
              När det gäller avdrag för gåva så påverkar detta också det allmännas
              möjligheter att ge gåvor. Ett skatteavdrag innebär ju mindre intäkter
              till det allmänna. Det allmänna avhänder sig alltså en del av
              möjligheten att styra.
            </seg>
          </u>
          <u xml:id="i-49b66a9a2ab87ef3-555" prev="i-49b66a9a2ab87ef3-552" who="Q3373667">
            <seg>
              Jag tycker också att det är märkligt att man hänvisar till att
              människor skulle behöva den här typen av avdrag för att vara solidariska.
              Det är konstigt om man har någon sorts devis som Gärna internationell
              solidaritet, men först ett rejält skatteavdrag!. För mig känns
              det lite främmande.
            </seg>
          </u>
          <note type="speaker">
            Anf. 108 ANNE-MARIE EKSTRÖM (fp) replik:
          </note>
          <u xml:id="i-49b66a9a2ab87ef3-556" next="i-49b66a9a2ab87ef3-558" who="Q4768084">
            <seg>
              Fru talman! Jag tycker att både idrott och kultur är lika viktigt.
              I dag har kommunerna allt sämre ekonomiska möjligheter, och då
              är det viktigt att man kan komplettera statsstöd och kommunalt
              stöd till kultur och idrott med sponsring från näringslivet. Jag
              menar inte att man ska ersätta stödet helt och hållet, utan det
              är viktigt att det finns ett komplement.
            </seg>
          </u>
          <u xml:id="i-49b66a9a2ab87ef3-557" prev="i-49b66a9a2ab87ef3-556" who="Q4768084">
            <seg>
              Därför tycker jag att det är oroväckande att man fortfarande
              säger att vi ska vänta och se. Man har haft två år på sig. Nu
              överlämnar man stafettpinnen till Skatteverket. Det förefaller
              mig mycket intressant att se om Skatteverket ska hinna lägga fram
              förslag inom ett år. Kommer det att finnas resurser för det på
              Skatteverket? Kommer man att prioritera frågorna? Vi träffade
              Skatteverket i går och fick en del information. Jag funderar på
              om man verkligen kommer att sätta högsta prioritet på de här frågorna
              så att det kommer att vara klart inom ett år.
            </seg>
          </u>
          <u xml:id="i-49b66a9a2ab87ef3-558" prev="i-49b66a9a2ab87ef3-556" who="Q4768084">
            <seg>
              Jag är tveksam till det här med riktlinjer. Riktlinjer är någonting
              som man kan följa. Det brukar ofta stå bör. Med en lag måste man
              följa reglerna. Kommer riktlinjerna att vara lika säkra? Fredrik
              Olovsson sade förut att rättstillämpningen spretar i dag. Vad
              är det som man kräver för en motprestation? Därför tycker jag
              att det är olyckligt att man har fått vänta så länge på att det
              läggs fram en skrivelse och att det inte finns några konkreta
              förslag på hur detta ska lösas.
            </seg>
          </u>
          <note type="speaker">
            Anf. 109 FREDRIK OLOVSSON (s) replik:
          </note>
          <u xml:id="i-49b66a9a2ab87ef3-559" next="i-49b66a9a2ab87ef3-561" who="Q3373667">
            <seg>
              Fru talman! Jag kan bara konstatera att inte heller de fyra partier
              som står bakom reservationen har någon uppfattning om hur lagtexten
              ska se ut. Det går bra att kritisera att vi inte har presenterat
              någon eller tycker att det är svårt, men ni kan ju själva inte
              heller komma med något konkret förslag annat än att det inte borde
              vara som i dag. Det tycker jag i sig kan vara ett svaghetsbevis.
            </seg>
          </u>
          <u xml:id="i-49b66a9a2ab87ef3-560" prev="i-49b66a9a2ab87ef3-559" who="Q3373667">
            <seg>
              Jag tänker inte upprepa de argument som jag har fört fram flera
              gånger till att vi hellre väljer att gå den här vägen än att ha
              en detaljerad lagstiftning, som med årens lopp också snabbt blir
              överspelad. Jag tycker att vi i grunden har en bra lagstiftning.
              Skatteverket ska ta fram rekommendationer, vilket jag utgår från
              att man också gör när både regering och riksdag tycker att det
              är viktigt. Det skulle förvåna mig annars. Med de rekommendationerna
              tror jag att vi kommer ett bra steg åt rätt håll.
            </seg>
          </u>
          <u xml:id="i-49b66a9a2ab87ef3-561" prev="i-49b66a9a2ab87ef3-559" who="Q3373667">
            <seg>
              Jag vill fråga Anne-Marie Ekström om det här med avdrag för gåva.
              Tycker du inte att det är något problematiskt att man privatiserar
              de beslut som i dag är gemensamma? Ser du inte att det kan finnas
              problem med att välja ut vilka typer av organisationer det ska
              gälla? Jag pratar alltså om gränsdragningen mellan vilka man ska
              få avdragsrätt för när man lämnar ett bidrag, eller en gåva i
              det här fallet, och vilka organisationer som inte riktigt duger
              till.
            </seg>
          </u>
          <note type="speaker">
            Anf. 110 ANNE-MARIE EKSTRÖM (fp) replik:
          </note>
          <u xml:id="i-49b66a9a2ab87ef3-562" next="i-49b66a9a2ab87ef3-564" who="Q4768084">
            <seg>
              Fru talman! Fredrik Olovsson tror fortfarande att man kommer
              att bli klar på Skatteverket, men jag har inte fått något svar
              på min fråga om riktlinjerna. Kommer de att innehålla ordet bör?
              Då kan man ju alltid kringgå dem; det finns alltid kringelkrokar
              runtomkring det. När man har en lagtext så ska den kunna följas
              och man ska kunna få det hela prövat i en rättsinstans. Men en
              riktlinje kan man aldrig pröva.
            </seg>
          </u>
          <u xml:id="i-49b66a9a2ab87ef3-563" prev="i-49b66a9a2ab87ef3-562" who="Q4768084">
            <seg>
              Fredrik Olovsson föreslår att vi skulle ha en färdig lagtext.
              Vi fick förslaget, där ni inte hade någon färdig lagtext, för
              någon månad sedan. Vi har inte hunnit arbeta fram någon klar lagtext,
              och regeringen har ju inte heller hunnit med det på två och ett
              halvt år.
            </seg>
          </u>
          <u xml:id="i-49b66a9a2ab87ef3-564" prev="i-49b66a9a2ab87ef3-562" who="Q4768084">
            <seg>
              Jag går nu över till detta med solidaritet och gåvor. Det står
              att det gäller ett internationellt bistånd. I Folkpartiet har
              vi länge haft uppfattningen att det är viktigt att man på något
              vis kan stötta de människor som vill bidra till att även andra
              ute i världen får ett välstånd.
            </seg>
          </u>
          <note type="speaker">
            Anf. 111 FREDRIK OLOVSSON (s) replik:
          </note>
          <u xml:id="i-49b66a9a2ab87ef3-565" next="i-49b66a9a2ab87ef3-566" who="Q3373667">
            <seg>
              Fru talman! Jag är ledamot i Sveriges riksdag; jag jobbar inte
              på Skatteverket. Jag kan därför inte veta exakt hur man kommer
              att formulera en skrivelse som man ännu inte har skrivit. Jag
              kan dessvärre inte svara på den frågan.
            </seg>
          </u>
          <u xml:id="i-49b66a9a2ab87ef3-566" prev="i-49b66a9a2ab87ef3-565" who="Q3373667">
            <seg>
              Det här med gåvor till organisationer som sysslar med internationellt
              bistånd är problematiskt, för det blir stora gränsdragningsproblem.
              Jag tycker dessutom att det är principiellt tvivelaktigt. Exempelvis
              tycker jag inte att det är rimligt att skattebetalarna skulle
              behöva stå för en del av ett bidrag till Svensk-Kubanska Föreningen
              för det bistånd som den tycker sig bedriva på Kuba. Jag tror inte
              att Anne-Marie Ekström tycker det heller, men det blir en märklig
              diskussion om vi ska ha en politisk granskning av de organisationer
              som är lämpliga för den här typen av gåvor.
            </seg>
          </u>
          <note type="speaker">
            Anf. 112 STAFFAN DANIELSSON (c) replik:
          </note>
          <u xml:id="i-49b66a9a2ab87ef3-567" next="i-49b66a9a2ab87ef3-571" who="Q5616883">
            <seg>
              Fru talman! Jag uppskattar tonen i Fredrik Olovssons inlägg vad
              gäller synen på sponsring. Frågan rör sig och lever. Synen är
              mer generös än vad man kan läsa in i regeringens skrivelse. Vi
              vet vad tandemparet UlvskogRingholm har förmått och vi får väl
              se vad nästa tandempar kommer att förmå. När det gäller vad det
              nästnästa kommer att göra är jag trygg.
            </seg>
          </u>
          <u xml:id="i-49b66a9a2ab87ef3-568" prev="i-49b66a9a2ab87ef3-567" who="Q5616883">
            <seg>
              I dag finns det en stor gråzon för avdragsrätten för sponsorbidrag
              till kulturen. Man vet inte vad som gäller, och det handlar om
              rejäla spännvidder. Det värsta som finns för företagare och näringsliv
              är ofta osäkerhet när man inte vet vad som gäller.
            </seg>
          </u>
          <u xml:id="i-49b66a9a2ab87ef3-569" prev="i-49b66a9a2ab87ef3-567" who="Q5616883">
            <seg>
              Domarna är skönsmässiga. 100 % avdrag för Pharmacia, hörde vi
              om här. Sedan säger Regeringsrätten fifty-fifty. Det kanske hade
              kunnat vara 6040 eller 7030 vad vet jag? Men man kom fram till
              fifty-fifty. I den andra domen, om Falcon, blev det full avdragsrätt
              men alla underinstanser var helt emot. Det visar svårigheterna
              och behovet av tydlighet och tydliga och förutsebara regler.
            </seg>
          </u>
          <u xml:id="i-49b66a9a2ab87ef3-570" prev="i-49b66a9a2ab87ef3-567" who="Q5616883">
            <seg>
              Vi i den borgerliga oppositionen anser att det behövs en lagtext.
              Och om man vill, kan man snickra till en lagtext. Vi tror att
              det är fullt möjligt att göra. Om man inte vill det, går det inte,
              och det har inte gått i det här fallet.
            </seg>
          </u>
          <u xml:id="i-49b66a9a2ab87ef3-571" prev="i-49b66a9a2ab87ef3-567" who="Q5616883">
            <seg>
              Min fråga till Fredrik Olovsson är alltså: Tror du inte att dagens
              stora gråzon leder till att kultursponsringen blir avsevärt lägre
              än den skulle ha varit med tydliga och förutsägbara regler?
            </seg>
          </u>
          <note type="speaker">
            Anf. 113 FREDRIK OLOVSSON (s) replik:
          </note>
          <u xml:id="i-49b66a9a2ab87ef3-572" who="Q3373667">
            <seg>
              Fru talman! Lagtext måste vara generell. Det kommer att bli svårt
              att precisera vad en direkt eller indirekt motprestation ska bestå
              i eller hur den ska värderas även om vi skriver en detaljerad
              lagtext. Det kommer i alla fall att handla om bedömningar som
              ibland kanske blir lite skönsmässiga. Jag tror inte att vi kan
              ha en lagstiftning och regler i lagstiftningen som är så exakta
              att de kan behandla varje tänkbart fall av kultursponsring inte
              bara i år eller nästa år utan även om fem år. Jag tycker att den
              väg som vi har valt, att behålla lagstiftningen som den är och
              också ge ut nya rekommendationer från Skatteverket, har större
              förutsättningar att bli så flexibel och bra som företagen gärna
              vill att lagstiftning och regler ska vara.
            </seg>
          </u>
          <note type="speaker">
            Anf. 114 STAFFAN DANIELSSON (c) replik:
          </note>
          <u xml:id="i-49b66a9a2ab87ef3-573" who="Q5616883">
            <seg>
              Fru talman! Även med en tydligare lagregel kommer det fortfarande
              att finnas bedömningar, men de blir väsentligt mindre än med den
              teknik som ni nu anvisar. Det är ändå ett steg åt rätt håll att
              uppmana Skatteverket att ge ut rekommendationer. Det vill jag
              säga, men jag tycker att steget är för litet. Kulturen finns i
              dag, och många företag är beredda att göra en insats. Det är helt
              klart så att viljan till avsättningar ökar om regelverket är tydligt
              och förutsägbart. Jag tycker att kultur är en god sak, och även
              den behöver näringslivets stöd. Jag noterar att regeringens och
              utskottsmajoritetens politiska vilja att nu besluta om detta inte
              finns i tillräckligt hög grad.
            </seg>
          </u>
          <note type="speaker">
            Anf. 115 FREDRIK OLOVSSON (s) replik:
          </note>
          <u xml:id="i-49b66a9a2ab87ef3-574" next="i-49b66a9a2ab87ef3-575" who="Q3373667">
            <seg>
              Fru talman! Det finns visst en politisk vilja från utskottets
              majoritet att underlätta för kultursponsring. Det är därför vi
              vill att Skatteverket ska göra detta. Det är inte heller så att
              många företag bara tänker sig kunna, kanske, eventuellt, någon
              gång i framtiden syssla med kultursponsring. Det gör man faktiskt
              i dag. På den lista som jag tog fram för några timmar sedan från
              Kultur och Näringsliv finns Svenska Dagbladet, Vattenfall, Volvo,
              ABB, Alcro-Beckers, Astra Zeneca, Bonnierföretagen, Carnegie och
              så vidare. Det är exempel på kultursponsring. Jag tycker att det
              är bra om de här företagen också berättar för andra företag om
              sina erfarenheter och lyfter upp det här området som ett bra område
              att sponsra och ge bidrag till.
            </seg>
          </u>
          <u xml:id="i-49b66a9a2ab87ef3-575" prev="i-49b66a9a2ab87ef3-574" who="Q3373667">
            <seg>
              Med de rekommendationer som Skatteverket, förhoppningsvis ganska
              skyndsamt, kommer att ge ut tror jag att vi tar ett stort steg
              åt rätt håll och att det blir mer förutsägbart vad man kan få
              avdrag för redan innan man går in i ett projekt. Jag håller med
              Staffan Danielsson om att det är viktigt att det är förutsägbart.
              Vi tror inte att vi kan skriva en lagtext som i detalj reglerar
              alla möjliga, tänkbara fall framöver. Vi väljer den här lite mer
              generella vägen att gå. Jag tror att den är bättre.
            </seg>
          </u>
          <note type="speaker">
            Anf. 116 MARIE ENGSTRÖM (v):
          </note>
          <u xml:id="i-49b66a9a2ab87ef3-576" next="i-49b66a9a2ab87ef3-582" who="Q4946821">
            <seg>
              Fru talman! Jag kan hålla med om att det har tagit lite tid att
              ta fram den här skrivelsen. Det har kanske varit nödvändigt. Det
              vet man inte. Jag skulle vilja uppmana till en lite ödmjuk inställning
              till det som står i skrivelsen. Det har blivit en väldig polarisering
              i debatten. Från borgerligt håll vill mana fram en bild av att
              vi som tillhör majoriteten egentligen inte gillar kultur speciellt
              bra. Det är ju inte alls på detta sätt.
            </seg>
          </u>
          <u xml:id="i-49b66a9a2ab87ef3-577" prev="i-49b66a9a2ab87ef3-576" who="Q4946821">
            <seg>
              Vi ser ett gemensamt problem som måste lösas. Saken är den att
              vi anger olika inriktning på lösningen av det problemet. Problemet
              är att sponsring behandlas olika i dag beroende på om man pratar
              om idrott eller om man pratar om kulturevenemang. Det är flera
              som har vittnat om det här i talarstolen.
            </seg>
          </u>
          <u xml:id="i-49b66a9a2ab87ef3-578" prev="i-49b66a9a2ab87ef3-576" who="Q4946821">
            <seg>
              Sponsring ska ses som ett komplement till andra stöd till idrotten.
              Det var någon från oppositionen som sade det förut. Det vill jag
              verkligen instämma i. Jag tror att det är oerhört viktigt. När
              man lyssnar på den här debatten låter det ibland som om kulturen
              står och faller med de möjligheter till sponsorsavdrag som näringslivet
              kan få. Så kan det ju aldrig vara. Så kan man inte bygga en verksamhet.
            </seg>
          </u>
          <u xml:id="i-49b66a9a2ab87ef3-579" prev="i-49b66a9a2ab87ef3-576" who="Q4946821">
            <seg>
              Någon annan sade att det i dag finns en stark vilja att stödja
              allmännyttig verksamhet. Det är jättebra att den viljan finns.
              Att betala skatt är ju också ett uttryck för en vilja att stödja
              allmännyttig verksamhet. Våra skattemedel går ju till bidrag bland
              annat till olika typer av kulturverksamhet, till idrottsverksamhet
              och till mycket annat i samhället. Det är väl jättebra att den
              viljan finns.
            </seg>
          </u>
          <u xml:id="i-49b66a9a2ab87ef3-580" prev="i-49b66a9a2ab87ef3-576" who="Q4946821">
            <seg>
              Kulturevenemang sponsras ju i dag, precis som Fredrik Olovsson
              vittnat om, och det lämnas sponsorpengar till idrottsevenemang.
              Vi betalar skatt i dag. Vi har också möjlighet att lämna gåvor,
              men gåvor är inte avdragsgilla. Men so what ? Jag lämnar gåvor
              med skattade pengar. Den möjligheten har alla. Vi har en lagstiftning,
              och vi tycker inte att man ska kunna göra skatteavdrag när man
              lämnar gåvor. För mig är det lite grann en ideologisk fråga också.
              Det handlar om att ha en demokratisk process innan man bestämmer
              sig för vart knappa resurser ska ta vägen någonstans.
            </seg>
          </u>
          <u xml:id="i-49b66a9a2ab87ef3-581" prev="i-49b66a9a2ab87ef3-576" who="Q4946821">
            <seg>
              Det finns säkert anledning att återkomma till den här debatten.
              Jag tror att vi har valt en bra väg. Vi får se hur rättsläget
              utvecklar sig och om det blir ytterligare klarlägganden när det
              gäller den så kallade imageskapande sponsringen. Vi får också
              se om det uppdrag som vi nu har gett till Skatteverket får den
              effekt som vi har avsett i det här betänkandet.
            </seg>
          </u>
          <u xml:id="i-49b66a9a2ab87ef3-582" prev="i-49b66a9a2ab87ef3-576" who="Q4946821">
            <seg>
              Fru talman! Jag yrkar bifall till förslaget i betänkandet.
            </seg>
          </u>
          <note type="speaker">
            Anf. 117 PER LANDGREN (kd) replik:
          </note>
          <u xml:id="i-49b66a9a2ab87ef3-583" next="i-49b66a9a2ab87ef3-584" who="Q4355135">
            <seg>
              Fru talman! Jag tycker att det vore på sin plats att få någon
              form av ideologiskt klarläggande från Marie Engström och Vänsterpartiet.
              Hur är Vänsterns inställning till sponsring över huvud taget?
              Nu hörde vi att någon avdragsrätt vad gäller solidaritet och internationella
              bidrag inte skulle finnas. Jag vet inte om Marie Engström sade
              skattesubvention eller vad hon kallade avdragsrätten. Men avdragsrätt
              för företag vid sponsring av sport och kultur är också en typ
              av skattesubvention.
            </seg>
          </u>
          <u xml:id="i-49b66a9a2ab87ef3-584" prev="i-49b66a9a2ab87ef3-583" who="Q4355135">
            <seg>
              För några veckor sedan hörde vi att hennes partiledare inte bekymrade
              sig över ägandet på marknaden men väl över den makt som ägandet
              ger. Man förväntar sig kanske någon form av vänsterargumentering
              från Marie Engström om att makten för privata företag skulle öka
              genom att de dessutom, med hjälp av någon form av avdragsrätt,
              kommer in på kulturens område. Jag förutsätter att Marie Engström
              talar för partiet. Hur hade varit med Lars Ohly som kulturminister?
              Hade det liknat Ulvskog eller hade det varit nej till mer av det
              som vi redan har?
            </seg>
          </u>
          <note type="speaker">
            Anf. 118 MARIE ENGSTRÖM (v) replik:
          </note>
          <u xml:id="i-49b66a9a2ab87ef3-585" next="i-49b66a9a2ab87ef3-587" who="Q4946821">
            <seg>
              Fru talman! Just nu vet jag inte riktigt om vi ska prata om Marita
              Ulvskog, sponsring, Lasse Ohly eller makt- och ägandefrågor. Det
              fanns väldigt mycket i Per Landgrens fråga till mig.
            </seg>
          </u>
          <u xml:id="i-49b66a9a2ab87ef3-586" prev="i-49b66a9a2ab87ef3-585" who="Q4946821">
            <seg>
              Det gällde Vänsterpartiets inställning. Vi står bakom det här
              betänkandet. Det betyder också att vi står bakom den lagstiftning
              som i dag reglerar vad man kan få göra avdrag för när det gäller
              sponsringsåtgärder. Det problem vi diskuterar i dag gäller just
              detta att hitta direkta eller indirekta motprestationer.
            </seg>
          </u>
          <u xml:id="i-49b66a9a2ab87ef3-587" prev="i-49b66a9a2ab87ef3-585" who="Q4946821">
            <seg>
              Det är ju därför som vi nu har den här debatten. Som svar på
              Per Landgrens fråga vill jag säga att Vänsterpartiet står bakom
              den lagstiftning som vi i dag har och det rättsläge som vi hoppas
              ska kunna utvecklas efter den här diskussionen.
            </seg>
          </u>
          <note type="speaker">
            Anf. 119 PER LANDGREN (kd) replik:
          </note>
          <u xml:id="i-49b66a9a2ab87ef3-588" next="i-49b66a9a2ab87ef3-591" who="Q4355135">
            <seg>
              Fru talman! Det kan inte vara obekant för vare sig Marie Engström
              eller någon annan här att det finns en ideologisk spännvidd inom
              vissa partier, kanske mer inom några än inom andra. Jag råkade
              nämna några exponenter för denna spännvidd, men det var kanske
              inte så farligt. Sådant händer ju titt som tätt.
            </seg>
          </u>
          <u xml:id="i-49b66a9a2ab87ef3-589" prev="i-49b66a9a2ab87ef3-588" who="Q4355135">
            <seg>
              Jag vill försöka få något besked om hur Vänstern egentligen skulle
              vilja ha det om den hade haft hemska tanke! egen majoritet och
              fått bestämma helt själv och hur man argumenterar när det gäller
              internationellt bistånd och rätten till avdrag över huvud taget
              för bidrag till idrottsorganisationer och kulturinstitutioner.
            </seg>
          </u>
          <u xml:id="i-49b66a9a2ab87ef3-590" prev="i-49b66a9a2ab87ef3-588" who="Q4355135">
            <seg>
              Jag försökte också problematisera detta lite grann genom att
              nämna att problemet för Marie Engström och kanske för Marie Engströms
              partiledare inte är själva ägandet, vilket ju låter oortodoxt
              ur marxistisk synvinkel, utan själva makten på marknaden. Är det
              inte så att till exempel privata företags makt över offentliga
              kulturinstitutioner genom den kan öka?
            </seg>
          </u>
          <u xml:id="i-49b66a9a2ab87ef3-591" prev="i-49b66a9a2ab87ef3-588" who="Q4355135">
            <seg>
              Jag kan förstå att Marie Engström inte vill tala om det här,
              men någonting kan vi väl ändå få höra om vad Vänstern egentligen
              vill.
            </seg>
          </u>
          <note type="speaker">
            Anf. 120 MARIE ENGSTRÖM (v) replik:
          </note>
          <u xml:id="i-49b66a9a2ab87ef3-592" next="i-49b66a9a2ab87ef3-594" who="Q4946821">
            <seg>
              Fru talman! Först vill jag understryka, och det tror jag att
              många kan hålla med mig om, att man ska värna om det konstnärliga
              oberoendet gentemot försök från någon sponsor att påverka ett
              artistiskt uttryckssätt, kanske med hjälp av pengar. Jag tror
              att det är en ganska vedertagen uppfattning. Jag tror inte att
              den är speciell för mig eller för mitt parti utan jag tror att
              många hyllar en sådan inställning, och jag tror att det är viktigt
              att slå vakt också om den.
            </seg>
          </u>
          <u xml:id="i-49b66a9a2ab87ef3-593" prev="i-49b66a9a2ab87ef3-592" who="Q4946821">
            <seg>
              När det sedan gäller det demokratiska inslaget måste man tänka
              på att ha en demokratisk process bakom hur vi ska använda våra
              resurser. Det är en mer demokratisk inriktning än att låta enskilda
              människor få skatteavdrag för att de ger gåvor till enskilda organisationer
              eller företeelser.
            </seg>
          </u>
          <u xml:id="i-49b66a9a2ab87ef3-594" prev="i-49b66a9a2ab87ef3-592" who="Q4946821">
            <seg>
              Per Landgren tycker vidare att han här kan kosta på sig att göra
              sig lustig över mitt parti just nu, och det kan kanske ha sina
              poänger vad vet jag. Den före detta ledaren för Per Landgrens
              parti har dock själv gjort en lustiger resa den senaste veckan,
              något som det skrivits om i medierna. Jag och Per Landgren kan
              ju fortsätta den debatten.
            </seg>
          </u>
          <note type="speaker">
            Anf. 121 LENA ADELSOHN LILJEROTH (m):
          </note>
          <u xml:id="i-49b66a9a2ab87ef3-595" next="i-49b66a9a2ab87ef3-609" who="Q297821">
            <seg>
              Fru talman! Den här frågan är viktig även för oss i kulturutskottet,
              och jag har liksom mina borgerliga syskon noterat den mer försonliga
              inställning som jag tycker att Fredrik Olovsson har än vad jag
              tycker att jag kunde utläsa i skrivelsen.
            </seg>
          </u>
          <u xml:id="i-49b66a9a2ab87ef3-596" prev="i-49b66a9a2ab87ef3-595" who="Q297821">
            <seg>
              Att sponsra idrott är ju en sedan länge etablerad metod för marknadsföring,
              och ingen ifrågasätter att det gagnat såväl idrotten som näringslivet.
              Det räcker faktiskt att se en hockeymatch, i TV eller i verkligheten,
              för att notera detta. Reglerna verkar snarast vara skräddarsydda
              för att passa idrotten.
            </seg>
          </u>
          <u xml:id="i-49b66a9a2ab87ef3-597" prev="i-49b66a9a2ab87ef3-595" who="Q297821">
            <seg>
              Men att stödja kulturen eller för den delen ideellt socialt arbete
              med hjälp av sponsring är inte lika vanligt. Det beror inte på
              att viljan skulle saknas, tvärtom, utan snarare på att det är
              krångligare.
            </seg>
          </u>
          <u xml:id="i-49b66a9a2ab87ef3-598" prev="i-49b66a9a2ab87ef3-595" who="Q297821">
            <seg>
              Den omtalade domen vad gäller Procordia och Operan, där man bara
              fick igenom hälften av sina avdrag för sponsring, har uppenbart
              varit negativ för den fortsatta utvecklingen av samarbetet mellan
              kulturinstitutionerna och näringslivet. Det finns många museer,
              teatrar och orkestrar som kan vittna om det.
            </seg>
          </u>
          <u xml:id="i-49b66a9a2ab87ef3-599" prev="i-49b66a9a2ab87ef3-595" who="Q297821">
            <seg>
              Fru talman! Också Stockholmsoperan konstaterade för något år
              sedan att bristen på sponsorer innebar att man inte kunde sätta
              upp lika många föreställningar som planerat. Ambitionerna var
              höga, men de offentliga medlen räckte inte. Att man får skattemedel
              är inte alls någon garanti.
            </seg>
          </u>
          <u xml:id="i-49b66a9a2ab87ef3-600" prev="i-49b66a9a2ab87ef3-595" who="Q297821">
            <seg>
              Med generösa sponsorsregler hade det kanske sett annorlunda ut,
              och den situation som man nästan hann hamna i med upprättande
              av kontrollbalansräkning hade måhända aldrig behövt inträffa.
              Det företagsstöd som går till kulturen handlar, även om det gjorts
              en uppräkning av alla de olika föreningar som ingår som medlemmar
              i Kultur och Näringsliv, relativt sett om väldigt lite pengar.
            </seg>
          </u>
          <u xml:id="i-49b66a9a2ab87ef3-601" prev="i-49b66a9a2ab87ef3-595" who="Q297821">
            <seg>
              Kulturrådet har räknat ut att ca 1 % av museernas omsättning
              kommer från sponsring. Konsthallarna får lite mer eftersom de
              förmodligen har enklare avdragsregler och lättare att komma överens
              med skattemyndigheterna än vad det är för museer.
            </seg>
          </u>
          <u xml:id="i-49b66a9a2ab87ef3-602" prev="i-49b66a9a2ab87ef3-595" who="Q297821">
            <seg>
              I de flesta övriga europeiska länder finns det här. Sverige skiljer
              sig totalt från nästan alla europeiska länder när det handlar
              om avdragsrätt, såväl för juridiska som för fysiska personer.
              Jag tror att det var Per Landgren som var inne på den genomgång
              och redogörelse som föreningen Kultur och Näringsliv har gjort.
              Det är tydligt att Sverige släpar efter. Man går i hela det övriga
              Europa åt ett helt annat håll. Det är klart att det här påverkar
              såväl kulturen som de ideella organisationerna negativt.
            </seg>
          </u>
          <u xml:id="i-49b66a9a2ab87ef3-603" prev="i-49b66a9a2ab87ef3-595" who="Q297821">
            <seg>
              Den som därtill, fru talman, vill vara riktigt konspiratorisk
              eller cynisk kan också spekulera i avdragsrätten utifrån ett genusperspektiv.
              Det är ju lätt att konstatera att den mansdominerade idrotten
              gynnas av nuvarande regler medan kulturen, som framför allt uppskattas
              av kvinnor, missgynnas. Den frågan och den tolkningen överlåter
              jag dock åt till ett eventuellt kvinnoparti att jobba vidare med,
              men här finns det något för ett sådant att bita i.
            </seg>
          </u>
          <u xml:id="i-49b66a9a2ab87ef3-604" prev="i-49b66a9a2ab87ef3-595" who="Q297821">
            <seg>
              Fru talman! De flesta verkar eniga om att god sponsring behövs.
              Det framkom också i en artikel i Dagens Nyheter där ett trettiotal
              museichefer var tillfrågade. En kombination av offentliga medel
              och sponsring är både bra och nödvändig, men de regler som finns
              i dag är, som man har påpekat härifrån flera gånger, föråldrade,
              med rötter i 1928 års lagstiftning.
            </seg>
          </u>
          <u xml:id="i-49b66a9a2ab87ef3-605" prev="i-49b66a9a2ab87ef3-595" who="Q297821">
            <seg>
              Jag tycker att regeringen här gör det lätt för sig genom att
              egentligen inte tycka någonting alls. Den konstaterar kort att
              något förtydligande av lagstiftningen varken är möjlig eller lämplig.
              Moderaternas uppfattning är i stället att det behövs en tydlig
              lagtext om vad som är godkänd och avdragsgill sponsring. Det här
              har faktiskt gått att lösa i andra länder. Vi tror faktiskt också
              att sponsring genom ett annorlunda synsätt och perspektiv kan
              bidra till nytändning och till att det skapas nya spännande former
              för samarbete med kulturen och med företagen.
            </seg>
          </u>
          <u xml:id="i-49b66a9a2ab87ef3-606" prev="i-49b66a9a2ab87ef3-595" who="Q297821">
            <seg>
              Fru talman! Vi anser också att man bör överväga avdragsrätt för
              enskilda gåvor till de ideella organisationerna. Det finns visserligen
              inte med i skrivelsen, men vi hoppas att det är en fråga som kommer
              upp och blir aktuell senare. De människor som av olika skäl vill
              stödja en kulturinstitution, en ideell förening eller en idrottsklubb
              bör kunna göra det utan att drabbas av skatt. Det finns också,
              som vi ser det, en moralisk dimension i det här, och därför är
              det intressant att notera att Tony Blair i England helt har tagit
              bort det övre taket för avdrag för gåvor i de privata deklarationerna.
              Frågan är: När kommer det hit?
            </seg>
          </u>
          <u xml:id="i-49b66a9a2ab87ef3-607" prev="i-49b66a9a2ab87ef3-595" who="Q297821">
            <seg>
              Rätt att dra av i deklarationen har ju faktiskt förekommit i
              Sverige. Jag har från Frivilligorganisationernas Insamlingsråd
              hört att under andra världskriget hade var och en rätt att dra
              av för gåvor till hemvärnet eller sjövärnskåren. Det är uppenbart
              att det är möjligt.
            </seg>
          </u>
          <u xml:id="i-49b66a9a2ab87ef3-608" prev="i-49b66a9a2ab87ef3-595" who="Q297821">
            <seg>
              Fru talman! I skrivelsen redogör regeringen för sin syn på en
              prövning av de nuvarande reglerna för sponsring, men jag tycker
              också, precis som Anne-Marie Ekström att det är anmärkningsvärt
              att det har tagit så lång tid att behandla skatteutskottets beställning,
              i synnerhet med tanke på att man inte får fram så mycket mer än
              att nuvarande regler är klumpiga. Skatteverket får inte någon
              särskilt lätt sits, i synnerhet inte som tolkningarna inom verket
              har skilt sig åt i olika delar av Sverige.
            </seg>
          </u>
          <u xml:id="i-49b66a9a2ab87ef3-609" prev="i-49b66a9a2ab87ef3-595" who="Q297821">
            <seg>
              Vi moderater anser i stället att regeringen snarast ska återkomma
              till riksdagen med förslag om tydliga regler för sponsring såväl
              på idrotts- och kulturområdet som inom den ideella sektorn. Men
              det blir väl, fru talman, skulle jag tro en ny regering som får
              ta itu med det här, för visst är det en ideologisk fråga. Och
              med tanke på att de fyra icke-socialistiska partierna står bakom
              en gemensam reservation finns det goda förutsättningar för det.
              Även jag yrkar bifall till reservationen.
            </seg>
          </u>
          <note>
            Överläggningen var härmed avslutad.
          </note>
          <note>
            17 § Lag om luftfartsskydd
          </note>
          <note>
            Föredrogs
          </note>
          <note type="speaker">
            Anf. 122 MARGARETA SANDGREN (s):
          </note>
          <note>
            Fru talman! I detta betänkande behandlar utskottet proposition
            2003/04:154 Lag om luftfartsskydd jämte tre motioner som väckts
            med anledning av propositionen.
          </note>
          <note>
            I propositionen föreslås att en ny lag om luftfartsskydd införs
            och att lagen om särskild kontroll på flygplats ska upphöra att
            gälla. Lagen om luftfartsskydd innehåller kompletterande bestämmelser
            till en EG-förordning om införande av gemensamma skyddsregler
            för den civila luftfarten.
          </note>
          <u xml:id="i-49b66a9a2ab87ef3-610" who="unknown">
            <seg>
              Förslaget innebär att den som driver en flygplats ska ha ansvaret,
              inklusive det ekonomiska ansvaret, för att det finns tillräckligt
              med personal, lokaler och utrustning för luftfartsskyddet på den
              egna flygplatsen. Säkerhetskontrollerna ska även fortsättningsvis
              ske under polismans ledning, och polisen ska ha det yttersta ansvaret
              för denna kontroll. Företag som godkänts av behörig myndighet
              får dock själva svara för säkerhetskontrollen av den egna personalen.
            </seg>
          </u>
          <u xml:id="i-49b66a9a2ab87ef3-611" who="unknown">
            <seg>
              För finansiering av säkerhetskontrollen av passagerarna och deras
              bagage föreslås att ett särskilt avgiftssystem skapas.
            </seg>
          </u>
          <note>
            Utskottet tillstyrker propositionen med den ändringen att lagen
            i sin helhet ska träda i kraft den 1 januari 2005 då den tidigare
            lagen om särskild kontroll på flygplats ska upphöra att gälla.
          </note>
          <note>
            I ärendet finns fem reservationer, och härmed överlämnar jag,
            fru talman, ordet till de anmälda talarna.
          </note>
          <note type="speaker">
            Anf. 123 JEPPE JOHNSSON (m):
          </note>
          <u xml:id="i-49b66a9a2ab87ef3-612" next="i-49b66a9a2ab87ef3-626" who="Q5889493">
            <seg>
              Fru talman! I detta betänkande föreslås att en ny lag om luftfartsskydd
              införs. En del av förslagen i propositionen skulle ha trätt i
              kraft redan den 1 oktober, men det är naturligtvis inte möjligt.
              Men det räcker inte med att regeringens förslag missar tidtabellen.
              Det innehåller dessutom ett antal oklarheter och enligt vår uppfattning
              inte helt genomarbetade förslag.
            </seg>
          </u>
          <u xml:id="i-49b66a9a2ab87ef3-613" prev="i-49b66a9a2ab87ef3-612" who="Q5889493">
            <seg>
              Utskottets förslag till riksdagsbeslut innehåller fem beslutspunkter.
              Vi moderater är inte nöjda med förslagen utan efterlyser djupare
              analyser och konsekvensbeskrivningar på en rad punkter. Därför
              har vi reservationer på fyra av beslutspunkterna. Vi står givetvis
              bakom samtliga reservationer, men för att vinna tid som det brukar
              heta, yrkar vi bifall bara till reservation nr 1.
            </seg>
          </u>
          <u xml:id="i-49b66a9a2ab87ef3-614" prev="i-49b66a9a2ab87ef3-612" who="Q5889493">
            <seg>
              Fru talman! Det är viktigt att personer som arbetar på våra flygplatser
              kontrolleras. Vi anser inte att det är tillfredsställande att
              ett företag som arbetar på en flygplats självt ska få ansvara
              för säkerhetskontrollen av den egna personalen. Det är inte så
              länge sedan som vi i utskottet uppvaktades av Arlandapolisen,
              som framförde krav på att kontrollen av de anställda inom Arlanda
              flygplats måste förbättras. Det handlar inte bara om dem som är
              misstänkta för terrorism. Även de som sysslar med annan brottslighet
              kan vara farliga för flygsäkerheten.
            </seg>
          </u>
          <u xml:id="i-49b66a9a2ab87ef3-615" prev="i-49b66a9a2ab87ef3-612" who="Q5889493">
            <seg>
              Vi anser att samtliga säkerhetskontroller vid flygplatser ska
              genomföras under polisens ledning och av poliser eller av särskilt
              utsedda personer som förordnats av polismyndighet. Mot detta anför
              utskottsmajoriteten följande: En sådan ordning skulle dock sannolikt
              medföra ökade kostnader för polisen. Ja, det var i alla fall ett
              snusförnuftigt konstaterande. Poliser kostar pengar, men är inte
              ökad säkerhet värd detta? Längre fram skriver utskottsmajoriteten:
              Det finns med andra ord skäl som talar för och skäl som talar
              mot den i motionen föreslagna ordningen. Det aviserade utredningsarbetet
              bör avvaktas.
            </seg>
          </u>
          <u xml:id="i-49b66a9a2ab87ef3-616" prev="i-49b66a9a2ab87ef3-612" who="Q5889493">
            <seg>
              Jag vill därför, fru talman, fråga majoriteten: Om det finns
              skäl både för och emot att polisen ska ansvara för kontrollen,
              varför då inte hålla oss på den säkra sidan under tiden som vi
              väntar på den aviserade utredningen?
            </seg>
          </u>
          <u xml:id="i-49b66a9a2ab87ef3-617" prev="i-49b66a9a2ab87ef3-612" who="Q5889493">
            <seg>
              Fru talman! Många av dagens flygplatser är inte bara flygplatser.
              På många flygplatser finns en mängd affärer och restauranger samt
              hotell och konferensanläggningar. På Arlanda finns till och med
              ett systembolag. Vi saknar i både propositionen och betänkandet
              definition av vad som är flygsida och landsida.
            </seg>
          </u>
          <u xml:id="i-49b66a9a2ab87ef3-618" prev="i-49b66a9a2ab87ef3-612" who="Q5889493">
            <seg>
              Man kan alltså bli kroppsvisiterad om man besöker någon av butikerna.
              Detta avfärdar utskottsmajoriteten med att det i regel torde saknas
              anledning att kroppsvisitera personer som t.ex. endast uppehåller
              sig i en terminalbyggnad utan avsikt att gå in i ett behörighetsområde.
              En sådan möjlighet bör utnyttjas endast när särskild anledning
              föreligger.
            </seg>
          </u>
          <u xml:id="i-49b66a9a2ab87ef3-619" prev="i-49b66a9a2ab87ef3-612" who="Q5889493">
            <seg>
              Fru talman! Vi reservanter tycker att det är bättre att klart
              definiera var kroppsvisitation av människor får ske, i stället
              för att svänga sig med sådana svävande ord som torde och bör.
              Vi anser att det ska regleras i lag vem som bär ansvaret för de
              skador som uppstår på grund av bristande säkerhetskontroll. Dessutom
              är det viktigt att säkerhetsansvariga och flygplatser kan förutse
              sitt kostnadsansvar.
            </seg>
          </u>
          <u xml:id="i-49b66a9a2ab87ef3-620" prev="i-49b66a9a2ab87ef3-612" who="Q5889493">
            <seg>
              Sedan kan jag inte låta bli att kommentera utskottsmajoritetens
              resonemang om hur kommunerna kan komma att sköta säkerhetskontrollerna
              på kommunala flygplatser. Man skriver nämligen att det finns risk
              för att en icke-statlig flygplatshållare frestas till underlåtenhet
              i säkerhetskontrollen just eftersom det är staten som får bära
              ansvaret om något skulle inträffa.
            </seg>
          </u>
          <u xml:id="i-49b66a9a2ab87ef3-621" prev="i-49b66a9a2ab87ef3-612" who="Q5889493">
            <seg>
              Fru talman! Jag tycker inte att sådana insinuationer borde stå
              i seriösa betänkanden.
            </seg>
          </u>
          <u xml:id="i-49b66a9a2ab87ef3-622" prev="i-49b66a9a2ab87ef3-612" who="Q5889493">
            <seg>
              Också då det gäller finansieringen av säkerhetskontrollerna har
              vi en annan uppfattning än majoriteten. Vi anser att det krävs
              en djupare analys av vem som ska stå för kostnaderna för säkerheten
              vid resor. Säkerhetskontrollerna är till för att förhindra att
              flygtrafiken utsätts för terrorhandlingar. Det är det öppna demokratiska
              samhället som är terroristernas mål. Passagerare och flygplan
              är bara medel för att komma åt och skada det öppna demokratiska
              samhället.
            </seg>
          </u>
          <u xml:id="i-49b66a9a2ab87ef3-623" prev="i-49b66a9a2ab87ef3-612" who="Q5889493">
            <seg>
              Skyddet av det öppna demokratiska samhället ska inte privatiseras.
              Från vårt parti tycker vi att mycket kan privatiseras, men skyddet
              av det demokratiska öppna samhället är en statlig angelägenhet
              och ska så vara. Det är ett skydd som varje demokratisk stat ska
              ställa upp med för sina medborgare.
            </seg>
          </u>
          <u xml:id="i-49b66a9a2ab87ef3-624" prev="i-49b66a9a2ab87ef3-612" who="Q5889493">
            <seg>
              Man kan tycka att en avgift på 3545 kr är överkomlig och inte
              mycket att orda om. Vi anser dock att det krävs en djupare analys
              och genomlysning av frågan. Till exempel: Hur fungerar det i andra
              länder? Vem ska ha ansvaret? Hur påverkar denna avgift konkurrensen?
            </seg>
          </u>
          <u xml:id="i-49b66a9a2ab87ef3-625" prev="i-49b66a9a2ab87ef3-612" who="Q5889493">
            <seg>
              Fru talman! Låt mig avslutningsvis säga att även om det är en
              blygsam summa som ska tas ut kan den göra ganska mycket på lågprisresor.
              Där är man ibland nere på ett par hundra kronor för en resa, och
              då utgör 45 kr en ganska stor andel av summan. Inte minst kan
              det ha betydelse för södra Sverige, där vi har Sturup och Kastrup.
              Dessa flygplatser har samma upptagningsområde, i alla fall för
              oss svenskar som bor där nere. För oss i Blekinge och Skåne är
              det i många fall enklare att ta sig till Kastrup än till Sturup
              tack vare bron och tågen som går där. För resenärerna i södra
              Sverige har det alltså ingen betydelse vilken av flygplatserna
              man väljer. Därför borde man ur konkurrenshänseende också titta
              på denna avgift.
            </seg>
          </u>
          <u xml:id="i-49b66a9a2ab87ef3-626" prev="i-49b66a9a2ab87ef3-612" who="Q5889493">
            <seg>
              Men, fru talman, främst är det samhällets uppgift att slå vakt
              om säkerheten i det öppna demokratiska samhället. Den ska inte
              privatiseras.
            </seg>
          </u>
          <note type="speaker">
            Anf. 124 TORKILD STRANDBERG (fp):
          </note>
          <u xml:id="i-49b66a9a2ab87ef3-627" next="i-49b66a9a2ab87ef3-635" who="Q6192010">
            <seg>
              Fru talman! Den 11 september för några år sedan förändrade världen,
              kanske för alltid. Säkerheten har skärpts, inte minst på världens
              flygplatser. Den lag som i dag reglerar säkerheten på våra flygplatser
              i Sverige är från 1970. Det är en lag som är skriven och utarbetad
              i en annan tid. Jag vill därför kraftigt understryka vikten av
              att den nya lagstiftningen blir tydlig, effektiv och anpassad
              till den tid som vi nu lever i.
            </seg>
          </u>
          <u xml:id="i-49b66a9a2ab87ef3-628" prev="i-49b66a9a2ab87ef3-627" who="Q6192010">
            <seg>
              Enligt min uppfattning har förslaget till ny lagstiftning några
              tydliga brister. Jag vill särskilt peka på en av dessa.
            </seg>
          </u>
          <u xml:id="i-49b66a9a2ab87ef3-629" prev="i-49b66a9a2ab87ef3-627" who="Q6192010">
            <seg>
              Kontrollen på flygplatserna får omfatta personer, föremål och
              fordon. Dessa kontroller ska utföras av polisen eller av en av
              polisen utsedd och förordnad person, som det heter i texten. Detta
              borgar för att kontrollen ska bli både effektiv och rättssäker.
              När en förordnad person utför kontrollen ska detta ske under polismans
              ledning.
            </seg>
          </u>
          <u xml:id="i-49b66a9a2ab87ef3-630" prev="i-49b66a9a2ab87ef3-627" who="Q6192010">
            <seg>
              Det finns dock ett olyckligt och kanske till och med farligt
              undantag från denna bestämmelse: Företag som är verksamma inom
              en flygplats område ska enligt lagförslaget själva få ansvara
              för säkerhetskontrollen när det gäller den egna personalen. Passagerare
              och besökare ska alltså kontrolleras under polismans ledning,
              medan anställda i företag på flygplatsen ska kontrollera sig själva.
              Detta är orimligt!
            </seg>
          </u>
          <u xml:id="i-49b66a9a2ab87ef3-631" prev="i-49b66a9a2ab87ef3-627" who="Q6192010">
            <seg>
              På Arlanda arbetar dagligen 16 000 personer. Dessa ska kontrolleras
              av företagens egna säkerhetskontrollanter, som normalt har elva
              timmars utbildning i de här frågorna. En förordnad flygplatskontrollant
              har minst 120 timmars utbildning och arbetar som sagt under polismans
              ledning. Jag menar att samma regler ska gälla för alla verksamma
              eller besökare på flygplatsen och att undantaget för anställda
              vid företag på flygplatsen därmed borde utgå.
            </seg>
          </u>
          <u xml:id="i-49b66a9a2ab87ef3-632" prev="i-49b66a9a2ab87ef3-627" who="Q6192010">
            <seg>
              Fru talman! Dagens beslut innebär en ekonomisk lättnad för polisen.
              Kostnaderna för säkerhetskontrollerna på flygplatserna kommer
              att vara lika för samtliga flygplatser och ingå i ett avgiftsutjämningssystem.
              De som kommer att stå för kostnaderna i fortsättningen är flygbolagen
              och ytterst de som åker med flyget, nämligen passagerarna.
            </seg>
          </u>
          <u xml:id="i-49b66a9a2ab87ef3-633" prev="i-49b66a9a2ab87ef3-627" who="Q6192010">
            <seg>
              Detta kan betraktas och ska betraktas, tycker jag som ytterligare
              en liten men dock privatisering av rättsväsendet. Vi har alla
              följt rapporteringen om hur de privata väktarna blir fler och
              fler och i många landsändar i dag vida överstiger antalet poliser.
              Larm- och bevakningsbranschen har en guldålder. Det finns exempel
              på fall där man som privatperson i Sverige inte har fått sin situation
              behandlad eller utredd av den svenska polisen och därför vänt
              sig till utländska privata bolag för att få sin rätt. Åtta av
              tio ICA-handlare hävdar i en undersökning gjord av Polisförbundet
              att man får stå för kostnader för sin säkerhet som man tycker
              ankommer på samhället i stort. Nu ska också flygbolagen och passagerarna
              fullt ut stå för kostnaderna för säkerheten inom luftfarten. Isolerat
              är detta kanske en ganska liten händelse, men sett i ett större
              perspektiv är det en del i en systematisk överflyttning av ansvaret
              för uppgifter som traditionellt åvilar samhället och rättsväsendet
              till privata intressen.
            </seg>
          </u>
          <u xml:id="i-49b66a9a2ab87ef3-634" prev="i-49b66a9a2ab87ef3-627" who="Q6192010">
            <seg>
              Detta är svåra överväganden. Samtidigt som polisens uppgifter
              måste renodlas får tryggheten och säkerheten inte bli en handelsvara.
              Tryggheten i samhället är allas rättighet och får inte bli en
              fråga om ekonomiska resurser.
            </seg>
          </u>
          <u xml:id="i-49b66a9a2ab87ef3-635" prev="i-49b66a9a2ab87ef3-627" who="Q6192010">
            <seg>
              Fru talman! Vi har därför i vår motion och i en reservation föreslagit
              en bred genomlysning av konsekvenserna för rättssäkerheten och
              tryggheten om alltfler uppgifter flyttas från rättsväsendet och
              det allmänna till den privata sektorn. Jag tycker att det är både
              förvånande och beklagligt att den socialdemokratiska majoriteten
              säger nej till det här förslaget. Avslutningsvis vill jag därför
              yrka bifall till reservation 5.
            </seg>
          </u>
          <note type="speaker">
            Anf. 125 JOHAN LINANDER (c):
          </note>
          <u xml:id="i-49b66a9a2ab87ef3-636" next="i-49b66a9a2ab87ef3-645" who="Q5952656">
            <seg>
              Fru talman! Efter den 11 september 2001 har vår uppmärksamhet
              på luftfartsskyddet ökat avsevärt. Det var ett uppvaknande för
              mig, och säkert för många av er andra också, att flygplan kunde
              användas för allvarliga och fruktansvärda terroristdåd. Nu vet
              vi att så kunde ske.
            </seg>
          </u>
          <u xml:id="i-49b66a9a2ab87ef3-637" prev="i-49b66a9a2ab87ef3-636" who="Q5952656">
            <seg>
              EU har tagit fram och infört gemensamma skyddsregler för den
              civila luftfarten. Jag ser detta som ännu en bekräftelse på fördelen
              med att EU finns och att Sverige är medlem i unionen, något som
              vissa partier som bekant inte vill. Det skulle vara intressant
              att höra hur dessa båda partier tycker att luftfartsskyddet skulle
              ha utvecklats om de fått som de ville och vi inte hade varit med
              i EU.
            </seg>
          </u>
          <u xml:id="i-49b66a9a2ab87ef3-638" prev="i-49b66a9a2ab87ef3-636" who="Q5952656">
            <seg>
              Den proposition som vi i dag debatterar innehåller kompletteringar
              till förordningen. Jag vill börja med att säga att dessa kompletteringar
              i huvudsak är bra. Det utjämningssystem mellan flygplatserna som
              föreslås är nödvändigt, och det ställer Centerpartiet till fullo
              sig bakom. Däremot vill vi ha en närmare analys av vilka uppgifter
              och kostnader som ska vara polisens och vilka uppgifter och kostnader
              som privata, kommunala eller andra statliga aktörer ska stå för.
            </seg>
          </u>
          <u xml:id="i-49b66a9a2ab87ef3-639" prev="i-49b66a9a2ab87ef3-636" who="Q5952656">
            <seg>
              Som borgerlig politiker har jag inga problem här kan jag instämma
              i vad vi tidigare har hört med att låta privata aktörer ta över
              en hel del uppgifter som i dag ligger på det offentliga. Men när
              det gäller samhällets trygghet, användande av tvångsåtgärder och
              kontroll av enskilda tycker jag att vi ska vara mycket försiktiga.
              Jag tycker att den socialdemokratiska regeringen och majoriteten
              i riksdagen har tagit denna diskussion lite för lättvindigt.
            </seg>
          </u>
          <u xml:id="i-49b66a9a2ab87ef3-640" prev="i-49b66a9a2ab87ef3-636" who="Q5952656">
            <seg>
              Betänk Socialdemokraternas ofantliga och för mig helt obegripliga
              motstånd mot privata aktörer inom sjukvården! I det perspektivet
              blir det ännu svårare att förstå att samma regering inte ens blinkar
              när man ger ansvaret och kostnaderna till privata företag när
              det gäller tusentals människors liv under flygresor från svenska
              flygplatser.
            </seg>
          </u>
          <u xml:id="i-49b66a9a2ab87ef3-641" prev="i-49b66a9a2ab87ef3-636" who="Q5952656">
            <seg>
              Fru talman! En jämförelse kan också göras med den så kallade
              teknisk-operativa flygsäkerheten, det vill säga säkerheten kring
              till exempel landningsbanor och själva flygplanen. För denna uppgift
              finns en myndighet, Luftfartsinspektionen, som ligger under Luftfartsverket.
              Men för att klara säkerheten kring passagerarna och bagaget accepterar
              vi privata företag. Jag säger naturligtvis inte att vi ska ha
              en ny myndighet, vi har alldeles för många myndigheter redan i
              det här landet, men det är värt att fundera på hur säkerhetsarbetet
              har kunnat bli så här olika för olika uppgifter på samma flygplats.
              Varför måste en myndighet ha ansvar för vissa delar medan vi kan
              acceptera att privata aktörer har ansvaret för andra delar av
              säkerheten?
            </seg>
          </u>
          <u xml:id="i-49b66a9a2ab87ef3-642" prev="i-49b66a9a2ab87ef3-636" who="Q5952656">
            <seg>
              Därför vill jag att regeringen tillsätter en utredning som bland
              annat ska se över finansieringen av säkerhetskontrollerna. Jag
              yrkar också bifall till reservation 5 under punkt 5.
            </seg>
          </u>
          <u xml:id="i-49b66a9a2ab87ef3-643" prev="i-49b66a9a2ab87ef3-636" who="Q5952656">
            <seg>
              Den andra reservationen som Centerpartiet också står bakom, som
              Jeppe Johnsson redan yrkat bifall till, handlar om företags säkerhetskontroll
              av den egna personalen. Jag tycker det borde vara självklart att
              personalkontrollen utförs av andra än de egna arbetskamraterna.
              Alla borde veta att det inte är så enkelt att kontrollera sina
              egna arbetskamrater.
            </seg>
          </u>
          <u xml:id="i-49b66a9a2ab87ef3-644" prev="i-49b66a9a2ab87ef3-636" who="Q5952656">
            <seg>
              I betänkandet medger majoriteten att det underlag som regeringen
              tagit fram är undermåligt för att fatta beslut om någon annan
              ordning än att personalkontrollen ska ske av egen personal. Majoriteten
              säger också att det finns skäl som talar för vår reservation.
              Tyvärr lyckas dock majoriteten inte nå fram till ett tillkännagivande
              till regeringen om olämpligheten i att säkerhetskontroll görs
              av egen personal. Det hade varit lämpligt om majoriteten kommit
              fram till detta, kan man tycka, men det tyckte tydligen inte majoriteten.
            </seg>
          </u>
          <u xml:id="i-49b66a9a2ab87ef3-645" prev="i-49b66a9a2ab87ef3-636" who="Q5952656">
            <seg>
              I andra sammanhang har inte minst Vänsterpartiet och Miljöpartiet,
              som en liten jämförelse, framfört att polisen inte ska få utreda
              den egna personalen. När det finns misstankar mot poliser ska
              inte andra poliser få utreda dessa och då jobbar inte ens de poliserna
              på samma arbetsplats som de misstänkta poliserna. Här litar man
              dock på att personal i privata företag ska kontrollera sina arbetskamrater
              på ett tillfredsställande sätt. Man kan alltså fråga sig om ni
              litar mer på anställda i privata företag än på statliga tjänstemän.
              Ibland blir man lite förvånad.
            </seg>
          </u>
          <note type="speaker">
            Anf. 126 SUSANNE EBERSTEIN (s):
          </note>
          <u xml:id="i-49b66a9a2ab87ef3-646" next="i-49b66a9a2ab87ef3-657" who="Q3370127">
            <seg>
              Fru talman! Jag vill starta med att yrka bifall till utskottets
              förslag och avslag på samtliga reservationer.
            </seg>
          </u>
          <u xml:id="i-49b66a9a2ab87ef3-647" prev="i-49b66a9a2ab87ef3-646" who="Q3370127">
            <seg>
              I dag finns i Sverige privata flygplatser som drivs av kommunala
              bolag eller på annat sätt har kommunala ägarintressen samt statliga
              flygplatser som drivs av Luftfartsverket. På de statliga flygplatserna
              svarar Luftfartsverket för säkerhetskontrollerna enligt en överenskommelse
              med Rikspolisstyrelsen.
            </seg>
          </u>
          <u xml:id="i-49b66a9a2ab87ef3-648" prev="i-49b66a9a2ab87ef3-646" who="Q3370127">
            <seg>
              På de icke-statliga flygplatserna det är dem vi talar om i dag
              svarar polisen för genomförandet av kontrollerna. Det är vanligt
              att det är polis som utför kontrollerna på dessa flygplatser,
              men det är också möjligt för polisen att redan i dag på egen bekostnad
              överlåta kontrolluppgifter på vaktbolag.
            </seg>
          </u>
          <u xml:id="i-49b66a9a2ab87ef3-649" prev="i-49b66a9a2ab87ef3-646" who="Q3370127">
            <seg>
              På de statliga flygplatserna finansieras luftfartsskyddet genom
              avgifter som tas ut av flygbolagen och som genom biljettpriser
              förs över av bolagen på passagerarna. Det sker alltså redan i
              dag. På de privata och kommunala flygplatserna delas finansieringen
              mellan huvudmännen och polismyndigheterna. Polismyndigheterna
              ansvarar för den del av luftfartsskyddet som omfattas av lagen
              om särskild kontroll på flygplats.
            </seg>
          </u>
          <u xml:id="i-49b66a9a2ab87ef3-650" prev="i-49b66a9a2ab87ef3-646" who="Q3370127">
            <seg>
              Propositionen rör polisens roll vid de icke-statliga flygplatserna.
              De nya EG-reglerna kräver att ytterligare betydande resurser används
              till flygplatskontroll, vilket är till nackdel för polisens kärnuppgifter.
              Huvuddelen av de uppgifter som polisen i nuläget ansvarar för
              på de kommunala och privata flygplatserna kan inte sägas falla
              under polisens kärnverksamhet. Polisens roll i luftfartsskyddet
              bör därför få en långsiktig lösning som är neutral mellan dem
              som äger flygplatserna.
            </seg>
          </u>
          <u xml:id="i-49b66a9a2ab87ef3-651" prev="i-49b66a9a2ab87ef3-646" who="Q3370127">
            <seg>
              En överlåtelse av ansvar ligger således väl i linje med en renodling
              av polisverksamheten och kan därmed frigöra resurser för deras
              kärnverksamhet.
            </seg>
          </u>
          <u xml:id="i-49b66a9a2ab87ef3-652" prev="i-49b66a9a2ab87ef3-646" who="Q3370127">
            <seg>
              En utgångspunkt för regeringen är att det bör vara de som reser
              som betalar för det luftfartsskydd som kommer dem till godo via
              alla skyddsklassade svenska flygplatser, på samma sätt som alltså
              i dag sker på till exempel Arlanda. Det är även av intresse att
              alla resande får en avgift som är lika hög oavsett från vilken
              flygplats i Sverige de reser.
            </seg>
          </u>
          <note>
            Dagens lagförslag kompletterar Europaparlamentets och rådets
            förordning om införande av gemensamma skyddsregler för den civila
            luftfarten. Samtidigt upphäver vi lagen om särskild kontroll på
            flygplats. Den nya lagen innehåller regler om bland annat undersökning
            av personer och förvaringsställen som i dag finns i lagen om särskild
            kontroll. Dessutom innehåller den regler om att svenska flygplatser
            och andra berörda organ och personer ska underkasta sig inspektioner
            som utförs av EU.
          </note>
          <u xml:id="i-49b66a9a2ab87ef3-653" prev="i-49b66a9a2ab87ef3-646" who="Q3370127">
            <seg>
              Lagförslaget innehåller också regler om att Rikspolisstyrelsen
              och Luftfartsverket får föreskriva om strängare åtgärder än de
              som nu fastställs i förordningen i vissa fall. Strängare åtgärder
              kan till exempel vara regler som ger polisen rätt att undersöka
              alla personer som uppehåller sig på flygplatsens område eller
              att allt bagage ska gås igenom fysiskt i stället för att bara
              genomlysas. Dessutom kan beslut om strängare åtgärder exempelvis
              komma i fråga när Säpo får kännedom om förhållanden som kan motivera
              ett sådant beslut.
            </seg>
          </u>
          <u xml:id="i-49b66a9a2ab87ef3-654" prev="i-49b66a9a2ab87ef3-646" who="Q3370127">
            <seg>
              Den som driver en flygplats ska anordna de säkerhetskontroller
              som krävs. Flygplatshållaren ska även se till att flygplatsen
              är inrättad och utrustad enligt förordningens regler och svenska
              nationella tillämpningsbestämmelser. Dessutom ska man ha kostnadsansvaret
              för detta. Säkerhetskontrollerna ska enligt förslaget fortsatt
              ske under polisens ledning, och polisen ska ha det yttersta ansvaret
              för denna kontroll. Genom förslaget placeras dock såväl den traditionella
              kontrollverksamheten som kostnadsansvaret för luftfartsskyddet
              på den som driver flygplatsen. Säkerhetskontrollerna ska utföras
              av personal som har den utbildning som EG-förordningen föreskriver.
              Vaktbolag kan, som tidigare, utföra kontrollen om deras personal
              har den föreskrivna utbildningen.
            </seg>
          </u>
          <u xml:id="i-49b66a9a2ab87ef3-655" prev="i-49b66a9a2ab87ef3-646" who="Q3370127">
            <seg>
              För finansieringen av luftfartsskyddet ska ett särskilt avgiftssystem
              skapas. De faktiska kostnaderna för luftfartsskyddet varierar
              betydligt mellan olika flygplatser beroende på bland annat storleken
              på passagerarflödena och kan ibland bli orimligt höga på vissa
              flygplatser. I propositionen föreslås därför ett system för utjämning,
              så att en enhetlig avgift av en viss storlek kan tas ut av alla
              resande. Avgiften, som ska beräknas per passagerare, tas ut av
              flygbolagen. Den ska täcka de samlade kostnaderna för kontroll,
              undersökning och säkerhetsbevakning av passagerare och deras bagage
              vid svenska flygplatser. De närmare principerna för hur systemet
              för utjämning kan förvaltas bör enligt förslaget fastställas av
              regeringen eller den myndighet regeringen bestämmer.
            </seg>
          </u>
          <u xml:id="i-49b66a9a2ab87ef3-656" prev="i-49b66a9a2ab87ef3-646" who="Q3370127">
            <seg>
              Fru talman! Äntligen kan vi nu anta ett lagförslag som lyfter
              av polisen en kostnad och en arbetsuppgift som bara har ålegat
              dem på icke-statliga flygplatser och som de inte ska ha.
            </seg>
          </u>
          <u xml:id="i-49b66a9a2ab87ef3-657" prev="i-49b66a9a2ab87ef3-646" who="Q3370127">
            <seg>
              Jag yrkar fortfarande bifall till utskottets förslag.
            </seg>
          </u>
          <note type="speaker">
            Anf. 127 JEPPE JOHNSSON (m) replik:
          </note>
          <u xml:id="i-49b66a9a2ab87ef3-658" next="i-49b66a9a2ab87ef3-660" who="Q5889493">
            <seg>
              Fru talman! Efter att ha hört Susanne Eberstein i hennes anförande
              måste jag få nöjet att ställa en fråga.
            </seg>
          </u>
          <u xml:id="i-49b66a9a2ab87ef3-659" prev="i-49b66a9a2ab87ef3-658" who="Q5889493">
            <seg>
              Ska skyddet mot terrorism avgiftsfinansieras? Är det i så fall
              flera skydd här i samhället som vi ska ta ut en avgift för av
              en del medborgare men inte av alla, eller ska skyddet vara solidariskt
              finansierat?
            </seg>
          </u>
          <u xml:id="i-49b66a9a2ab87ef3-660" prev="i-49b66a9a2ab87ef3-658" who="Q5889493">
            <seg>
              Man skulle också kunna tänka sig att man tog ut avgifter av de
              människor som blir bestulna i sina hem. De orsakar ju samhället
              kostnader.
            </seg>
          </u>
          <note type="speaker">
            Anf. 128 SUSANNE EBERSTEIN (s) replik:
          </note>
          <u xml:id="i-49b66a9a2ab87ef3-661" next="i-49b66a9a2ab87ef3-664" who="Q3370127">
            <seg>
              Fru talman! I dag går det till på det sättet vid våra vanliga
              flygplatser, där Luftfartsverket har bestämmanderätten och äger
              flygplatserna. Vi talar om de icke-statliga. I mitt eget län och
              för min egen polismyndighet har det alltså betytt att polisen
              plötsligt fick en ökad kostnad på 1 miljon kronor per år enbart
              för att man inte kan sköta det här skyddet så som man gör på de
              statliga flygplatserna.
            </seg>
          </u>
          <u xml:id="i-49b66a9a2ab87ef3-662" prev="i-49b66a9a2ab87ef3-661" who="Q3370127">
            <seg>
              Jag förstår inte riktigt. Arlanda har fungerat så här i många
              år. Det är bra att som exempel ta en flygplats som är nära. Där
              betalar man alltså för det här.
            </seg>
          </u>
          <u xml:id="i-49b66a9a2ab87ef3-663" prev="i-49b66a9a2ab87ef3-661" who="Q3370127">
            <seg>
              Det allmänna skyddet mot terrorism ska inte betalas av den enskilda,
              men koll av bagage när man ska resa någonstans och Falcks vakter
              på till exempel Arlanda tycker jag faktiskt ska betalas av den
              som ska flyga.
            </seg>
          </u>
          <u xml:id="i-49b66a9a2ab87ef3-664" prev="i-49b66a9a2ab87ef3-661" who="Q3370127">
            <seg>
              Jag ska bara lägga till att det redan är på det sättet när det
              gäller sjöfartsskyddet.
            </seg>
          </u>
          <note type="speaker">
            Anf. 129 JEPPE JOHNSSON (m) replik:
          </note>
          <u xml:id="i-49b66a9a2ab87ef3-665" next="i-49b66a9a2ab87ef3-668" who="Q5889493">
            <seg>
              Fru talman! Vi vet det, och vi är inte speciellt glada åt det
              heller.
            </seg>
          </u>
          <u xml:id="i-49b66a9a2ab87ef3-666" prev="i-49b66a9a2ab87ef3-665" who="Q5889493">
            <seg>
              När det gäller Arlanda har vi också fått reda på att väldigt
              många av dem som arbetar där faktiskt har en i viss mån kriminell
              bakgrund.
            </seg>
          </u>
          <u xml:id="i-49b66a9a2ab87ef3-667" prev="i-49b66a9a2ab87ef3-665" who="Q5889493">
            <seg>
              Ni skriver att man både kan ha polisen och inte kan ha polisen,
              därför ska vi avvakta utredningen. Jag ställde frågan: Varför
              inte vara på den säkra sidan och låta polisen sköta den viktiga
              kontrollen av de personer som jobbar på en sådan här arbetsplats
              fram till dess utredningen har kommit med något bra förslag?
            </seg>
          </u>
          <u xml:id="i-49b66a9a2ab87ef3-668" prev="i-49b66a9a2ab87ef3-665" who="Q5889493">
            <seg>
              Sedan kan jag inte låta bli att ställa en annan fråga. Är Susanne
              Ebersteins och utskottsmajoritetens signal till alla de kommuner
              som driver kommunala flygplatser att ni inte litar på dem?
            </seg>
          </u>
          <note type="speaker">
            Anf. 130 SUSANNE EBERSTEIN (s) replik:
          </note>
          <u xml:id="i-49b66a9a2ab87ef3-669" next="i-49b66a9a2ab87ef3-672" who="Q3370127">
            <seg>
              Fru talman! Det finns en missuppfattning om att personalen på
              Arlanda inte skulle vara kontrollerad utan att den enbart går
              igenom de här bågarna.
            </seg>
          </u>
          <u xml:id="i-49b66a9a2ab87ef3-670" prev="i-49b66a9a2ab87ef3-669" who="Q3370127">
            <seg>
              Alla människor som arbetar inom det här säkerhetsområdet, och
              det är ganska stort på till exempel Arlanda, är registerkontrollerade.
              Det har ingenting med den typ av kontroll vi diskuterar i dag
              att göra, utan alla personer i företag som på något sätt har en
              verksamhet inom säkerhetsområdet på Arlanda är registerkontrollerade
              mot Säkerhetspolisens register och mot de vanliga belastningsregister
              vi har.
            </seg>
          </u>
          <u xml:id="i-49b66a9a2ab87ef3-671" prev="i-49b66a9a2ab87ef3-669" who="Q3370127">
            <seg>
              SAS sköter sin egen kontroll i dag. Jag är övertygad om att ingen
              har haft några synpunkter på det. Det har fungerat jättebra, vad
              jag vet. SAS har väl all anledning i världen att se till att deras
              piloter och flygvärdinnor inte bär med sig bomber på flygplanen.
              Det borde de vara närmast till att tycka är viktigt. Så jag förstår
              inte heller riktigt att detta skulle kunna vara en sådan förfärlig
              förändring mot det som sker i dag. Jag har inte hört ett ord kritik
              mot hur Arlanda och de statliga flygplatserna fungerar i den här
              delen.
            </seg>
          </u>
          <u xml:id="i-49b66a9a2ab87ef3-672" prev="i-49b66a9a2ab87ef3-669" who="Q3370127">
            <seg>
              Men regeringen säger att det finns anledning att titta över detta.
              Det är just därför vi inte tycker att det behövs ett tillkännagivande.
              Man kommer att titta över detta för att se om det ska ändras.
              Om vi pang skulle slå till i dag skulle vi behöva ha så många
              poliser överallt att de nästan inte skulle räcka till annat. De
              skulle framför allt inte arbeta med det som är den polisiära kärnverksamheten.
            </seg>
          </u>
          <note type="speaker">
            Anf. 131 TORKILD STRANDBERG (fp) replik:
          </note>
          <u xml:id="i-49b66a9a2ab87ef3-673" next="i-49b66a9a2ab87ef3-674" who="Q6192010">
            <seg>
              Fru talman! Min fråga gäller det yrkande vi framförde i en motion
              med anledning av propositionen, som handlar om att man i ett större
              perspektiv borde se över hur mycket av samhällets traditionella
              uppgifter på rättsväsendets område som ska flyttas över till privata
              aktörer. Vi har inte motsatt oss att avgiften i det här fallet
              tas ut av passagerare, men vi har uttryckt en viss oro för det
              sett i ett större perspektiv, nämligen att alltfler uppgifter
              flyttas från samhället till privata aktörer. Det här är ett exempel
              på det. I min hand håller jag ett annat exempel, nämligen en utredning
              som handlar om att ordningsvakter ska få allt större polisiära
              befogenheter.
            </seg>
          </u>
          <u xml:id="i-49b66a9a2ab87ef3-674" prev="i-49b66a9a2ab87ef3-673" who="Q6192010">
            <seg>
              Varför är inte majoriteten och Susanne Eberstein beredda att
              gå oss till mötes och se på detta i en utredning? Vad är det som
              händer med rättsväsendet när alltfler av dess uppgifter flyttas
              över på privata aktörer?
            </seg>
          </u>
          <note type="speaker">
            Anf. 132 SUSANNE EBERSTEIN (s) replik:
          </note>
          <u xml:id="i-49b66a9a2ab87ef3-675" next="i-49b66a9a2ab87ef3-677" who="Q3370127">
            <seg>
              Fru talman! För mig är det ett obegripligt resonemang eftersom
              alla statliga flygplatser redan har det på det sättet sedan många
              år tillbaka. Jag förstår inte varför de kommunala flygplatserna
              inte skulle kunna ha samma system.
            </seg>
          </u>
          <u xml:id="i-49b66a9a2ab87ef3-676" prev="i-49b66a9a2ab87ef3-675" who="Q3370127">
            <seg>
              Vi har poliser stående i princip dygnet runt på Kramfors flygplats.
              Det är en flygplats med få avgångar, men polisen måste finnas
              där hela tiden. Alternativet är att länspolismästaren köper vaktpersonal
              för sina polispengar.
            </seg>
          </u>
          <u xml:id="i-49b66a9a2ab87ef3-677" prev="i-49b66a9a2ab87ef3-675" who="Q3370127">
            <seg>
              Det finns ingen anmärkning från borgerligheten tidigare om att
              de statliga flygplatserna skulle vara felaktiga, dåliga eller
              osäkra. Jag förstår inte den enorma kraft ni lägger på de icke-statliga
              flygplatserna. Vi får äntligen ett system där den som flyger betalar
              sin biljett och sin säkerhetskontroll precis som man gör på Luftfartsverkets
              flygplatser i dag.
            </seg>
          </u>
          <note type="speaker">
            Anf. 133 TORKILD STRANDBERG (fp) replik:
          </note>
          <u xml:id="i-49b66a9a2ab87ef3-678" next="i-49b66a9a2ab87ef3-681" who="Q6192010">
            <seg>
              Fru talman! Det vore trevligt om Susanne Eberstein för ett ögonblick
              lyfte blicken en smula från Kramfors flygplats. Jag sade alldeles
              nyss att Folkpartiet inte har yrkat på att det här ska betalas
              på något annat sätt än som det har framförts i propositionen,
              nämligen med avgifter på biljetterna.
            </seg>
          </u>
          <u xml:id="i-49b66a9a2ab87ef3-679" prev="i-49b66a9a2ab87ef3-678" who="Q6192010">
            <seg>
              Försök, Susanne Eberstein, att se detta i ett större perspektiv.
              Åtta av tio ICA-handlare känner att de får betala för saker de
              tidigare har fått av samhället och betalat skatt för att få. I
              massor av län finns betydligt fler ordningsvakter än poliser.
              Kommunerna betalar årligen miljardbelopp för säkerhet som tidigare
              bekostades av samhället i form av polisen.
            </seg>
          </u>
          <u xml:id="i-49b66a9a2ab87ef3-680" prev="i-49b66a9a2ab87ef3-678" who="Q6192010">
            <seg>
              Det här är ett annat exempel, nämligen en utredning som handlar
              om att ordningsvakter ska få tidigare polisiära befogenheter.
              Nu ska flygpassagerarna betala sin egen säkerhet.
            </seg>
          </u>
          <u xml:id="i-49b66a9a2ab87ef3-681" prev="i-49b66a9a2ab87ef3-678" who="Q6192010">
            <seg>
              Sammantaget ger det här en bild av ett rättsväsende som i allt
              högre omfattning privatiseras. Varför inte titta på detta samlat,
              Susanne Eberstein, oavsett situationen på Kramfors flygplats.
            </seg>
          </u>
          <note type="speaker">
            Anf. 134 SUSANNE EBERSTEIN (s) replik:
          </note>
          <u xml:id="i-49b66a9a2ab87ef3-682" who="Q3370127">
            <seg>
              Fru talman! Jag tycker att den utredning som Torkild Strandberg
              talar om, och övrig så kallad privatisering av polisens kärnverksamhet,
              hör hemma i en helt annan diskussion än den diskussion vi har
              i dag, nämligen att på de flesta sätt likställa de kommunala flygplatserna
              med de statliga flygplatserna.
            </seg>
          </u>
          <note type="speaker">
            Anf. 135 JOHAN LINANDER (c) replik:
          </note>
          <u xml:id="i-49b66a9a2ab87ef3-683" next="i-49b66a9a2ab87ef3-685" who="Q5952656">
            <seg>
              Fru talman! Susanne Eberstein säger att regeringen anser att
              det är rimligt att flygpassagerarna ska stå för kostnaderna för
              säkerheten. Liksom Torkild sade tidigare säger jag inte definitivt
              nej till det påståendet, och vi från Centerpartiets sida har inte
              gått emot det. Men vi behöver tänka lite till. Jag ska ta några
              ytterligare exempel på detta.
            </seg>
          </u>
          <u xml:id="i-49b66a9a2ab87ef3-684" prev="i-49b66a9a2ab87ef3-683" who="Q5952656">
            <seg>
              Jag skulle vilja ha ett svar från Susanne Eberstein i vilka andra
              situationer det är rimligt att nyttjarna ska stå för kostnaden
              för säkerheten. Krav har ställts på att polisens kostnader kring
              fotbollsmatcher ska bekostas av klubbarna, indirekt av dem som
              tittar på matcherna genom högre biljettpriser. Är det rimligt?
              Om det är rimligt kan man ställa sig frågan vad skillnaden är
              mot till exempel regeringens folkmordskonferens. Det är bra att
              man anordnar en sådan konferens, men ska deltagarna vid denna
              konferens eller regeringen som anordnar konferensen också stå
              för kostnaden och tillskjuta mer medel för polisen och säkerheten?
            </seg>
          </u>
          <u xml:id="i-49b66a9a2ab87ef3-685" prev="i-49b66a9a2ab87ef3-683" who="Q5952656">
            <seg>
              Vi behöver tänka lite mer på detta och inte ta varje fråga för
              sig. Vi glider längre och längre mot just det som Torkild Strandberg
              var inne på, nämligen att mer och mer av rättsväsendet blir privatiserat
              och finansierat av privata aktörer.
            </seg>
          </u>
          <note type="speaker">
            Anf. 136 SUSANNE EBERSTEIN (s) replik:
          </note>
          <u xml:id="i-49b66a9a2ab87ef3-686" next="i-49b66a9a2ab87ef3-688" who="Q3370127">
            <seg>
              Fru talman! Jag tycker att det är viktigt att vi får en utjämning
              mellan avgifterna på Luftfartsverkets flygplatser och på de kommunala.
              Där hör inte riktigt diskussionen hemma i det här betänkandet.
              För dessa olika typer av flygplatser ska det vara likställt. Om
              jag händelsevis bor vid en privat flygplats behöver jag inte betala
              för säkerhetskontrollen, men bor jag i närheten av Arlanda får
              jag göra det.
            </seg>
          </u>
          <u xml:id="i-49b66a9a2ab87ef3-687" prev="i-49b66a9a2ab87ef3-686" who="Q3370127">
            <seg>
              Det finns mycket att diskutera om vad man får betala själv. Om
              jag vill ha extra lås i mitt hus får jag stå för det själv. Det
              finns en glidande skala, och den ska vi självklart diskutera.
              När det gäller fotbollsmatcher vore det bästa straffet att de
              får spela utan folk på läktaren. Det vore bättre än att så fort
              man vet att det är bråk på gång ögonblickligen ta beslut om att
              inga människor ska släppas in och ställa till bråk. Vi kommer
              snart att lägga fram förslag när det gäller att vissa människor
              ska förbjudas att komma in på våra fotbollsarenor. Det är ett
              bra sätt. Jag tycker att det finns stor anledning att vi ställer
              stora krav på idrottsklubbarna att få stopp på det här. Det kan
              inte bara vara vi andra som ska betala.
            </seg>
          </u>
          <u xml:id="i-49b66a9a2ab87ef3-688" prev="i-49b66a9a2ab87ef3-686" who="Q3370127">
            <seg>
              Däremot är det viktigt att polisen det är de som bestämmer hur
              många ordningsvakter som behövs funderar över hur mycket ordningsvakterna
              ska sköta ordningshållandet på arenorna och hur mycket polisen
              ska göra. Det finns naturligtvis i varje ögonblick anledning att
              fundera över det.
            </seg>
          </u>
          <note type="speaker">
            Anf. 137 JOHAN LINANDER (c) replik:
          </note>
          <u xml:id="i-49b66a9a2ab87ef3-689" next="i-49b66a9a2ab87ef3-691" who="Q5952656">
            <seg>
              Fru talman! Vi kanske inte står så långt från varandra egentligen.
              Jag tar detta som att Socialdemokraterna tar med sig frågan och
              på något sätt återkommer med debatten.
            </seg>
          </u>
          <u xml:id="i-49b66a9a2ab87ef3-690" prev="i-49b66a9a2ab87ef3-689" who="Q5952656">
            <seg>
              När vi nu är inne på fotbollshuliganerna som ställer till det;
              i andra fall är jag inte för kollektiv bestraffning, och det är
              jag inte i det här fallet heller. Därför tycker jag att det är
              fråga om kollektiv bestraffning mot kanske 30 000 andra människor
              att stänga dem ute från arenan och se AIK åka ur allsvenskan.
            </seg>
          </u>
          <u xml:id="i-49b66a9a2ab87ef3-691" prev="i-49b66a9a2ab87ef3-689" who="Q5952656">
            <seg>
              Susanne Eberstein talar mycket om kostnaderna för polisen men
              lite om rättssäkerheten. Om man inte från regeringens sida vill
              ge polisen de resurser som behövs för att utföra de uppgifter
              som läggs på dem är det klart att besparingar måste göras på tveksamma
              saker. Vi från oppositionen vill skjuta till pengarna, och vi
              kan hålla lite högre på rättssäkerheten.
            </seg>
          </u>
          <note type="speaker">
            Anf. 138 SUSANNE EBERSTEIN (s) replik:
          </note>
          <u xml:id="i-49b66a9a2ab87ef3-692" next="i-49b66a9a2ab87ef3-695" who="Q3370127">
            <seg>
              Fru talman! Jag är fortfarande fullständigt förundrad över att
              oppositionen tycker att polisens resurser ska användas på kommunala
              flygplatser till en viss sak, och på de statliga flygplatserna
              ska de inte alls användas till det.
            </seg>
          </u>
          <u xml:id="i-49b66a9a2ab87ef3-693" prev="i-49b66a9a2ab87ef3-692" who="Q3370127">
            <seg>
              Säkerhetskontrollen kommer att ske under övervakning och ledning
              av polisman. Det är alldeles självklart. Det är precis som det
              i dag sker på de statliga flygplatserna.
            </seg>
          </u>
          <u xml:id="i-49b66a9a2ab87ef3-694" prev="i-49b66a9a2ab87ef3-692" who="Q3370127">
            <seg>
              Ja, frågan om kollektiva bestraffningar på grund av läktarvåldet.
              Många familjer vågar i dag inte gå på fotbollsmatcherna därför
              att det ser ut som det gör. Jag undrar om vi inte måste, för att
              stävja detta, ta till drastiska åtgärder.
            </seg>
          </u>
          <u xml:id="i-49b66a9a2ab87ef3-695" prev="i-49b66a9a2ab87ef3-692" who="Q3370127">
            <seg>
              Vi står kanske inte alls så långt från varandra, Johan Linander.
              Vi har faktiskt regerat ihop en period. Det gick riktigt bra.
              Du kanske skäms, men det gör inte jag! Det var en bra period.
              Jag välkomnar Centern in i vår varma famn.
            </seg>
          </u>
          <note>
            Överläggningen var härmed avslutad.
          </note>
          <note>
            18 § Godkännande av rambeslut om förverkande på grund av brott
          </note>
          <note>
            Föredrogs
          </note>
          <note type="speaker">
            Anf. 139 GÖRAN NORLANDER (s):
          </note>
          <note>
            Fru talman! I betänkandet behandlar utskottet regeringens proposition
            2003/04:166 Sveriges antagande av rambeslut om förverkande av
            vinning, hjälpmedel och egendom som härrör från brott och två
            i ärendet väckta motioner.
          </note>
          <u xml:id="i-49b66a9a2ab87ef3-696" next="i-49b66a9a2ab87ef3-697" who="Q5626645">
            <seg>
              I propositionen föreslås att riksdagen ska godkänna ett inom
              EU upprättat utkast till rambeslut om förverkande av vinning,
              hjälpmedel och egendom som härrör från brott. Det betyder exempelvis
              att man kan beslagta stöldgods.
            </seg>
          </u>
          <u xml:id="i-49b66a9a2ab87ef3-697" prev="i-49b66a9a2ab87ef3-696" who="Q5626645">
            <seg>
              Enligt rambeslutet ska medlemsstaterna säkerställa att det är
              möjligt att helt eller delvis förverka vinning och hjälpmedel
              som härrör från brott som kan leda till frihetsberövande i mer
              än ett år, eller egendom som motsvarar sådan vinning. Sådant förverkande
              ska även kunna ske beträffande hjälpmedel som varit avsedda att
              användas för att begå brott men som ännu inte kommit till sådan
              användning. Därutöver ska medlemsstaterna införa regler som gör
              det möjligt att förverka egendom från personer som dömts för vissa
              särskilt allvarliga brott även om inte egendom kan härledas till
              just det konkreta brottet. Detta kallas utvidgat förverkande.
            </seg>
          </u>
          <note>
            Utskottet föreslår att riksdagen bifaller regeringens förslag
            och avslår motionerna. I ärendet finns två reservationer, från
            v och mp respektive m och c, och ett särskilt yttrande från Folkpartiet.
          </note>
          <note type="speaker">
            Anf. 140 CECILIA MAGNUSSON (m):
          </note>
          <u xml:id="i-49b66a9a2ab87ef3-698" next="i-49b66a9a2ab87ef3-712" who="Q4964936">
            <seg>
              Herr talman! Välkommen till denna debatt! Det är lite av en upprepning
              från morgonen, då vi voterade om ett rambeslut om angrepp mot
              informationssystem. Nu är det alltså dags för nästa regeringsmisslyckande,
              rambeslutet om förverkande på grund av brott.
            </seg>
          </u>
          <u xml:id="i-49b66a9a2ab87ef3-699" prev="i-49b66a9a2ab87ef3-698" who="Q4964936">
            <seg>
              Det här är viktiga frågor ur ett brottsbekämpande perspektiv.
              Lagstiftningsarbetet är här oerhört viktigt. Men de här frågorna
              har fått en undermålig hantering av den sittande regeringen.
            </seg>
          </u>
          <u xml:id="i-49b66a9a2ab87ef3-700" prev="i-49b66a9a2ab87ef3-698" who="Q4964936">
            <seg>
              Polis, åklagare och även allmänhet har under lång tid uttryckt
              sin frustration över att kriminella personer kunnat leva ett liv
              i lyx med pengar som härrör från deras brottslighet utan att rättsväsendet
              kunnat göra ingripanden. Vid narkotikabeslag har man från rättsväsendets
              sida varit tvungen att återlämna beslagtagna sedlar beroende på
              att lagstiftning saknas på området. Förhållandena har länge varit
              oacceptabla.
            </seg>
          </u>
          <u xml:id="i-49b66a9a2ab87ef3-701" prev="i-49b66a9a2ab87ef3-698" who="Q4964936">
            <seg>
              Det är många frågor som behandlas inom det här området, större
              och mindre. En mycket stor fråga som omfattas av rambeslutet är
              möjligheten att beslagta egendom från anhörig till en person som
              begått kriminella handlingar. Sådan lagstiftning kräver mycket
              tankemöda och ställer stora krav på avvägningar. Det är viktigt
              ur rättssäkerhetssynpunkt att frågor av det här slaget behandlas
              vid en tidpunkt, inte vid två, som regeringen nu vill att riksdagen
              ska ta ställning till.
            </seg>
          </u>
          <u xml:id="i-49b66a9a2ab87ef3-702" prev="i-49b66a9a2ab87ef3-698" who="Q4964936">
            <seg>
              Herr talman! Det är anmärkningsvärt, och det är synd, att vi
              gång på gång ska behöva stå här i talarstolen och tala om regeringens
              misslyckanden på rambeslutsområdet. Den här gången är det väl
              all time high , om man kan säga det i negativa termer. När det
              gäller den här frågan är det 14 år sedan Sverige antog Europarådets
              förverkandekonvention. Redan då visste vi att det skulle krävas
              stora lagstiftningsförändringar.
            </seg>
          </u>
          <u xml:id="i-49b66a9a2ab87ef3-703" prev="i-49b66a9a2ab87ef3-698" who="Q4964936">
            <seg>
              Vidare tog EU 1998 beslut om förverkanden, vilket föranledde
              regeringen att tillsätta Förverkandeutredningen, som lade sitt
              beslut 1999. Men ingenting har hänt sedan dess, trots att vi under
              det svenska ordförandeskapet i EU 2001 antog ett rambeslut med
              samma lydelse.
            </seg>
          </u>
          <u xml:id="i-49b66a9a2ab87ef3-704" prev="i-49b66a9a2ab87ef3-698" who="Q4964936">
            <seg>
              Den 19 december 2002 togs det rambeslut som vi här har att besluta
              om, nämligen att medlemsländerna tar på sig ansvaret för att införa
              minimiregler gällande förverkande av egendom som har anknytning
              till brott.
            </seg>
          </u>
          <u xml:id="i-49b66a9a2ab87ef3-705" prev="i-49b66a9a2ab87ef3-698" who="Q4964936">
            <seg>
              Kan majoriteten anse annat än att senfärdigheten i lagstiftningsarbetet
              är slående?
            </seg>
          </u>
          <u xml:id="i-49b66a9a2ab87ef3-706" prev="i-49b66a9a2ab87ef3-698" who="Q4964936">
            <seg>
              Herr talman! Ur ett demokratiskt perspektiv och ur ett rättssäkerhetsperspektiv
              är inte det sätt som regeringen agerar på acceptabelt. Därför
              kan vi moderater inte delta i beslutet under punkt 1 i betänkandet,
              alltså godkännande av propositionen.
            </seg>
          </u>
          <u xml:id="i-49b66a9a2ab87ef3-707" prev="i-49b66a9a2ab87ef3-698" who="Q4964936">
            <seg>
              Däremot yrkar jag bifall till reservation 2, under punkt 2. I
              denna reservation redogör vi moderater för hur vi anser att lagstiftningsarbetet
              ska gå till.
            </seg>
          </u>
          <u xml:id="i-49b66a9a2ab87ef3-708" prev="i-49b66a9a2ab87ef3-698" who="Q4964936">
            <seg>
              Nu börjar även de andra partierna i riksdagens kammare att vakna
              och reagera. Jag hoppas till nästa gång att fler partier kommer
              att vara med oss i denna kritik, för det kommer fler rambeslut.
            </seg>
          </u>
          <u xml:id="i-49b66a9a2ab87ef3-709" prev="i-49b66a9a2ab87ef3-698" who="Q4964936">
            <seg>
              Det som också är väldigt anmärkningsvärt är att regeringen återigen
              har valt att frångå det remissförfarande som vi är eniga om ska
              ske innan vi tar ett rambeslut och i stället har låtit ett litet
              urval institutioner ge synpunkter på viktiga frågor. Det här är
              en viktig fråga, för det är ca 50 olika författningar och lagstiftningar
              som berörs på det här området, stora och små förändringar.
            </seg>
          </u>
          <u xml:id="i-49b66a9a2ab87ef3-710" prev="i-49b66a9a2ab87ef3-698" who="Q4964936">
            <seg>
              Den lagstiftning som vi diskuterar har regeringen nu lyckats
              presentera en promemoria om. Vi i justitieutskottet fick tillgång
              till den i går. När man läser igenom den inser man att det inte
              är lätta frågor att ta sig igenom. Att med de utgångspunkterna
              inte ha följdlagstiftning att ta ställning till är oacceptabelt.
              Regeringen sätter demokratin på undantag.
            </seg>
          </u>
          <u xml:id="i-49b66a9a2ab87ef3-711" prev="i-49b66a9a2ab87ef3-698" who="Q4964936">
            <seg>
              I förra debatten, herr talman, diskuterade vi om det någonsin
              hade förekommit att vi hade antagit ett rambeslut med följdlagstiftning.
              Jag kan upplysa mina socialdemokratiska kolleger om att vi i denna
              kammare inte har tagit ett enda beslut om rambeslut med följdlagstiftning.
              Vi har tagit 13 beslut om rambeslut, men vi har inte fått följdlagstiftning
              vid ett enda tillfälle.
            </seg>
          </u>
          <u xml:id="i-49b66a9a2ab87ef3-712" prev="i-49b66a9a2ab87ef3-698" who="Q4964936">
            <seg>
              Regeringen har gjort detta sätt att behandla rambeslut till en
              arbetsmetod som sätter demokratin och rättssäkerheten ur spel.
            </seg>
          </u>
          <note type="speaker">
            Anf. 141 ROLF OLSSON (v):
          </note>
          <u xml:id="i-49b66a9a2ab87ef3-713" next="i-49b66a9a2ab87ef3-720" who="Q6027916">
            <seg>
              Herr talman! Jag ska mycket kortfattat redogöra för Vänsterpartiets
              ställningstagande i fråga om rambeslut om förverkande på grund
              av brott. Vi hade en liknande debatt om ett annat rambeslut i
              förra veckan, som sagt, och Vänsterpartiets ställningstagande
              och resonemang i det nu aktuella betänkandet påminner mycket starkt
              om det vi presenterade förra veckan.
            </seg>
          </u>
          <u xml:id="i-49b66a9a2ab87ef3-714" prev="i-49b66a9a2ab87ef3-713" who="Q6027916">
            <seg>
              Detta rambeslut, liksom rambeslutet från förra veckan, ingår
              i ett antal rambeslut som Europeiska rådet beslutade om i anslutning
              till händelserna i Madrid i mars. Det finns alltså en bakgrund
              som är mycket allvarlig. Att bekämpa terrorism och internationell
              brottslighet är naturligtvis grundläggande och utomordentligt
              viktigt för att överallt i världen upprätthålla rättssäkerhet
              och värna demokratiska strukturer.
            </seg>
          </u>
          <u xml:id="i-49b66a9a2ab87ef3-715" prev="i-49b66a9a2ab87ef3-713" who="Q6027916">
            <seg>
              Vi konstaterar också att det nu föreliggande rambeslutet innehåller
              viktiga förslag som kan bli verkningsfulla verktyg i det kommande
              arbetet. Vi är i grunden positiva till innehållet i lagstiftningen.
            </seg>
          </u>
          <u xml:id="i-49b66a9a2ab87ef3-716" prev="i-49b66a9a2ab87ef3-713" who="Q6027916">
            <seg>
              Vi är kritiska mot att vi än en gång ställs inför ett förslag
              att godkänna ett rambeslut som inte innehåller följdlagstiftning
              och som inte genomgått den värdefulla processen med remissbehandling
              som vi erfarenhetsmässigt vet kan tillföra många värdefulla synpunkter
              och påpekanden.
            </seg>
          </u>
          <u xml:id="i-49b66a9a2ab87ef3-717" prev="i-49b66a9a2ab87ef3-713" who="Q6027916">
            <seg>
              Det är, menar vi i Vänsterpartiet, utomordentligt värdefulla
              led i det demokratiska beslutsfattandet.
            </seg>
          </u>
          <u xml:id="i-49b66a9a2ab87ef3-718" prev="i-49b66a9a2ab87ef3-713" who="Q6027916">
            <seg>
              Det skrivs i betänkandet att det har visat sig att det sällan
              finns tid för ett så kallat traditionellt utredningsförfarande
              och framtagande av förslag till svensk följdlagstiftning inom
              de tidsramar som gäller för EU:s antagande av rambeslut.
            </seg>
          </u>
          <u xml:id="i-49b66a9a2ab87ef3-719" prev="i-49b66a9a2ab87ef3-713" who="Q6027916">
            <seg>
              Det är, herr talman, en mild omskrivning av att det i praktiken
              aldrig kommer en följdlagstiftning vid ett godkännande av ett
              rambeslut. Det kommer aldrig att hinnas med för beslutet måste
              till varje pris fram ganska omgående. Det tycks gälla oavsett
              vilket område rambeslutet omfattar. Det är en mycket betänklig
              utveckling som vi är starkt oroade av.
            </seg>
          </u>
          <u xml:id="i-49b66a9a2ab87ef3-720" prev="i-49b66a9a2ab87ef3-713" who="Q6027916">
            <seg>
              Herr talman! Det är riksdagen som är, och ska vara, den lagstiftande
              församlingen. Lagstiftningsarbetet måste få ta tid och innehålla
              de moment som är omistligt värdefulla i beslutsfattandet. Därför
              anser Vänsterpartiet att propositionen ska avslås och jag yrkar
              bifall till reservation 1.
            </seg>
          </u>
          <note type="speaker">
            Anf. 142 JOHAN LINANDER (c):
          </note>
          <u xml:id="i-49b66a9a2ab87ef3-721" next="i-49b66a9a2ab87ef3-730" who="Q5952656">
            <seg>
              Herr talman! Som de två tidigare talarna har sagt börjar det
              här kännas lite långtråkigt. Det är ju andra gången på en vecka
              vi har samma debatt, även om det den här gången handlar om godkännande
              av ett rambeslut om förverkande.
            </seg>
          </u>
          <u xml:id="i-49b66a9a2ab87ef3-722" prev="i-49b66a9a2ab87ef3-721" who="Q5952656">
            <seg>
              Den här gången är det en ovanligt viktig lagstiftning vi väntar
              på, det vill säga lagstiftning om utökat förverkande. Nu kommer
              rambeslutet för godkännande, och det borde, som vi tidigare har
              sagt, givetvis ha åtföljts av en följdlagstiftning.
            </seg>
          </u>
          <u xml:id="i-49b66a9a2ab87ef3-723" prev="i-49b66a9a2ab87ef3-721" who="Q5952656">
            <seg>
              Innan jag glömmer bort det vill jag yrka bifall till reservation
              2 punkt 2.
            </seg>
          </u>
          <u xml:id="i-49b66a9a2ab87ef3-724" prev="i-49b66a9a2ab87ef3-721" who="Q5952656">
            <seg>
              Utvidgat förverkande är en ganska ny företeelse i Sverige som
              vi i Centerpartiet välkomnar hjärtligt. En person som har dömts
              för grovt brott ska ju inte vara säker på att tidigare kriminellt
              intjänade pengar är säkrade. Den som till exempel döms för narkotikabrott
              och har varit nolltaxerare år efter år ska inte tro att han får
              behålla Ferrarin eller lyxvillan. Han ska åtminstone kunna visa
              var han fått pengarna ifrån, något som han med stor sannolikhet
              inte kan eftersom de kommer från tidigare narkotikaaffärer.
            </seg>
          </u>
          <u xml:id="i-49b66a9a2ab87ef3-725" prev="i-49b66a9a2ab87ef3-721" who="Q5952656">
            <seg>
              Det utvidgade förverkandet kommer att ge helt nya möjligheter
              för polisen och förhoppningsvis kommer det också att vara avskräckande
              för de kriminella.
            </seg>
          </u>
          <u xml:id="i-49b66a9a2ab87ef3-726" prev="i-49b66a9a2ab87ef3-721" who="Q5952656">
            <seg>
              Även om jag är mycket positiv till möjligheten med utvidgat förverkande
              ser jag allvaret i en så stor lagändring. Att i det här läget
              binda sig vid ett rambeslut utan att veta hur det utvidgade förverkandet
              ska genomföras i svensk rätt är minst sagt tveksamt. Det visar
              att regeringen och socialdemokraterna i riksdagen inte tar lagstiftningsprocessen
              på riktigt allvar.
            </seg>
          </u>
          <u xml:id="i-49b66a9a2ab87ef3-727" prev="i-49b66a9a2ab87ef3-721" who="Q5952656">
            <seg>
              Socialdemokraterna och Kerstin Andersson kommer givetvis att
              säga att Justitiedepartementet inte har hunnit med att ta fram
              följdlagstiftning den här gången, och att Sverige inte kan hindra
              rambeslutets ikraftträdande genom att fördröja godkännandet. Sanningen
              är ju en annan.
            </seg>
          </u>
          <u xml:id="i-49b66a9a2ab87ef3-728" prev="i-49b66a9a2ab87ef3-721" who="Q5952656">
            <seg>
              Vi har tidigare hört Cecilia Magnusson framföra hur det har gått
              till. Jag kan tillägga att redan innan den här mandatperioden
              påbörjades fanns det här rambeslutet färdigt. På ett av mina allra
              första möten med justitieutskottet, i oktober 2002, presenterade
              Justitiedepartementet rambeslutet om förverkande jag tror att
              justitieminister Thomas Bodström själv var närvarande.
            </seg>
          </u>
          <u xml:id="i-49b66a9a2ab87ef3-729" prev="i-49b66a9a2ab87ef3-721" who="Q5952656">
            <seg>
              Det har alltså gått mer än två år sedan dess. Om departementen
              hade haft ambitionen att ta fram följdlagstiftningen är jag övertygad
              om att man hade klarat av det.
            </seg>
          </u>
          <u xml:id="i-49b66a9a2ab87ef3-730" prev="i-49b66a9a2ab87ef3-721" who="Q5952656">
            <seg>
              Till sist, herr talman, vill jag ställa min sedvanliga fråga
              till Vänsterpartiet och Miljöpartiet. Ni vill lämna EU. Ni säger
              ändå i er reservation att ni tycker att det är bra att EU-länderna
              kommer överens om ett utökat förverkande. Hur skulle detta ha
              genomförts om Sverige inte var med i EU? Det är min fråga.
            </seg>
          </u>
          <note type="speaker">
            Anf. 143 ROLF OLSSON (v) replik:
          </note>
          <u xml:id="i-49b66a9a2ab87ef3-731" next="i-49b66a9a2ab87ef3-734" who="Q6027916">
            <seg>
              Herr talman! Jag är övertygad om att om vi så hade diskuterat
              meteorologiska observationer hade Johan Linander ställt en fråga
              till mig om EU:s betydelse för dessa observationer.
            </seg>
          </u>
          <u xml:id="i-49b66a9a2ab87ef3-732" prev="i-49b66a9a2ab87ef3-731" who="Q6027916">
            <seg>
              Det tycks vara alltings centrum i Johan Linanders värld. Jag
              kan garantera att det finns möjligheter och förutsättningar för
              mänskligt liv också utan EU. Det finns en värld som är bra mycket
              större än EU, Johan Linander. Jag lever i den världen.
            </seg>
          </u>
          <u xml:id="i-49b66a9a2ab87ef3-733" prev="i-49b66a9a2ab87ef3-731" who="Q6027916">
            <seg>
              Jag föredrar att diskutera globala problem, som till exempel
              den internationella brottsligheten. Den är global till sin karaktär.
              EU räcker inte. Det är klart otillräckligt om vi ska kunna bekämpa
              den internationella brottsligheten med tillräcklig verkan.
            </seg>
          </u>
          <u xml:id="i-49b66a9a2ab87ef3-734" prev="i-49b66a9a2ab87ef3-731" who="Q6027916">
            <seg>
              Jag konstaterar att vi måste hitta vidare former att bekämpa
              brottsligheten på. Jag diskuterar inte allmänt kring EU, utan
              jag försöker hålla mig till den här frågan.
            </seg>
          </u>
          <note type="speaker">
            Anf. 144 JOHAN LINANDER (c) replik:
          </note>
          <u xml:id="i-49b66a9a2ab87ef3-735" next="i-49b66a9a2ab87ef3-741" who="Q5952656">
            <seg>
              Herr talman! Bakgrunden till att jag tar upp detta gång efter
              gång är att Vänsterpartiet och Miljöpartiet som säkert kommer
              att säga något om detta senare ställer sig positiva till en mängd
              saker som EU gör. Det är ju ett dubbelspel. Om ni säger att Sverige
              inte ska vara med i EU kan ni inte samtidigt säga: Det är bra
              att EU gör det här.
            </seg>
          </u>
          <u xml:id="i-49b66a9a2ab87ef3-736" prev="i-49b66a9a2ab87ef3-735" who="Q5952656">
            <seg>
              Ni måste kunna vara så tydliga och ärliga mot väljarna att ni
              säger: Vi är emot EU av vissa skäl. Och de skälen kan jag respektera,
              men ni måste då också säga att ni skippar de goda sakerna med
              EU. Anledningen till att inte vara med i EU är så stark att ni
              faktiskt får bli av med en massa positiva saker med EU.
            </seg>
          </u>
          <u xml:id="i-49b66a9a2ab87ef3-737" prev="i-49b66a9a2ab87ef3-735" who="Q5952656">
            <seg>
              I det dagliga bekämpandet av den internationella brottsligheten
              i Sverige är EU viktigt.
            </seg>
          </u>
          <u xml:id="i-49b66a9a2ab87ef3-738" prev="i-49b66a9a2ab87ef3-735" who="Q5952656">
            <seg>
              Med Vänsterpartiets och Miljöpartiets politik, alltså att vi
              skulle lämna EU, hade inte den svenska polisen haft de här metoderna
              att ta till.
            </seg>
          </u>
          <u xml:id="i-49b66a9a2ab87ef3-739" prev="i-49b66a9a2ab87ef3-735" who="Q5952656">
            <seg>
              Jag håller helt med Rolf Olsson om att det krävs större sammanhang.
              Det behövs ett större samarbete i världen för att ta tag i den
              internationella brottsligheten. 25 stater är dock en början. EU
              är den organisation som faktiskt kan göra något gemensamt så här
              långt.
            </seg>
          </u>
          <u xml:id="i-49b66a9a2ab87ef3-740" prev="i-49b66a9a2ab87ef3-735" who="Q5952656">
            <seg>
              Jag kan också tycka att FN eller någon annan organisation i en
              framtid borde kunna fatta sådana här beslut. Men det finns inte
              i dag. I dag har vi EU, och vi vill använda oss av EU till de
              positiva saker vi kan.
            </seg>
          </u>
          <u xml:id="i-49b66a9a2ab87ef3-741" prev="i-49b66a9a2ab87ef3-735" who="Q5952656">
            <seg>
              Ni som inte vill vara med i EU ska inte kunna använda EU till
              positiva saker och i nästa andetag säga att vi ska lämna unionen.
            </seg>
          </u>
          <note type="speaker">
            Anf. 145 ROLF OLSSON (v) replik:
          </note>
          <u xml:id="i-49b66a9a2ab87ef3-742" next="i-49b66a9a2ab87ef3-744" who="Q6027916">
            <seg>
              Herr talman! Världen är inte svart eller vit, Johan Linander.
              Jag vill påminna Johan Linander om att vi för inte länge sedan
              hade en folkomröstning om EMU där Centern valde att ställa sig
              på samma sida som vi. Det handlar ju om EU:s utveckling som vi
              också måste titta på.
            </seg>
          </u>
          <u xml:id="i-49b66a9a2ab87ef3-743" prev="i-49b66a9a2ab87ef3-742" who="Q6027916">
            <seg>
              Eftersom vi är representerade i EU arbetar vi naturligtvis för
              att åstadkomma så bra lösningar som möjligt inom ramen för EU.
              Vi är inga döda fiskar som bara driver med strömmen. Vi försöker
              naturligtvis påverka där vi har möjlighet att göra det. Så resonerar
              vi i den politiska verksamheten.
            </seg>
          </u>
          <u xml:id="i-49b66a9a2ab87ef3-744" prev="i-49b66a9a2ab87ef3-742" who="Q6027916">
            <seg>
              Vi måste tänka över EU:s gränser för brottsligheten stannar inte
              där.
            </seg>
          </u>
          <note type="speaker">
            Anf. 146 JOHAN LINANDER (c) replik:
          </note>
          <u xml:id="i-49b66a9a2ab87ef3-745" next="i-49b66a9a2ab87ef3-747" who="Q5952656">
            <seg>
              Herr talman! Jag vet inte vad EMU har med det här att göra. Från
              Centerpartiets sida har vi sagt: smalare, men vassare. Det kanske
              känns igen. Det betyder att vissa frågor ska EU ha hand om, andra
              frågor ska EU inte ha hand om.
            </seg>
          </u>
          <u xml:id="i-49b66a9a2ab87ef3-746" prev="i-49b66a9a2ab87ef3-745" who="Q5952656">
            <seg>
              Brottsbekämpning är just en av de frågor som EU är oerhört viktigt
              för.
            </seg>
          </u>
          <u xml:id="i-49b66a9a2ab87ef3-747" prev="i-49b66a9a2ab87ef3-745" who="Q5952656">
            <seg>
              Jag tolkar ändå Rolf Olsson välvilligt. Du medger att ni offrar
              de viktiga sakerna med EU-samarbetet för att ni tycker att de
              negativa följderna av unionen är större. Då ska ni också vara
              tydliga med det.
            </seg>
          </u>
          <note type="speaker">
            Anf. 147 KERSTIN ANDERSSON (s):
          </note>
          <u xml:id="i-49b66a9a2ab87ef3-748" who="unknown">
            <seg>
              Herr talman! Jag vill börja med att yrka bifall till förslaget
              i betänkandet och avslag på samtliga reservationer.
            </seg>
          </u>
          <u xml:id="i-49b66a9a2ab87ef3-749" who="unknown">
            <seg>
              Rörligheten mellan olika länder har lett till att brottsligheten
              i betydligt större utsträckning än tidigare är gränsöverskridande.
              Vår gemensamma teknikutveckling gör också att bland annat datorer
              och mobiltelefoner används som hjälpmedel vid brott. Denna utveckling
              ställer ökade krav på det internationella samarbetet.
            </seg>
          </u>
          <u xml:id="i-49b66a9a2ab87ef3-750" who="unknown">
            <seg>
              Inom den europeiska unionen pågår ett omfattande arbete på det
              straffrättsliga området för att motverka just grov, organiserad
              och ofta gränsöverskridande brottslighet. Ett flertal rambeslut
              har förhandlats fram under de senaste åren, bland annat i fråga
              om människohandel, narkotikabrottslighet, barnpornografibrott
              och människosmuggling. Under lång tid har Sverige prioriterat
              åtgärder mot sådan brottslighet.
            </seg>
          </u>
          <u xml:id="i-49b66a9a2ab87ef3-751" who="unknown">
            <seg>
              Grov organiserad brottslighet ger ofta stora vinster. Pengar
              tvättas, och pengar flyttas mellan länderna. Det råder ingen tvekan
              om att den viktigaste drivkraften för denna typ av brottslighet
              är möjligheten att tjäna snabba, stora pengar utan hänsyn till
              mänskligt lidande. Att frånta gärningsmännen vinsterna av brottsligheten
              är därför ett viktigt medel för att motverka brott.
            </seg>
          </u>
          <u xml:id="i-49b66a9a2ab87ef3-752" who="unknown">
            <seg>
              Till den grova, organiserade och gränsöverskridande brottsligheten
              hör också terrorism. I det beslutsamma arbetet med att förhindra
              framtida terrorattentat är förbättrade möjligheter till förverkande
              av vinning och hjälpmedel ett mycket viktigt verktyg. Efter terrorattacken
              i Madrid den 11 mars 2004 har behovet av internationellt samarbete
              och verkningsfulla verktyg i kampen mot terrorism tydliggjorts
              än mer.
            </seg>
          </u>
          <u xml:id="i-49b66a9a2ab87ef3-753" who="unknown">
            <seg>
              Herr talman! Det är mot denna bakgrund vi socialdemokrater i
              dag yrkar bifall till förslaget om godkännande av rambeslut om
              förverkande av vinning, hjälpmedel och egendom som härrör från
              brott. Ett genomförande av rambeslutet innebär i flera avseenden
              en utvidgad möjlighet att förverka utbyte och hjälpmedel vid brott
              och blir därigenom ett nytt samarbetsinstrument inom EU. Det finns
              ett stort mervärde i att på EU-nivå utforma gemensamma förverkanderegler
              i den viktiga kampen mot gränsöverskridande brottslighet.
            </seg>
          </u>
          <u xml:id="i-49b66a9a2ab87ef3-754" who="unknown">
            <seg>
              Bakgrundsbeskrivningen och vikten av gemensamma rambeslut ställer
              alla politiska partier sig bakom. Men när det gäller att anta
              rambeslutet här i riksdagen skiljs våra vägar. Vänsterpartiet
              och Miljöpartiet vill avslå propositionen helt, och moderaterna
              och centerpartisterna vill inte vara med och fatta beslutet.
            </seg>
          </u>
          <u xml:id="i-49b66a9a2ab87ef3-755" who="unknown">
            <seg>
              Motiveringen är principiell från samtliga reservanter. De invänder
              mot att ingen följdlagstiftning presenteras i samband med att
              rambeslutet ska godkännas. Jag anser att reservanterna gör en
              klar markering att syftet med rambeslutet, att bekämpa grov gränsöverskridande
              brottslighet, inte är så viktigt. Viktigare är att fortsätta den
              principiella debatten om följdlagstiftning.
            </seg>
          </u>
          <note>
            Herr talman! Den i praxis godtagna ordningen att riksdagen kan
            godkänna ett rambeslut som ännu inte föreligger i slutligt skick
            har kommit till klart uttryck genom ändringen i 10 kap. 2 § regeringsformen
            som trädde i kraft den 1 januari 2003. I detta sammanhang uttalades
            inte något krav på att ett godkännande av ett utkast till rambeslut
            förutsätter att förslag på följdlagstiftning samtidigt läggs fram.
          </note>
          <note>
            Konstitutionsutskottet har därefter granskat regeringens hantering
            och riksdagens godkännande av rambeslut enligt 10 kap. Just nu
            pågår ett arbete inom konstitutionsutskottet där man studerar
            tillämpningen av remissförfarandet och implementeringen av svensk
            lagstiftning.
          </note>
          <u xml:id="i-49b66a9a2ab87ef3-756" who="unknown">
            <seg>
              Även om det inte är möjligt att ta fram förslag till följdlagstiftning
              samtidigt med godkännande av rambeslut är det viktigt att regeringen
              ser till att beredningsunderlaget i ärenden om godkännande av
              rambeslut med hänsyn till omständigheterna är så bra som möjligt.
              I det här ärendet har regeringen vid flera tillfällen informerat
              utskottet, utskottets EU-grupp och EU-nämnden. Synpunkter har,
              precis som Cecilia Magnusson säger, lämnats av åtta instanser,
              varav en var emot.
            </seg>
          </u>
          <u xml:id="i-49b66a9a2ab87ef3-757" who="unknown">
            <seg>
              Vi vet också att det i dagarna har skickats ut en promemoria
              på remiss som gäller utökade möjligheter att förverka utbyte och
              hjälpmedel vid brott med mera. Det här förslaget syftar ju just
              till att uppfylla det åtagandet i det rambeslut som vi i dag ska
              fatta beslut om.
            </seg>
          </u>
          <u xml:id="i-49b66a9a2ab87ef3-758" who="unknown">
            <seg>
              Herr talman! Vi socialdemokrater tycker att det finns anledning
              att se över beredningen av ärenden om rambeslut inom tidsramen
              för EU:s antagande av rambeslut. Om beredningen kan förbättras
              till exempel genom ökade möjligheter och bättre rutiner för att
              inhämta synpunkter redan i samband med förhandlingarna om ett
              rambeslut är mycket vunnet. Därför välkomnar vi granskningen av
              hur det svenska remissförfarandet i dag används i frågor med EU-anknytning.
            </seg>
          </u>
          <u xml:id="i-49b66a9a2ab87ef3-759" who="unknown">
            <seg>
              Den principiella fråga som gör att Moderaterna, Centerpartiet,
              Miljöpartiet och Vänsterpartiet reserverar sig i dag är en fråga
              som det arbetas mycket aktivt med. Målet är att hitta bra demokratiska
              former. Rom byggdes inte på en dag. EU-samarbetet byggs inte på
              en dag. Men med noggrant arbete kan vi hitta formerna både internationellt
              och nationellt.
            </seg>
          </u>
          <note type="speaker">
            Anf. 148 CECILIA MAGNUSSON (m) replik:
          </note>
          <u xml:id="i-49b66a9a2ab87ef3-760" next="i-49b66a9a2ab87ef3-763" who="Q4964936">
            <seg>
              Herr talman! Om jag vore elak skulle jag undra om Kerstin Andersson
              antingen är döv eller dum. Jag sade just i mitt anförande att
              det är en oerhört viktig lagstiftning för att bekämpa brottslighet.
              Trots detta anklagar Kerstin Andersson mig och Moderaterna att
              inte vilja skaffa verktyg till brottsbekämpande myndigheter för
              att kunna kämpa mot den organiserade brottsligheten. Jag tycker
              att det är en neslig debattmetod, eller så hörde inte Kerstin
              Andersson vad jag sade.
            </seg>
          </u>
          <u xml:id="i-49b66a9a2ab87ef3-761" prev="i-49b66a9a2ab87ef3-760" who="Q4964936">
            <seg>
              Vi är ytterst angelägna om att vi ska ha en effektiv lagstiftning
              eftersom brottslingar i Europa har Europa som gemensam spelplan.
              De bekämpande myndigheterna måste ha effektiva verktyg. Det var
              inte efter marshändelserna i Madrid som vi fick behov av de förslag
              som rambeslutet innehåller. Det har vi ju haft i 14 år åtminstone,
              även tidigare, men regeringen har inte kommit med några som helst
              förslag.
            </seg>
          </u>
          <u xml:id="i-49b66a9a2ab87ef3-762" prev="i-49b66a9a2ab87ef3-760" who="Q4964936">
            <seg>
              Jag skulle vilja fråga Kerstin Andersson: När får vi ett rambeslut
              med följdlagstiftningen? Det här rambeslutet är, kan man säga,
              nära skjuter ingen hare, för i går fick vi tillgång till det Socialdemokraterna
              tänker föreslå.
            </seg>
          </u>
          <u xml:id="i-49b66a9a2ab87ef3-763" prev="i-49b66a9a2ab87ef3-760" who="Q4964936">
            <seg>
              Det är faktiskt så, Kerstin Andersson, att både KU, Lagrådet
              och andra har sagt att det är lämpligt och önskvärt att man har
              med följdlagstiftning och remissförfarandet som ni inte har brytt
              er om. Det är väldigt angeläget. I undantagsfall kan man undanta
              det, men nu har det hänt två gånger.
            </seg>
          </u>
          <note type="speaker">
            Anf. 149 KERSTIN ANDERSSON (s) replik:
          </note>
          <u xml:id="i-49b66a9a2ab87ef3-764" who="unknown">
            <seg>
              Herr talman! Cecilia Magnusson borde ha lyssnat på vad jag sade
              i mitt anförande! Jag sade: Bakgrundsbeskrivningen och vikten
              av gemensamma rambeslut ställer alla politiska partier sig bakom.
            </seg>
          </u>
          <u xml:id="i-49b66a9a2ab87ef3-765" who="unknown">
            <seg>
              Men Moderaterna har gjort det till en principiell fråga att hela
              tiden diskutera här i kammaren om följdlagstiftning när vi vet
              att vi har viktiga rambeslut som kan hjälpa oss i kampen mot en
              organiserad brottslighet.
            </seg>
          </u>
          <u xml:id="i-49b66a9a2ab87ef3-766" who="unknown">
            <seg>
              Cecilia Magnusson vet också att det faktiskt pågår ett arbete
              med hur vi ska komma lättare fram med följdlagstiftningen. Jag
              berättade i mitt anförande om KU där det nu pågår ett arbete med
              att titta på hur vi har tillämpat remissförfarandet. De ska också
              studera implementeringen av följdlagstiftningen. Riksdagskommittén
              sitter just nu och tittar på hur riksdagen på bästa sätt ska arbeta
              med EU-frågorna.
            </seg>
          </u>
          <u xml:id="i-49b66a9a2ab87ef3-767" who="unknown">
            <seg>
              Jag sade i mitt anförande att Rom byggdes inte på en dag. Och
              EU-samarbetet kommer inte att byggas på en dag.
            </seg>
          </u>
          <u xml:id="i-49b66a9a2ab87ef3-768" who="unknown">
            <seg>
              Hur vi ska hantera dessa frågor här i riksdagen är viktigt, Cecilia
              Magnusson. Jag och Socialdemokraterna håller med om det. Men det
              pågår ett arbete med detta.
            </seg>
          </u>
          <u xml:id="i-49b66a9a2ab87ef3-769" who="unknown">
            <seg>
              Den promemoria som nu är utskickad har gått till 53 remissinstanser.
              Man hoppas att lagstiftningen ska träda i kraft den 1 juli 2005.
              Då har vi ju fått den följdlagstiftning som är direkt knuten till
              detta rambeslut som vi fattar beslut om i dag.
            </seg>
          </u>
          <note type="speaker">
            Anf. 150 CECILIA MAGNUSSON (m) replik:
          </note>
          <u xml:id="i-49b66a9a2ab87ef3-770" next="i-49b66a9a2ab87ef3-774" who="Q4964936">
            <seg>
              Herr talman! Nu är det ju inte så att KU eller riksdagskommittén
              lägger några förslag på riksdagens bord. Det gör bara riksdagens
              ledamöter eller regeringen, och det är ju regeringens handlande
              i det här fallet som vi diskuterar. Det skulle vara intressant
              att höra Kerstin Anderssons synpunkt på det.
            </seg>
          </u>
          <u xml:id="i-49b66a9a2ab87ef3-771" prev="i-49b66a9a2ab87ef3-770" who="Q4964936">
            <seg>
              Vi moderater tycker att det är väldigt viktigt med rättstrygghet
              och en demokratisk genomlysning, att vi här i riksdagens kammare
              ska veta vad det är för beslut vi fattar när vi fattar dem. Så
              är inte fallet när det gäller rambesluten. Det är ett faktum,
              eftersom det kommer från riksdagens utredningstjänst, att regeringen
              har lagt 13 rambeslut på riksdagens bord, inte ett enda har haft
              följdlagstiftning.
            </seg>
          </u>
          <u xml:id="i-49b66a9a2ab87ef3-772" prev="i-49b66a9a2ab87ef3-770" who="Q4964936">
            <seg>
              Nu har vi en promemoria. Om regeringen hade kunnat åstadkomma
              inte bara en promemoria utan en följdlagstiftning, hade vi här
              i dag kunnat fatta de viktiga förverkandebeslut som rättsvårdande
              och brottsbekämpande myndigheter så väl behöver och som de har
              väntat på i 14 år eller, om vi ska vara snälla, i 5 år, för det
              är ju så länge som det här rambeslutet har funnits.
            </seg>
          </u>
          <u xml:id="i-49b66a9a2ab87ef3-773" prev="i-49b66a9a2ab87ef3-770" who="Q4964936">
            <seg>
              Det här är inte acceptabelt, Kerstin Andersson. Det är viktiga
              demokratiska principer som vi talar om här.
            </seg>
          </u>
          <u xml:id="i-49b66a9a2ab87ef3-774" prev="i-49b66a9a2ab87ef3-770" who="Q4964936">
            <seg>
              När det gäller promemorian är det ett femtiotal lagstiftningar
              som den berör, och det ska vi bara ge carte blanche för. Demokrati
              fungerar inte så, Kerstin Andersson.
            </seg>
          </u>
          <note type="speaker">
            Anf. 151 KERSTIN ANDERSSON (s) replik:
          </note>
          <u xml:id="i-49b66a9a2ab87ef3-775" who="unknown">
            <seg>
              Herr talman! Cecilia Magnusson, vi kan väl vara överens om principerna
              när det gäller följdlagstiftningen. Den ska vara demokratisk,
              rättssäker, ge rättstrygghet, vara noggrant övervägd och gå ut
              på remiss till olika instanser. I detta fall går den följdlagstiftning
              som följer på detta rambeslut till 53 remissinstanser. Precis
              som Cecilia Magnusson säger slår denna följdlagstiftning direkt
              mot ett stort antal lagar som vi måste göra ändringar i. Har inte
              Cecilia Magnusson, om vi är överens om principerna, respekt för
              att det här arbetet tar tid?
            </seg>
          </u>
          <u xml:id="i-49b66a9a2ab87ef3-776" who="unknown">
            <seg>
              Jag och vi socialdemokrater menar att ni gör detta till en principiell
              fråga i stället för att diskutera syftet med att ta ett rambeslut
              som innebär att vi ska gå framåt tillsammans för att ta upp kampen
              mot den organiserade brottsligheten inom EU. Det är minimiregler
              och ramar som EU sätter. Följdlagstiftningen beslutar vi själva
              om här i Sverige.
            </seg>
          </u>
          <u xml:id="i-49b66a9a2ab87ef3-777" who="unknown">
            <seg>
              Förhoppningsvis kommer Cecilia Magnusson och Moderaterna att
              få ta ställning till följdlagstiftningen framöver, eftersom vi
              hoppas att den träder i kraft den 1 juli 2005.
            </seg>
          </u>
          <note type="speaker">
            Anf. 152 JOHAN LINANDER (c) replik:
          </note>
          <u xml:id="i-49b66a9a2ab87ef3-778" next="i-49b66a9a2ab87ef3-782" who="Q5952656">
            <seg>
              Herr talman! Kerstin Andersson påstod i sitt anförande att Centerpartiet
              inte vill godkänna rambeslutet som vi debatterar i dag. Det är
              fel. Centerpartiet kommer att rösta för ett godkännande i voteringen
              om ca 25 minuter, liksom vi gjort alla gånger hittills.
            </seg>
          </u>
          <u xml:id="i-49b66a9a2ab87ef3-779" prev="i-49b66a9a2ab87ef3-778" who="Q5952656">
            <seg>
              Däremot har ni rätt i att vår reservation är principiell. Det
              är riktigt. Men vi kommer alltså inte att rösta emot godkännandet
              eller avstå från att rösta.
            </seg>
          </u>
          <u xml:id="i-49b66a9a2ab87ef3-780" prev="i-49b66a9a2ab87ef3-778" who="Q5952656">
            <seg>
              Det känns väldigt konstigt att Kerstin Andersson försöker framställa
              det som något negativt att vi är principiella. Tvärtom borde det
              väl vara önskvärt att fler riksdagsledamöter är både principiella
              och ideologiska i sina debatter.
            </seg>
          </u>
          <u xml:id="i-49b66a9a2ab87ef3-781" prev="i-49b66a9a2ab87ef3-778" who="Q5952656">
            <seg>
              Vi tar lagstiftningsprocessen på fullt allvar. Det är därför
              som vi vill ha följdlagstiftningen samtidigt med godkännandet
              av rambeslutet.
            </seg>
          </u>
          <u xml:id="i-49b66a9a2ab87ef3-782" prev="i-49b66a9a2ab87ef3-778" who="Q5952656">
            <seg>
              Jag skulle vilja fråga Kerstin Andersson om hon känner sig säker
              på att det inte blir några problem med införandet av rambeslutet
              i svensk lagstiftning, att vi kan stifta lagen om utökat förverkande
              utan att det blir några problem med att uppfylla rambeslutet.
            </seg>
          </u>
          <note type="speaker">
            Anf. 153 KERSTIN ANDERSSON (s) replik:
          </note>
          <u xml:id="i-49b66a9a2ab87ef3-783" who="unknown">
            <seg>
              Herr talman! Jag ber om ursäkt om det är så att Centerpartiet
              ska delta i beslutet. När ni ställde er bakom Moderaternas reservation
              uppfattade jag att ni inte var beredda att delta i beslutet.
            </seg>
          </u>
          <u xml:id="i-49b66a9a2ab87ef3-784" who="unknown">
            <seg>
              När Johan Linander nu och här talar så varmt om det här rambeslutet
              och samtidigt reserverar sig, minns jag en debatt som jag hade
              med Johan Linander för drygt fyra månader sedan, då vi diskuterade
              olaglig narkotikahandel. Då sade Johan Linander, om jag inte minns
              helt fel, att Centerpartiet skulle agera endast om regeringen
              inte åtminstone försökte ta fram en följdlagstiftning framöver
              och förklara vilken nationell lagstiftning som behövdes för att
              uppfylla rambeslutet. Är det inte just detta, Johan Linander,
              som regeringen har gjort?
            </seg>
          </u>
          <u xml:id="i-49b66a9a2ab87ef3-785" who="unknown">
            <seg>
              Jag hoppas att du i går fick ta del av promemorian om följdlagstiftningen
              som skickades ut och som innebär att man går in och ändrar i ett
              trettiofemtal det kan bli fler lagar. Man har alltså försökt att
              ta fram en följdlagstiftning. Förklaringen hittar du både i utskottets
              betänkande och i propositionen på s. 15. Det står där om behovet
              av lagändringar.
            </seg>
          </u>
          <u xml:id="i-49b66a9a2ab87ef3-786" who="unknown">
            <seg>
              Därför ställer jag en motfråga till dig, Johan Linander: Håller
              dina argument i dag för din reservation mot det du har sagt tidigare,
              att Centerpartiet skulle agera bara om regeringen inte åtminstone
              försökte ta fram en följdlagstiftning och om det inte gavs en
              förklaring?
            </seg>
          </u>
          <u xml:id="i-49b66a9a2ab87ef3-787" who="unknown">
            <seg>
              Du har fått en följdlagstiftning. Du har fått förklaringar både
              i utskottsbetänkandet och i propositionen.
            </seg>
          </u>
          <note type="speaker">
            Anf. 154 JOHAN LINANDER (c) replik:
          </note>
          <u xml:id="i-49b66a9a2ab87ef3-788" next="i-49b66a9a2ab87ef3-792" who="Q5952656">
            <seg>
              Herr talman! Jag har inte sett någon följdlagstiftning. Någon
              sådan finns inte. Det kan vi åtminstone vara överens om.
            </seg>
          </u>
          <u xml:id="i-49b66a9a2ab87ef3-789" prev="i-49b66a9a2ab87ef3-788" who="Q5952656">
            <seg>
              I går fick vi en promemoria från regeringen, efter motionstiden,
              efter det att propositionen hade gått ut och efter det att utskottet
              har skrivit sitt betänkande. Det tycker Kerstin Andersson att
              vi ska vara nöjda med och att regeringen då har försökt. Jag har
              större krav på regeringen än så. Det är märkligt att inte Kerstin
              Andersson har det.
            </seg>
          </u>
          <u xml:id="i-49b66a9a2ab87ef3-790" prev="i-49b66a9a2ab87ef3-788" who="Q5952656">
            <seg>
              Sedan är det tydligt att Kerstin Andersson inte har läst vår
              reservation. Reservationen handlar inte om att vi inte tycker
              att rambeslutet är bra. Reservationen handlar inte om att vi inte
              ska godkänna rambeslutet. Reservationen handlar om att vi tycker
              att regeringen ska ta fram en följdlagstiftning. Regeringen har
              haft tillräckligt med tid på sig för att lyckas ta fram en följdlagstiftning
              inför godkännandet av rambeslutet, men regeringen vill inte göra
              det. Man har inte den ambitionen.
            </seg>
          </u>
          <u xml:id="i-49b66a9a2ab87ef3-791" prev="i-49b66a9a2ab87ef3-788" who="Q5952656">
            <seg>
              Vid 13 tillfällen har riksdagen fått godkännandeproposition om
              ett rambeslut. Vid 13 tillfällen har följdlagstiftning saknats.
              Det är tydligt att regeringen inte vill, att regeringen inte försöker
              även om Kerstin Andersson nu framställer det som att regeringen
              på något sätt har försökt när det i går kom en promemoria.
            </seg>
          </u>
          <u xml:id="i-49b66a9a2ab87ef3-792" prev="i-49b66a9a2ab87ef3-788" who="Q5952656">
            <seg>
              Jag fick inte svar på om Kerstin Andersson känner sig helt säker
              på att det inte blir något problem med de, som vi nu sade, 50
              följdlagändringar som behöver göras. Då ska vi vara nöjda med
              att man i propositionen har lyckats skriva om behovet av lagändringar
              på mindre än tre sidor. På mindre än tre sidor har man skrivit
              om de här 50 ändringarna. Det tycker Kerstin Andersson att vi
              ska känna oss nöjda med.
            </seg>
          </u>
          <note type="speaker">
            Anf. 155 KERSTIN ANDERSSON (s) replik:
          </note>
          <u xml:id="i-49b66a9a2ab87ef3-793" who="unknown">
            <seg>
              Herr talman! Om jag börjar med det du sade sist här, Johan, så
              är det ju ett rambeslut vi diskuterar. Det är ett minimiinstrument
              som vi har gemensamt. Sedan kan vi i vår följdlagstiftning gå
              vidare. Vi kan göra vår svenska följdlagstiftning till det här
              rambeslutet bättre, men det är minimirambeslut. Där, i den frågan,
              vad gäller rambeslutet, känner jag mig trygg som socialdemokrat.
            </seg>
          </u>
          <u xml:id="i-49b66a9a2ab87ef3-794" who="unknown">
            <seg>
              Sedan är det så att nu kommer den här demokratiska processen
              i gång även om Johan Linander hellre vill kalla det för att en
              promemoria just gick ut. Men innehållet i den promemorian är faktiskt
              det förslag som nu har skickats ut med dessa ändringar i lagstiftningen.
              Jag hoppas att du fick mejlet i går. Det var en jättetjock lunta
              med förslag till ändringar i ungefär 35 olika lagar. Det handlar
              om det här rambeslutet. Förslaget i promemorian syftar bland annat
              just till att uppfylla dessa åtaganden inom Europeiska unionen
              för att utvidga möjligheterna att förverka hjälpmedel och vinning
              vid brott.
            </seg>
          </u>
          <note type="speaker">
            Anf. 156 JOHAN PEHRSON (fp):
          </note>
          <u xml:id="i-49b66a9a2ab87ef3-795" next="i-49b66a9a2ab87ef3-804" who="Q6039678">
            <seg>
              Herr talman! Det här är svåra frågor. Jag skulle önska att mina
              kolleger i utskottet kunde ta sig upp lite ur skyttegravarna,
              för jag tycker att det utdelas lite väl hårda ord. Vi kan väl
              bara ta utgångspunkten att säga som det är. Vi har en situation
              där vi har en regering som har ett mycket svagt parlamentariskt
              stöd, framför allt när det gäller viktiga frågor inom EU och kanske
              särskilt frågor om brottsbekämpning. V och mp vill inte vara med
              i maktkoalitionen när det gäller att ta fram lagstiftning, kanske
              mest när det gäller sådana här rambeslut. Bakgrunden till att
              vi har dessa rambeslut är ju Amsterdamfördraget. Rambeslut är
              en mindre lyckad lösning. Det rör sig om en kompromiss. Men det
              är den verklighet vi har att jobba med.
            </seg>
          </u>
          <u xml:id="i-49b66a9a2ab87ef3-796" prev="i-49b66a9a2ab87ef3-795" who="Q6039678">
            <seg>
              Då kan man sitta och önska: Stoppa världen, jag vill hoppa av!
              Jag vill leva i en ideal värld där allting funkar som på den gamla
              goda tiden i Sverige innan Sverige var med i EU. Men jag tycker
              att en hel del av de ledamöter som har varit uppe här och haft
              de invändningarna är sådana som är varma anhängare av just EU-samarbetet.
              Där blir det en hel del kompromisser som inte är så bra, och det
              här med rambeslut är en sådan fråga.
            </seg>
          </u>
          <u xml:id="i-49b66a9a2ab87ef3-797" prev="i-49b66a9a2ab87ef3-795" who="Q6039678">
            <seg>
              I det här läget tycker jag och Folkpartiet liberalerna att det
              är synd om Sverige ska tappa kraft i brottsbekämpning, om vi ska
              åse att regeringen inte får igenom förslag som man har förhandlat
              om i EU som i grunden faktiskt är bra, bara för att vi ska säga
              att rent principiellt är inte det här med rambeslut så lyckat.
              Det är inte lyckat, men vi har den verklighet vi har, att vi måste
              möta detta. Det gäller angrepp på informationssystem. Det gäller
              det vi har i dag, förverkande av egendom på grund av brott. Då
              måste vi möta den verkligheten, och jag tycker att vi måste jobba
              efter att ta ansvar i den här kammaren. Det är för många i politiken
              som försöker rymma från ansvaret och dessutom gömma sig. Men i
              det här fallet tycker jag att vi ska försöka ta ansvar för att
              Sverige faktiskt får en bra lagstiftning.
            </seg>
          </u>
          <u xml:id="i-49b66a9a2ab87ef3-798" prev="i-49b66a9a2ab87ef3-795" who="Q6039678">
            <seg>
              Och varför är det då så viktigt med den här lagstiftningen? Jo,
              vi vet ju hur det ser ut. Den organiserade brottsligheten breder
              ut sig. Den blir mer och mer multikriminell. Vi ser hur brottsligt
              förvärvade pengar pumpas in i mer eller mindre laglig verksamhet.
              Det finns en film som heter Den tredje vågen . Den är väl något
              överdriven i sin våldsamhet, hoppas jag, men den underliggande
              strukturen, den underliggande bilden av att den organiserade brottsligheten
              breder ut sig i Europa, den stämmer tyvärr. I det läget måste
              vi ta ansvar också i Sveriges parlament för att leverera en lagstiftning
              som gör att vi kan förverka egendomen för dessa cyniska brottssyndikat,
              vilkas medlemmar skövlar massor av människoliv och sedan sitter
              med stora förmögenheter. De tunnar ut demokratin. Det måste vi
              stoppa.
            </seg>
          </u>
          <u xml:id="i-49b66a9a2ab87ef3-799" prev="i-49b66a9a2ab87ef3-795" who="Q6039678">
            <seg>
              Jag tycker att jag har fått information om det här, till exempel
              omvärldsanalysen. Vi har ju Mobilisering mot narkotikan. De presenterade
              en rapport i somras som var mycket bra. Den pekade på vikten av
              att förverka egendom mer kraftfullt. Man måste gå på pengarna,
              för den här kriminella verksamheten finns ju till för att folk
              vill tillskansa sig medel, stora förmögenheter, på ett kriminellt
              sätt.
            </seg>
          </u>
          <u xml:id="i-49b66a9a2ab87ef3-800" prev="i-49b66a9a2ab87ef3-795" who="Q6039678">
            <seg>
              Jag tycker att den förverkandeutredning som ligger också pekar
              på behovet av att kunna ha ett utökat förverkande. Och det är
              ju vad vi pratar om i det här rambeslutet. Men det är inte idealt.
              Jag brukar ofta leverera kritik mot den socialdemokratiska avdelningen
              på Justitiedepartementet för att den inte kan prioritera och verkar
              ha svårt att få med den här följdlagstiftningen. Det är ju ett
              önskemål som också vi i Folkpartiet har.
            </seg>
          </u>
          <u xml:id="i-49b66a9a2ab87ef3-801" prev="i-49b66a9a2ab87ef3-795" who="Q6039678">
            <seg>
              Jag tror att man kan göra det ännu bättre än vad man försöker
              inom Justitiedepartementets nuvarande ledning. Därför har Folkpartiet
              också ett särskilt yttrande, och vi lyfter nu fram det som vanligt,
              om att det är viktigt med denna följdlagstiftning. Men såsom det
              ser ut i dag är det väldigt svårt att få den på plats. Tittar
              man på själva texten, själva rambeslutets hårdvara, är det ju
              ganska hårda beviskrav för att det här med utökat förverkande
              ska vara möjligt. Det ska vara en domstol i Sverige som är fullständigt
              övertygad om att egendomen i fråga härrör från den dömda personens
              brottsliga verksamhet. Det liknar ju bortom allt rimligt tvivel.
            </seg>
          </u>
          <u xml:id="i-49b66a9a2ab87ef3-802" prev="i-49b66a9a2ab87ef3-795" who="Q6039678">
            <seg>
              Nu har vi detta framför oss, och då ska Sverige säga ja eller
              nej. Antingen bromsar vi i Sverige det här eller så är vi med
              på att också i Sverige bekämpa den grova, organiserade brottsligheten.
              Det tycker jag att vi måste göra.
            </seg>
          </u>
          <u xml:id="i-49b66a9a2ab87ef3-803" prev="i-49b66a9a2ab87ef3-795" who="Q6039678">
            <seg>
              Jag har funnit att vi därför från Folkpartiet kan stödja detta,
              men med den vanliga kritiken, den vanliga kritiken från Lagrådet
              om att detta inte är perfekt. Det är det verkligen inte. Men det
              är det vi har nu, och vi kan inte fly från det ansvar som jag
              tycker att man kan kräva av oss som riksdagsledamöter: att göra
              det som är bäst för Sverige. Sverige ska inte bli lidande för
              att vi sitter med en regering som är beroende av personer som
              vill lämna det internationella samarbetet i vår del av Europa,
              av partier som säger nej till detta. Då måste man gå till riksdagen,
              och då måste vi andra partier som faktiskt tror att samarbete
              är bra vara beredda på att ställa upp inte för att det är lätt,
              inte för att det är roligt utan för att det är väldigt viktigt
              för Sverige.
            </seg>
          </u>
          <u xml:id="i-49b66a9a2ab87ef3-804" prev="i-49b66a9a2ab87ef3-795" who="Q6039678">
            <seg>
              Därför yrkar Folkpartiet bifall till förslaget i betänkandet.
            </seg>
          </u>
          <note type="speaker">
            Anf. 157 LEIF BJÖRNLOD (mp):
          </note>
          <u xml:id="i-49b66a9a2ab87ef3-805" next="i-49b66a9a2ab87ef3-812" who="Q5578317">
            <seg>
              Herr talman! Jag tror att vi ska klara av detta ärende före voteringen.
            </seg>
          </u>
          <u xml:id="i-49b66a9a2ab87ef3-806" prev="i-49b66a9a2ab87ef3-805" who="Q5578317">
            <seg>
              Jag vill först understryka en sak, speciellt för till Kerstin
              Andersson: Vi tycker att det här är en väldigt viktig proposition.
              Det är på intet sätt acceptabelt att interner ska ha tillgång
              till olagligt överkomna penningsummor och kunna använda dem till
              och med inifrån anstalterna och på det sättet fortsätta bedriva
              brottslig verksamhet. Vi anser att ett förverkande är nödvändigt.
              Nu tycker jag att jag var väldigt tydlig på den punkten.
            </seg>
          </u>
          <u xml:id="i-49b66a9a2ab87ef3-807" prev="i-49b66a9a2ab87ef3-805" who="Q5578317">
            <seg>
              Någonstans måste man dock sätta ned fötterna. Det handlar om
              att ta ansvar, och detta är en principfråga. Det är en princip,
              nämligen att jag vill försvara demokratin. Jag vill försvara vårt
              traditionella, viktiga demokratiska system med remissförfarande
              och med att man vet konsekvenserna av sitt beslut. Det saknas
              följdlagstiftning. Och det tycker jag är speciellt allvarligt
              i det här fallet eftersom det handlar om ett utökat förverkande.
              Det handlar alltså om egendom som inte direkt härrör från brottet.
              Det handlar om egendom som kan ägas av tredje person.
            </seg>
          </u>
          <u xml:id="i-49b66a9a2ab87ef3-808" prev="i-49b66a9a2ab87ef3-805" who="Q5578317">
            <seg>
              Jag ser att detta kan vara väldigt svårt och att det kan föra
              med sig väldigt mycket. Därför skulle jag vilja, för att känna
              att jag har ordentligt på fötterna och vara trygg i mitt beslut,
              se följdlagstiftningen innan jag fattar beslutet. Därför kommer
              vi att stödja Vänsterpartiets reservation 1.
            </seg>
          </u>
          <u xml:id="i-49b66a9a2ab87ef3-809" prev="i-49b66a9a2ab87ef3-805" who="Q5578317">
            <seg>
              Sedan kom det en mängd andra synpunkter på detta. Jag börjar
              bakifrån med Johan Pehrson som talade om att lämna samarbetet.
              Nej, vi är positiva till samarbete. Vi tycker att detta samarbete
              är bra på många punkter. Men det räcker inte till.
            </seg>
          </u>
          <u xml:id="i-49b66a9a2ab87ef3-810" prev="i-49b66a9a2ab87ef3-805" who="Q5578317">
            <seg>
              Jag skulle vilja att vi kunde få ett likartat avtal med till
              exempel Ryssland. Och jag kan samarbeta med Ryssland för att få
              fram det avtalet. Men jag kan inte gå med i Rysslandsfederationen.
              Det är en annan sak. Man kan alltså samarbeta utan att behöva
              underkasta sig.
            </seg>
          </u>
          <u xml:id="i-49b66a9a2ab87ef3-811" prev="i-49b66a9a2ab87ef3-805" who="Q5578317">
            <seg>
              Johan Linander talade om att lämna EU. Det har jag slutat med
              för väldigt länge sedan. Jag förstår inte vad de orden betyder.
              Vi kan inte sluta handla med Tyskland. Vi kommer alltid att ha
              avtal. Sedan beror det på om vi ska ha ett övergripande avtal
              som säger att vi ska underkasta oss de beslut som fattas på den
              och den nivån. Det är en annan sak. Jag tror att det är viktigt
              att man har en viss frihet att kunna ifrågasätta och kritisera.
              Det ligger nämligen i demokratins dilemma att man måste höra med
              människor och att man måste veta vad människor tycker innan man
              fattar beslut.
            </seg>
          </u>
          <u xml:id="i-49b66a9a2ab87ef3-812" prev="i-49b66a9a2ab87ef3-805" who="Q5578317">
            <seg>
              Det fanns en gång en orden som beskylldes för att tycka att man
              kan låta ändamålet helga medlen. Det vore felaktigt att hänskriva
              det till jesuiterna. Men principen att man låter ändamålet helga
              medlen gör att sådana viktiga medel som demokrati kan naggas i
              kanten, och det vill inte jag.
            </seg>
          </u>
          <note type="speaker">
            Anf. 158 JOHAN PEHRSON (fp) replik:
          </note>
          <u xml:id="i-49b66a9a2ab87ef3-813" next="i-49b66a9a2ab87ef3-816" who="Q6039678">
            <seg>
              Herr talman! Det är helt uppenbart för alla som tar del av denna
              debatt att den koalition som nu styr det här landet ser ut ungefär
              som en schweizerost det är fullt med hål. Här lämnas regeringen
              vind för våg. Man åker ned och kämpar för svenska intressen vid
              förhandlingsbordet när det gäller rättsliga och inrikes frågor
              inom EU. Sedan kommer man tillbaka med ett resultat som man försöker
              förankra. Man vill diskutera, man kommer till utskottet det tycker
              jag att regeringen gör på ett utmärkt sätt, men det är mer av
              informationskaraktär men däremellan händer det också att regeringen
              tvingas söka stöd hos andra partier som tycker att det är viktigt
              att frågan om brottsbekämpning går framåt. Och jag erkänner att
              vi i Folkpartiet har haft samtal med regeringen i mörka källare
              i denna fråga därför att regeringen har varit tvungen att försäkra
              sig om att det finns ett stöd för detta. Och jag har gett detta
              stöd. Folkpartiet stöder denna sak på sina egna meriter på samma
              sätt som vi stödde frågan om angrepp på informationssystem eller
              som vi kanske kommer att stödja andra viktiga EU-frågor framöver
              i kampen mot den organiserade brottsligheten.
            </seg>
          </u>
          <u xml:id="i-49b66a9a2ab87ef3-814" prev="i-49b66a9a2ab87ef3-813" who="Q6039678">
            <seg>
              Man måste ändå komma till skott. Leif Björnlod talar om att vilja
              ha samarbete med Ryssland och att vilja ha samarbete med ditt
              och datt och att ha en drömvärld i den bästa av världar.
            </seg>
          </u>
          <u xml:id="i-49b66a9a2ab87ef3-815" prev="i-49b66a9a2ab87ef3-813" who="Q6039678">
            <seg>
              Nu har vi det här. Detta ligger på bordet. Leif Björnlod säger
              att detta inte duger. Han säger att man ingår i maktkoalitionen
              men inte tycker att detta fungerar.
            </seg>
          </u>
          <u xml:id="i-49b66a9a2ab87ef3-816" prev="i-49b66a9a2ab87ef3-813" who="Q6039678">
            <seg>
              Jag vill bara understryka att det som finns i urkunden, i själva
              rambeslutet, när det gäller ett utökat förverkande har så stenhårda
              krav på rättssäkerhet som man kan ha. Det ska vara helt solklart
              att en knarkkung har kommit över dessa pengar genom sin kriminella
              verksamhet. Och då tycker jag att vi ska ta hand om dessa pengar
              för att han ska sluta med sin verksamhet.
            </seg>
          </u>
          <note type="speaker">
            Anf. 159 LEIF BJÖRNLOD (mp) replik:
          </note>
          <u xml:id="i-49b66a9a2ab87ef3-817" next="i-49b66a9a2ab87ef3-820" who="Q5578317">
            <seg>
              Herr talman! Jag delar Johan Pehrsons uppfattning beträffande
              det sista som han sade.
            </seg>
          </u>
          <u xml:id="i-49b66a9a2ab87ef3-818" prev="i-49b66a9a2ab87ef3-817" who="Q5578317">
            <seg>
              Men jag vill rätta till några av Johan Pehrsons missuppfattningar.
              Miljöpartiet sitter inte i koalition med Socialdemokraterna. Socialdemokraterna
              har valt den här typen av samarbetsform. Vi har en överenskommelse
              på 121 punkter. Där samverkar vi. Den här punkten ligger inte
              inom det avtalet. Det ska vi vara helt på det klara med.
            </seg>
          </u>
          <u xml:id="i-49b66a9a2ab87ef3-819" prev="i-49b66a9a2ab87ef3-817" who="Q5578317">
            <seg>
              Jag medger att det hade varit bättre med ett tydligare samarbete.
              Då hade vi också varit tvungna att rätta oss mer efter de avtal
              som vi hade kommit fram till.
            </seg>
          </u>
          <u xml:id="i-49b66a9a2ab87ef3-820" prev="i-49b66a9a2ab87ef3-817" who="Q5578317">
            <seg>
              Vi har redan en mängd avtal med Ryssland, Johan Pehrson. Och
              det är inte ditt och datt, utan det är viktiga avtal. Och jag
              skulle vilja se fler avtal även på detta område.
            </seg>
          </u>
          <note type="speaker">
            Anf. 160 JOHAN PEHRSON (fp) replik:
          </note>
          <u xml:id="i-49b66a9a2ab87ef3-821" who="Q6039678">
            <seg>
              Herr talman! Leif Björnlod har väl ändå inget avtal om förverkande
              av egendom som har kommit till stånd på brottslig väg? Det finns
              ju inte.
            </seg>
          </u>
          <note type="speaker">
            (LEIF BJÖRNLOD (mp):
          </note>
          <u who="Q5578317" xml:id="i-9f960ccd5c8aedbb-0" next="i-49b66a9a2ab87ef3-822">
            <seg>
              Nej, det gör det inte.)
            </seg>
          </u>
          <u xml:id="i-49b66a9a2ab87ef3-822" prev="i-9f960ccd5c8aedbb-0" who="Q5578317">
            <seg>
              Det kommer att dröja mycket länge. Var lite ärlig, Leif Björnlod.
            </seg>
          </u>
          <note type="speaker">
            (LEIF BJÖRNLOD (mp):
          </note>
          <u who="Q5578317" xml:id="i-9f960ccd5c8aedbb-1" next="i-49b66a9a2ab87ef3-825">
            <seg>
              Det är ju därför som jag vill ha det.)
            </seg>
          </u>
          <u xml:id="i-49b66a9a2ab87ef3-823" prev="i-9f960ccd5c8aedbb-1" who="Q5578317">
            <seg>
              Det är vad du kan önska. Men du talar nu om detta 121-punktsprogram
              som är som en schweizerost. Ni har inget samarbete. Regeringen
              står ensam.
            </seg>
          </u>
          <u xml:id="i-49b66a9a2ab87ef3-824" prev="i-9f960ccd5c8aedbb-1" who="Q5578317">
            <seg>
              Det finns de som också har kommit till mig och sagt: Ska du inte
              utnyttja det här, Johan, för partipolitiska syften? Det är väl
              bra om vi kan fälla regeringen så att det är uppenbart hur ensam
              den står och hur svag den är?
            </seg>
          </u>
          <u xml:id="i-49b66a9a2ab87ef3-825" prev="i-9f960ccd5c8aedbb-1" who="Q5578317">
            <seg>
              Ja, det är frestande för att visa att det är så. Men jag tycker
              att vi har ett ansvar för Sverige. Och Sverige förtjänar något
              som är så mycket bättre. Därför stöder Folkpartiet dessa frågor
              på sina egna meriter för att bekämpa den organiserade brottsligheten
              i Sverige, inte för att det är roligt, inte för att stödja regeringen
              utan för att stödja Sverige.
            </seg>
          </u>
          <note type="speaker">
            Anf. 161 LEIF BJÖRNLOD (mp) replik:
          </note>
          <u xml:id="i-49b66a9a2ab87ef3-826" next="i-49b66a9a2ab87ef3-827" who="Q5578317">
            <seg>
              Herr talman! Jag tycker att det är bra att Johan Pehrson i stället
              för att välja kortsiktiga partivinster och fälla regeringen står
              för den principiella delen. Jag tycker att det känns väldigt viktigt.
              Det vill vi inom Miljöpartiet också göra. Därför vill vi hävda
              demokratin och kräva en följdlagstiftning.
            </seg>
          </u>
          <note>
            Överläggningen var härmed avslutad.
          </note>
          <note>
            19 § Immunitet och privilegier för Internationella brottmålsdomstolen
          </note>
          <note>
            Föredrogs
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            20 § Nya bestämmelser om revisionsberättelsens utformning
          </note>
          <note>
            Föredrogs
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            21 § Extraordinära smittskyddsåtgärder
          </note>
          <note>
            Föredrogs
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            Ajournering
          </note>
          <note>
            Kammaren beslutade kl. 15.57 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u xml:id="i-49b66a9a2ab87ef3-827" prev="i-49b66a9a2ab87ef3-826" who="Q5578317">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 16.00.
          </note>
          <note>
            22 § Beslut om ärenden som slutdebatterats vid dagens sammanträde
          </note>
          <note>
            Punkt 1
          </note>
          <note>
            Punkt 3
          </note>
          <note>
            Övriga punkter
          </note>
          <note>
            Punkt 4
          </note>
          <note>
            Punkt 5
          </note>
          <note>
            Punkt 7
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 1
          </note>
          <note>
            Punkt 5
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkt 2
          </note>
          <note>
            23 § Särskild förvaltning av elnät
          </note>
          <note>
            Föredrogs
          </note>
          <note type="speaker">
            Anf. 162 ANNE-MARIE PÅLSSON (m):
          </note>
          <u xml:id="i-49b66a9a2ab87ef3-828" next="i-49b66a9a2ab87ef3-839" who="Q4768099">
            <seg>
              Herr talman! Jag ska i ärlighetens namn erkänna att jag blev
              tagen lite grann på sängen. Jag trodde att den här debatten skulle
              komma väldigt mycket senare än så här. Det innebär att mitt anförande
              blir något kortare än vad jag från början hade tänkt mig, men
              det är i och för sig kanske inte någon nackdel.
            </seg>
          </u>
          <u xml:id="i-49b66a9a2ab87ef3-829" prev="i-49b66a9a2ab87ef3-828" who="Q4768099">
            <seg>
              Vi ska debattera en särskild förvaltning av elnät. Det är ingen
              fråga som tilldrar sig någon större uppmärksamhet. Förmodligen
              kommer ingen av oss att inbjudas till någon TV-soffa för att debattera
              den här frågan. Men icke förty innehåller det förslag som regeringen
              har lagt fram några delar som förtjänar en viss uppmärksamhet.
            </seg>
          </u>
          <u xml:id="i-49b66a9a2ab87ef3-830" prev="i-49b66a9a2ab87ef3-828" who="Q4768099">
            <seg>
              Det hela handlar om under vilka former och vad som ska hända
              om en innehavare av en koncession missköter sig.
            </seg>
          </u>
          <u xml:id="i-49b66a9a2ab87ef3-831" prev="i-49b66a9a2ab87ef3-828" who="Q4768099">
            <seg>
              För att förmedla el via nät måste man ha tillstånd. Det händer
              ibland att en person som innehar ett sådant tillstånd inte sköter
              sig på det sätt som man förväntar sig. Normalt sett kan man tycka
              att det är väl inga större problem om någon missköter sig, men
              just i det här sammanhanget är det lite allvarligare. Bördan av
              denna misskötsel faller ju på någon annan, det vill säga på den
              som skulle ha fått elen i sina strömbrytare. Det finns därför
              goda skäl för att det ska vara möjligt att ingripa mot misskötsel.
            </seg>
          </u>
          <u xml:id="i-49b66a9a2ab87ef3-832" prev="i-49b66a9a2ab87ef3-828" who="Q4768099">
            <seg>
              Som det ser ut i dag finns det två möjligheter att ingripa. Den
              ena är helt enkelt utfärdande av vite och det andra är att tillståndet
              återkallas. Ett återkallat tillstånd är problematiskt därför att
              lagen inte förtäljer hur elförsörjningen då ska se ut.
            </seg>
          </u>
          <u xml:id="i-49b66a9a2ab87ef3-833" prev="i-49b66a9a2ab87ef3-828" who="Q4768099">
            <seg>
              Därför har nu regeringen kommit med ett förslag till andra former
              av förvaltning av dessa nät. Man föreslår två slags ingripanden.
              I båda fallen innebär det att misskötseln ska vara av ett sådant
              slag att det påkallar en särskild förvaltning.
            </seg>
          </u>
          <u xml:id="i-49b66a9a2ab87ef3-834" prev="i-49b66a9a2ab87ef3-828" who="Q4768099">
            <seg>
              Skälet till att vi moderater ställer oss negativa till regeringens
              förslag är inte att man ska kunna tillgripa en särskild form av
              förvaltning. De former som här föreslås kan vara smidiga. De syftar
              till att den som missköter sitt tillstånd ska få möjlighet att
              förbättra sin ekonomi eller att öka sin egen kompetens för att
              i ett senare skede bättre kunna sköta detta nät.
            </seg>
          </u>
          <u xml:id="i-49b66a9a2ab87ef3-835" prev="i-49b66a9a2ab87ef3-828" who="Q4768099">
            <seg>
              Det vi vänder oss mot är den vaghet som finns i den föreslagna
              lagen. Det står i 18 § andra stycket att om innehavaren i väsentlig
              mån inte fullgör sina skyldigheter ska denna form av förvaltning
              kunna tillgripas. Men vad menas då med väsentlig mån? Hur ska
              man definiera det?
            </seg>
          </u>
          <u xml:id="i-49b66a9a2ab87ef3-836" prev="i-49b66a9a2ab87ef3-828" who="Q4768099">
            <seg>
              Eftersom ett indraget tillstånd är ett sätt att beröva någon
              dispositionsrätten över sina tillgångar anser vi att man mycket
              tydligare måste definiera vad som ska krävas än att bara påstå
              att man inte har fullgjort sina skyldigheter i väsentlig mån.
            </seg>
          </u>
          <u xml:id="i-49b66a9a2ab87ef3-837" prev="i-49b66a9a2ab87ef3-828" who="Q4768099">
            <seg>
              Den allvarliga formen av särskild förvaltning innebär en form
              av tvångsförvaltning. Den tillgrips om inte den mjukare varianten
              är möjlig. I lagtexten står det att om det inte är sannolikt att
              man ska kunna åstadkomma en tillfredsställande förvaltning så
              ska tvångsförvaltningen kunna tillgripas.
            </seg>
          </u>
          <u xml:id="i-49b66a9a2ab87ef3-838" prev="i-49b66a9a2ab87ef3-828" who="Q4768099">
            <seg>
              Herr talman! Då undrar vi: Vad menas med sannolikt? Det borde
              definieras på ett tydligare sätt.
            </seg>
          </u>
          <u xml:id="i-49b66a9a2ab87ef3-839" prev="i-49b66a9a2ab87ef3-828" who="Q4768099">
            <seg>
              Därför yrkar jag bifall till vår reservation och avslag på regeringens
              proposition.
            </seg>
          </u>
          <note type="speaker">
            Anf. 163 NYAMKO SABUNI (fp):
          </note>
          <u xml:id="i-49b66a9a2ab87ef3-840" next="i-49b66a9a2ab87ef3-843" who="Q241851">
            <seg>
              Herr talman! Jag ska fatta mig väldigt kort. Anne-Marie Pålsson
              har sagt det som också vi i Folkpartiet vill ha sagt. Jag vill
              bara tillägga följande.
            </seg>
          </u>
          <u xml:id="i-49b66a9a2ab87ef3-841" prev="i-49b66a9a2ab87ef3-840" who="Q241851">
            <seg>
              Redan av betänkandet framgår det tydligt hur omöjligt det kommer
              att vara att inte hantera dessa ärenden på ett godtyckligt sätt.
              Som Anne-Marie Pålsson sade tidigare står det i propositionen:
              i väsentlig mån inte fullgör sina skyldigheter. När man då ställer
              frågan till utskottsmajoriteten vad i väsentlig mån innebär får
              man ett svar som innehåller ännu ett uttryck som är värdeladdat:
              omfattande misskötsamhet. Hur mycket misskötsamhet är omfattande
              misskötsamhet?
            </seg>
          </u>
          <u xml:id="i-49b66a9a2ab87ef3-842" prev="i-49b66a9a2ab87ef3-840" who="Q241851">
            <seg>
              När man inte kan specificera dessa saker uppstår det en godtycklighet.
              Det är därför som vi har krävt att propositionen ska återremitteras
              till Regeringskansliet för precisering.
            </seg>
          </u>
          <u xml:id="i-49b66a9a2ab87ef3-843" prev="i-49b66a9a2ab87ef3-840" who="Q241851">
            <seg>
              Jag yrkar därför bifall till reservationen.
            </seg>
          </u>
          <note type="speaker">
            Anf. 164 MIKAEL OSCARSSON (kd):
          </note>
          <u xml:id="i-49b66a9a2ab87ef3-844" next="i-49b66a9a2ab87ef3-848" who="Q6030080">
            <seg>
              Herr talman! Kristdemokraterna och övriga borgerliga partier
              liksom riksdagsmajoriteten är ense om att vårt samhälle är särskilt
              beroende av säker tillförsel av el. Det är därför rimligt att
              riksdagen nu tar ett steg som innebär en skärpning av regelverket
              och som gör det möjligt att ingripa mot koncessionsinnehavare,
              inte bara genom vitesföreläggande utan också genom förvaltningsföreläggande
              eller till och med genom tvångsförvaltning.
            </seg>
          </u>
          <u xml:id="i-49b66a9a2ab87ef3-845" prev="i-49b66a9a2ab87ef3-844" who="Q6030080">
            <seg>
              Det är långtgående befogenheter som ges till staten genom lagförslaget.
              Sådana befogenheter som faktiskt innebär inskränkningar av äganderätten
              måste vara oerhört välmotiverade. När får ett elnät tvångsförvaltas?
              Enligt förslaget får detta ske när koncessionsinnehavaren i väsentlig
              mån inte uppfyller sitt åtagande.
            </seg>
          </u>
          <u xml:id="i-49b66a9a2ab87ef3-846" prev="i-49b66a9a2ab87ef3-844" who="Q6030080">
            <seg>
              Herr talman! Detta lämnar ett alltför stort tolkningsutrymme
              i en alltför viktig fråga. Det rättsligt osäkra läget får sedan
              avgöras av våra domstolar när fallen hamnar där. Lagstiftaren
              borde kunna vara mer tydlig, vilket vi föreslår i vår gemensamma
              borgerliga reservation.
            </seg>
          </u>
          <u xml:id="i-49b66a9a2ab87ef3-847" prev="i-49b66a9a2ab87ef3-844" who="Q6030080">
            <seg>
              Närmare bestämt skiljer sig vår och Elnätsutredningens hållning
              från Socialdemokraternas i att vi inte anser att brott mot elsäkerhetsbestämmelserna
              ska kunna föranleda beslut om särskild förvaltning. Vi anser att
              det ska krävas ett hot mot själva elöverföringen för att särskild
              förvaltning ska kunna komma i fråga. Även i dessa fall bör tvångsförvaltning
              tillämpas ytterst restriktivt.
            </seg>
          </u>
          <u xml:id="i-49b66a9a2ab87ef3-848" prev="i-49b66a9a2ab87ef3-844" who="Q6030080">
            <seg>
              Med detta yrkar jag bifall till reservationen.
            </seg>
          </u>
          <note type="speaker">
            Anf. 165 LARS JOHANSSON (s):
          </note>
          <u xml:id="i-49b66a9a2ab87ef3-849" next="i-49b66a9a2ab87ef3-859" who="Q3373277">
            <seg>
              Herr talman! Det är möjligt att den här debatten kan göras relativt
              kort, eftersom vi trots allt i huvudsak är överens med regeringen
              om att en särskild förvaltning av elnät måste finnas. Detta handlar
              mera om på vilket sätt ellagen ska förändras så att det ges möjlighet
              för Energimyndigheten att agera när en elnätsägare har misskött
              elnätet. För oss som elkonsumenter och egenföretagare av olika
              slag är det väsentligt att man inte blir ställd utan elektricitet
              i nätet. Det får inte åsidosättas.
            </seg>
          </u>
          <u xml:id="i-49b66a9a2ab87ef3-850" prev="i-49b66a9a2ab87ef3-849" who="Q3373277">
            <seg>
              Det är oerhört väsentligt att man också kan agera mot en elnätsföretagare
              om den personen eller det företaget inte sköter det på ett riktigt
              sätt. Det är bristen i den nuvarande lagstiftningen.
            </seg>
          </u>
          <u xml:id="i-49b66a9a2ab87ef3-851" prev="i-49b66a9a2ab87ef3-849" who="Q3373277">
            <seg>
              Det ställs frågor från flera av utskottets ledamöter. Man menar
              att förslaget är för otydligt formulerat så att det är risk att
              det kan bli godtycke när Energimyndigheten agerar. Det som är
              väsentligt att komma ihåg i sammanhanget är att Energimyndigheten
              ska gå till länsrätten.
            </seg>
          </u>
          <u xml:id="i-49b66a9a2ab87ef3-852" prev="i-49b66a9a2ab87ef3-849" who="Q3373277">
            <seg>
              Det är länsrätten som kommer att pröva om Energimyndigheten har
              rätt i sitt påstående att det förekommer misskötsel från elnätsföretagets
              sida och att den misskötseln är så grav att man måste antingen
              ha en form av tvångsinlösen eller tvångsförvaltning av själva
              koncessionen. Det är vad det handlar om.
            </seg>
          </u>
          <u xml:id="i-49b66a9a2ab87ef3-853" prev="i-49b66a9a2ab87ef3-849" who="Q3373277">
            <seg>
              Det kan vara svårt att i förväg förutsätta exakt hur den situationen
              kommer att se ut. Som också framgår av betänkandet på s. 10 handlar
              det om tre områden.
            </seg>
          </u>
          <u xml:id="i-49b66a9a2ab87ef3-854" prev="i-49b66a9a2ab87ef3-849" who="Q3373277">
            <seg>
              Det är misskötsel av underhåll, att man inte underhåller nätet
              på ett riktigt sätt så att vi får fram den ström som kunden är
              beroende av. Det kan vara långvariga strömavbrott eller dålig
              kvalitet i överföringen som i sin tur kan skada känslig elektronisk
              utrustning för till exempel företagare.
            </seg>
          </u>
          <u xml:id="i-49b66a9a2ab87ef3-855" prev="i-49b66a9a2ab87ef3-849" who="Q3373277">
            <seg>
              Det är vidare att elmarknaden inte fungerar på ett riktigt sätt.
              Man ska se till att man kan läsa av vad kunden har förbrukat i
              el och ge möjlighet för kunden att kunna byta elnätsägare etcetera.
            </seg>
          </u>
          <u xml:id="i-49b66a9a2ab87ef3-856" prev="i-49b66a9a2ab87ef3-849" who="Q3373277">
            <seg>
              Framför allt handlar det om att det inte föreligger riktig elsäkerhet.
              Det är en väldigt central frågeställning. Det kan hota människor,
              egendom eller på annat sätt störa driften i företagen.
            </seg>
          </u>
          <u xml:id="i-49b66a9a2ab87ef3-857" prev="i-49b66a9a2ab87ef3-849" who="Q3373277">
            <seg>
              Det är dessa tre områden som anges ganska tydligt i betänkandet
              och som också framgår av propositionen. Det är detta som Energimyndigheten
              kommer att ha som utgångspunkt när man för talan mot elnätsföretag
              som missköter driften av elnätet.
            </seg>
          </u>
          <u xml:id="i-49b66a9a2ab87ef3-858" prev="i-49b66a9a2ab87ef3-849" who="Q3373277">
            <seg>
              Jag upplever inte att vi behöver vara oroliga för att det ska
              förekomma någon form av godtycklighet i sammanhanget, utan man
              kommer att använda sig av den utökade möjligheten i lagstiftningen
              på ett tillfredsställande sätt.
            </seg>
          </u>
          <u xml:id="i-49b66a9a2ab87ef3-859" prev="i-49b66a9a2ab87ef3-849" who="Q3373277">
            <seg>
              Det gäller framför allt för oss elkunder. Men man kommer också
              att se till att de som inte sköter sig i fortsättningen gör det.
              Man kan då ställa lite muskler bakom det och inte bara vite.
            </seg>
          </u>
          <note>
            Med det yrkar jag bifall till förslaget i näringsutskottets betänkande.
          </note>
          <note type="speaker">
            Anf. 166 ÅSA TORSTENSSON (c):
          </note>
          <u xml:id="i-49b66a9a2ab87ef3-860" next="i-49b66a9a2ab87ef3-864" who="Q271235">
            <seg>
              Herr talman! Jag ska börja med att yrka bifall till förslaget
              i betänkandet Särskild förvaltning av elnät, ty i den bästa av
              världar kan misskötsamhet av verksamhet i allmänhetens intresse
              förekomma. I betänkandet har vi att hantera det fall när en koncessionshavare
              av elnät inte fullgör sina skyldigheter enligt ellagstiftningen.
            </seg>
          </u>
          <u xml:id="i-49b66a9a2ab87ef3-861" prev="i-49b66a9a2ab87ef3-860" who="Q271235">
            <seg>
              Den möjlighet som finns i dag är att förelägga vite eller återkallelse
              av koncessionen. Att återkalla koncessionen är dock i praktiken
              nästan omöjligt då lagen inte anger hur den fortsatta elförsörjningen
              ska ske när koncessionen väl har återkallats. Därför är det av
              värde att lagstiftningen kommer fram med ett förtydligande.
            </seg>
          </u>
          <u xml:id="i-49b66a9a2ab87ef3-862" prev="i-49b66a9a2ab87ef3-860" who="Q271235">
            <seg>
              En återkallelse kan ske när det sker en omfattande misskötsel
              från koncessionshavarens sida. Förslaget innebär att det pekas
              ut två former av misskötsamhet som kan leda till särskild förvaltning.
              Det är eftersatt underhåll av anläggningen eller ovilja att följa
              ellagstiftningens bestämmelser. Syftet är att se till att misskötsamheten
              upphör genom att man tillsätter en särskild förvaltare eller kanske
              delvis övertar förvaltningen.
            </seg>
          </u>
          <u xml:id="i-49b66a9a2ab87ef3-863" prev="i-49b66a9a2ab87ef3-860" who="Q271235">
            <seg>
              Förslaget innebär också att det finns två former av ingripande,
              dels förvaltningsföreläggande, dels tvångsförvaltning. Eftersom
              nuvarande ellag uppenbarligen har brister är det rimligt att vi
              försöker åtgärda detta, vilket dessa förändringar innebär. Det
              finns olika former för ingripande. Grunden läggs därför för att
              inte mer tvångsåtgärder används än vad som fordras för den aktuella
              misskötsamheten.
            </seg>
          </u>
          <u xml:id="i-49b66a9a2ab87ef3-864" prev="i-49b66a9a2ab87ef3-860" who="Q271235">
            <seg>
              Herr talman! Jag stannar där. Jag ställer mig bakom förslaget
              i betänkandet i dess helhet.
            </seg>
          </u>
          <note type="speaker">
            Anf. 167 INGEGERD SAARINEN (mp):
          </note>
          <u xml:id="i-49b66a9a2ab87ef3-865" next="i-49b66a9a2ab87ef3-867" who="Q4976383">
            <seg>
              Herr talman! I dag är det möjligt att förelägga vite eller återkalla
              nätkoncession om någon nätägare inte sköter sig. Det har vissa
              brister.
            </seg>
          </u>
          <u xml:id="i-49b66a9a2ab87ef3-866" prev="i-49b66a9a2ab87ef3-865" who="Q4976383">
            <seg>
              Den nya lagstiftningen har två eller nästan tre avsatser. Det
              är först förvaltningsföreläggande och därefter tvångsförvaltning.
              Om den senare inte fungerar innebär det också att man kan lösa
              in anläggningen. Det behövs för att säkerställa att elen når konsumenterna
              även ifall ett företag missköter sig. Lars Johansson har ingående
              beskrivit hur det är tänkt att fungera. Det finns inget behov
              att jag upprepar det.
            </seg>
          </u>
          <u xml:id="i-49b66a9a2ab87ef3-867" prev="i-49b66a9a2ab87ef3-865" who="Q4976383">
            <seg>
              I propositionen betonas att särskild förvaltning inte är en alternativ
              ingripandeform utan en sista åtgärd som får tas till när andra
              tvångsmedel använts utan att det har lett till önskat resultat.
              Det säkrar att den inte kommer att användas i onödan. Det är snarare
              mer tveksamt med reservationen. Då riskerar vi att man ingriper
              i olaga fall.
            </seg>
          </u>
          <note>
            Överläggningen var härmed avslutad.
          </note>
          <note>
            24 § Avtal mellan Sverige och Norge om vitaliserat näringslivssamarbete
          </note>
          <note>
            Föredrogs
          </note>
          <note type="speaker">
            Anf. 168 MIKAEL OSCARSSON (kd):
          </note>
          <u xml:id="i-49b66a9a2ab87ef3-868" next="i-49b66a9a2ab87ef3-873" who="Q6030080">
            <seg>
              Herr talman! Kristdemokraterna anser att kontakten med vårt grannland
              Norge inte minst genom handel är mycket viktig både här i Sverige
              och i Norge. Det skapar arbete och välstånd i våra länder.
            </seg>
          </u>
          <u xml:id="i-49b66a9a2ab87ef3-869" prev="i-49b66a9a2ab87ef3-868" who="Q6030080">
            <seg>
              Vi kristdemokrater anser emellertid inte att sättet på vilket
              svenska och norska företag samarbetar ska avtalas genom avtal
              mellan den svenska och den norska staten. Sådana begränsningar
              är enbart av ondo och hämmar handel och utbud mellan länderna.
            </seg>
          </u>
          <u xml:id="i-49b66a9a2ab87ef3-870" prev="i-49b66a9a2ab87ef3-868" who="Q6030080">
            <seg>
              Vi tror oss också veta från utredningar och undersökningar att
              sådana bidrag som kringgärdas av omfattande regelverk gör betydligt
              mindre nytta än generella stöd.
            </seg>
          </u>
          <u xml:id="i-49b66a9a2ab87ef3-871" prev="i-49b66a9a2ab87ef3-868" who="Q6030080">
            <seg>
              Det är också minst sagt tveksamt om företag i gränstrakterna
              ska åtnjuta stöd och fördelar som företag längre in i det egna
              landet inte kan åtnjuta.
            </seg>
          </u>
          <u xml:id="i-49b66a9a2ab87ef3-872" prev="i-49b66a9a2ab87ef3-868" who="Q6030080">
            <seg>
              Under utskottets beredningarbete har det också visat sig tveksamt
              om regeringens förslag överensstämmer med de principer om bruttoredovisning
              som budgetlagen föreskriver.
            </seg>
          </u>
          <u xml:id="i-49b66a9a2ab87ef3-873" prev="i-49b66a9a2ab87ef3-868" who="Q6030080">
            <seg>
              Herr talman! De medel som svenska staten erhåller från Svensk-Norsk
              Industrifond ska tillföras den allmänna närings- och regionalpolitiken
              på ett sätt som är mer effektivt och rättvist för alla svenska
              företag. Därmed yrkar jag bifall till vår reservation.
            </seg>
          </u>
          <note type="speaker">
            Anf. 169 REYNOLDH FURUSTRAND (s):
          </note>
          <u xml:id="i-49b66a9a2ab87ef3-874" next="i-49b66a9a2ab87ef3-886" who="Q5747727">
            <seg>
              Herr talman! Majoriteten i näringsutskottet föreslår att riksdagen
              ger regeringen möjlighet att ta emot pengar från stiftelsen Svensk-Norsk
              Industrifond. Förslaget är att regeringen ska använda pengarna
              enligt ett avtal mellan Sveriges och Norges regeringar om näringslivssamarbete.
              Låt mig kort ge en bakgrund till fonden.
            </seg>
          </u>
          <note>
            Fonden inrättades år 1981 genom ett avtal mellan de svenska och
            norska regeringarna om ett ekonomiskt samarbete, och då särskilt
            på industri- och energiområdena.
          </note>
          <note>
            Till avtalet kopplades tre protokoll:
          </note>
          <u xml:id="i-49b66a9a2ab87ef3-875" prev="i-49b66a9a2ab87ef3-874" who="Q5747727">
            <seg>
              Enligt överenskommelsen skulle samarbetsavtalet gälla i 20 år
              och därefter kunna sägas upp med tre års varsel.
            </seg>
          </u>
          <u xml:id="i-49b66a9a2ab87ef3-876" prev="i-49b66a9a2ab87ef3-874" who="Q5747727">
            <seg>
              De viktigaste villkoren för det industriella samarbetet är enligt
              det förstnämnda protokollet:
            </seg>
          </u>
          <note>
            Till förslaget var därutöver fogat dels villkor för lån genom
            fonden, dels stadgar för fonden.
          </note>
          <note>
            Vidare bemyndigades fonden i lagen om beslutanderätt för stiftelser
            som hade bildats för att främja svensk-norskt industriellt samarbete
            att inom sitt verksamhetsområde pröva frågor om stöd.
          </note>
          <u xml:id="i-49b66a9a2ab87ef3-877" prev="i-49b66a9a2ab87ef3-874" who="Q5747727">
            <seg>
              Under 2002 kom Svensk-Norsk Industrifonds ledning till slutsatsen
              att dess kvarvarande kapital skulle kunna främja näringslivsutvecklingen
              i de båda länderna på ett effektivare sätt om insatserna fick
              en mer allmän främjandekaraktär. En sådan verksamhet bedömdes
              vara att fondens ledning skulle kunna bedrivas bäst genom att
              de både länderna gemensamt fann en ny organisationsform.
            </seg>
          </u>
          <note>
            I juni 2003 anhöll fondens styrelse hos Länsstyrelsen i Stockholms
            län om ett godkännande av fondens beslut om att överlåta samtliga
            sina tillgångar till den svenska staten respektive den norska
            staten.
          </note>
          <note>
            Den svenska staten skulle erhålla 80 % av tillgångarnas värde
            och den norska staten 20 % utan annat vederlag än att den svenska
            staten respektive den norska staten övertar ansvaret för stiftelsens
            skulder.
          </note>
          <note>
            Länsstyrelsen meddelade i augusti 2003 att det inte förelåg något
            hinder för verkställande av fondens beslut.
          </note>
          <note>
            I ett brev till näringsdepartementen i Norge och Sverige i oktober
            2003 informerade fondens styrelse om sitt beslut:
          </note>
          <note>
            Fondens totala tillgångar värderades i april innevarande år att
            uppgå till mellan 55 och 60 miljoner svenska kronor.
          </note>
          <u xml:id="i-49b66a9a2ab87ef3-878" prev="i-49b66a9a2ab87ef3-874" who="Q5747727">
            <seg>
              Regeringen anser att det är angeläget att svensk-norskt näringslivssamarbete
              förs vidare i nya former. De ska då vara bättre anpassade till
              de nuvarande behoven. De medel som Svensk-Norsk Industrifond avser
              att överlämna till Sveriges och Norges regeringar för främjande
              av ett svensk-norskt näringslivssamarbete bör därför användas
              i enlighet med det avtal som tecknades av de båda ländernas regeringar
              i maj innevarande år.
            </seg>
          </u>
          <u xml:id="i-49b66a9a2ab87ef3-879" prev="i-49b66a9a2ab87ef3-874" who="Q5747727">
            <seg>
              Det nya programmet ska ha till ändamål att vitalisera de svenska
              och norska näringsliven genom att
            </seg>
          </u>
          <u xml:id="i-49b66a9a2ab87ef3-880" prev="i-49b66a9a2ab87ef3-874" who="Q5747727">
            <seg>
              Enligt regeringen bör fonden betala ut den svenska statens andel
              av fonden, ca 45 miljoner kronor, direkt till den statliga myndigheten
              Nutek, verket för näringslivsutveckling. Nutek ska under de fem
              kommande åren, minst, svara för genomförandet av avtalet.
            </seg>
          </u>
          <u xml:id="i-49b66a9a2ab87ef3-881" prev="i-49b66a9a2ab87ef3-874" who="Q5747727">
            <seg>
              Enligt uppgifter från Näringsdepartementet kan de två förslagen
              i motionen vara svåra att förena. De handlar om att riksdagen
              dels ska avslå regeringens förslag i propositionen, dels uttala
              sig för att de aktuella medlen i stället ska användas för att
              öka de statliga insatserna på området för tillhandahållande av
              riskvilligt kapital.
            </seg>
          </u>
          <u xml:id="i-49b66a9a2ab87ef3-882" prev="i-49b66a9a2ab87ef3-874" who="Q5747727">
            <seg>
              Upplösningen av stiftelsen och överlämnandet av de aktuella medlen
              till den svenska staten respektive den norska staten har nämligen
              skett med förutsättningen att avtalet skulle antas. I annat fall
              skulle fonden ha valt att hos Länsstyrelsen i Stockholms län ansöka
              om upplösning av fonden.
            </seg>
          </u>
          <u xml:id="i-49b66a9a2ab87ef3-883" prev="i-49b66a9a2ab87ef3-874" who="Q5747727">
            <seg>
              Herr talman! Utskottsmajoriteten anser att det är önskvärt att
              det svensk-norska näringslivssamarbete som har bedrivits inom
              ramen för Svensk-Norsk Industrifond kan föras vidare i nya former.
              De formerna ska vara bättre anpassade till de behov som för närvarande
              föreligger.
            </seg>
          </u>
          <u xml:id="i-49b66a9a2ab87ef3-884" prev="i-49b66a9a2ab87ef3-874" who="Q5747727">
            <seg>
              De medel som tidigare har anvisats i statsbudgeten i syfte att
              främja samarbetet mellan Sverige och Norge bör även framöver användas
              för detta ändamål.
            </seg>
          </u>
          <u xml:id="i-49b66a9a2ab87ef3-885" prev="i-49b66a9a2ab87ef3-874" who="Q5747727">
            <seg>
              Utskottet menar vidare att utformningen och organiseringen av
              den framtida verksamheten som den kommer till uttryck i det avtal
              som har ingåtts mellan Sveriges och Norges regeringar förefaller
              ändamålsenliga.
            </seg>
          </u>
          <u xml:id="i-49b66a9a2ab87ef3-886" prev="i-49b66a9a2ab87ef3-874" who="Q5747727">
            <seg>
              Herr talman! Jag yrkar därför bifall till utskottsmajoritetens
              förslag och avslag på den reservation som bifogats betänkandet.
            </seg>
          </u>
          <note type="speaker">
            Anf. 170 ANNE-MARIE PÅLSSON (m):
          </note>
          <u xml:id="i-49b66a9a2ab87ef3-887" next="i-49b66a9a2ab87ef3-892" who="Q4768099">
            <seg>
              Herr talman! Jag börjar med att yrka bifall till förslaget i
              propositionen. Med det sagt vill jag ändå ta tillfället i akt
              att göra några påpekanden. Det rör tillkomsten av betänkandet.
            </seg>
          </u>
          <u xml:id="i-49b66a9a2ab87ef3-888" prev="i-49b66a9a2ab87ef3-887" who="Q4768099">
            <seg>
              Pacta sunt servanda , avtal ska hållas, är en av grundbultarna
              i en fri marknadsekonomi. Utan en sådan princip skulle inte många
              avtal kunna ingås, och inte många affärsmässiga transaktioner
              skulle kunna förekomma över huvud taget. Kan man inte lita på
              att motparten ska stå vid sitt ord vem vågar då teckna avtal och
              vem vågar då ingå en affärsförbindelse?
            </seg>
          </u>
          <u xml:id="i-49b66a9a2ab87ef3-889" prev="i-49b66a9a2ab87ef3-887" who="Q4768099">
            <seg>
              Pacta sunt servanda måste alltså även gälla när regeringen ingår
              avtal. Den svenska regeringen har undertecknat avtal med den norska
              regeringen, och det gjordes i maj 2004. I dag, den 27 oktober
              2004, ska detta ärende debatteras i kammaren. Vi ska alltså debattera
              någonting som redan är undertecknat och klart. Man kan undra till
              vilken nytta. Om vi här i riksdagen hade fått ta ställning till
              avtalet innan det hade undertecknats så hade det blivit något
              annat än en ren formsak. Då hade vi kunnat ha synpunkter på avtalets
              innehåll och synpunkter på användning av medel och på vilket sätt
              man hade tänkt utveckla samarbetet mellan Sverige och Norge.
            </seg>
          </u>
          <u xml:id="i-49b66a9a2ab87ef3-890" prev="i-49b66a9a2ab87ef3-887" who="Q4768099">
            <seg>
              Men det kan vi inte i dag. I dag har vi antingen att efterleva
              principen om pacta sunt servanda , vilket är rimligt, eller att
              i någon mening göra gällande att undertecknat avtal inte ska gälla.
            </seg>
          </u>
          <u xml:id="i-49b66a9a2ab87ef3-891" prev="i-49b66a9a2ab87ef3-887" who="Q4768099">
            <seg>
              Herr talman! Enligt grundlagen är en av riksdagens tre uppgifter
              att kontrollera den verkställande makten. På det sätt som detta
              ärende behandlas och debatteras är det inte fråga om att kontrollera
              någon verkställande makt, det vill säga regeringen. Det är bara
              fråga om att ex post godkänna någonting som regeringen har gjort,
              utan möjlighet att granska innehållet dessförinnan.
            </seg>
          </u>
          <u xml:id="i-49b66a9a2ab87ef3-892" prev="i-49b66a9a2ab87ef3-887" who="Q4768099">
            <seg>
              Den behandling som vi här har att göra med blir bara en formsak.
              Jag tycker att det är en viktig sak att påpeka inför framtida
              situationer av liknande slag.
            </seg>
          </u>
          <note type="speaker">
            Anf. 171 NYAMKO SABUNI (fp):
          </note>
          <u xml:id="i-49b66a9a2ab87ef3-893" next="i-49b66a9a2ab87ef3-894" who="Q241851">
            <seg>
              Herr talman! Jag håller återigen med Anne-Marie Pålsson. Det
              beklagliga är att detta inte är första gången som det här händer.
              Vi har även tidigare ställts inför det faktum att riksdagen inte
              har haft handlingsmöjligheter därför att staten eller regeringen
              redan har kommit överens med någon och slutit avtal som måste
              hållas. Vi såg exempel på det när man startade ny verksamhet för
              Vattenfall i Tyskland.
            </seg>
          </u>
          <u xml:id="i-49b66a9a2ab87ef3-894" prev="i-49b66a9a2ab87ef3-893" who="Q241851">
            <seg>
              Det här sättet att jobba på skapar inte goda relationer mellan
              riksdagen och regeringen, och det är beklagligt.
            </seg>
          </u>
          <note type="speaker">
            Anf. 172 INGEGERD SAARINEN (mp):
          </note>
          <u xml:id="i-49b66a9a2ab87ef3-895" next="i-49b66a9a2ab87ef3-903" who="Q4976383">
            <seg>
              Herr talman! Avtal ska hållas, sade Anne-Marie Pålsson, och så
              är det. Här är ett avtal som är underskrivet och klart. Det är
              väl inte riktigt det bästa sättet att sköta politiken på inte
              heller enligt mitt sätt att se det.
            </seg>
          </u>
          <u xml:id="i-49b66a9a2ab87ef3-896" prev="i-49b66a9a2ab87ef3-895" who="Q4976383">
            <seg>
              Jag har å andra sidan inte så mycket att klaga på i avtalet,
              för jag tror att det svensk-norska samarbetet och näringslivsutvecklingen
              far väl av satsningen. Det är alltså inte satsningen i sig som
              jag har någonting emot, utan formen för hur den har kommit till.
            </seg>
          </u>
          <note>
            Överläggningen var härmed avslutad.
          </note>
          <note>
            25 § Bordläggning
          </note>
          <note>
            Anmäldes och bordlades
          </note>
          <note>
            26 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 27 oktober
          </note>
          <note>
            Ingrid Burman
          </note>
          <note>
            Nina Lundström
          </note>
          <note>
            Marie Engström
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 9 november.
          </note>
          <note>
            27 § Anmälan om frågor för skriftliga svar
          </note>
          <u xml:id="i-49b66a9a2ab87ef3-897" prev="i-49b66a9a2ab87ef3-895" who="Q4976383">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 27 oktober
          </note>
          <note>
            Birgitta Ohlsson
          </note>
          <note>
            Henrik von Sydow
          </note>
          <note>
            Liselott Hagberg
          </note>
          <note>
            Viviann Gerdin
          </note>
          <note>
            Hans Backman
          </note>
          <note>
            Berndt Ekholm
          </note>
          <note>
            Johan Pehrson
          </note>
          <u xml:id="i-49b66a9a2ab87ef3-898" prev="i-49b66a9a2ab87ef3-895" who="Q4976383">
            <seg>
              Elina Linna
            </seg>
          </u>
          <note>
            Kerstin Kristiansson Karlstedt
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 9 november.
          </note>
          <note>
            28 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 27 oktober
          </note>
          <note>
            Peter Danielsson
          </note>
          <note>
            Hans Backman
          </note>
          <note>
            Johnny Gylling
          </note>
          <note>
            Staffan Danielsson
          </note>
          <note>
            Hans Backman
          </note>
          <note>
            Solveig Hellquist
          </note>
          <note>
            Solveig Hellquist
          </note>
          <note>
            Solveig Hellquist
          </note>
          <note>
            Solveig Hellquist
          </note>
          <note>
            Chatrine Pålsson
          </note>
          <note>
            Christina Axelsson
          </note>
          <note>
            Tobias Krantz
          </note>
          <note>
            Ulla Hoffmann
          </note>
          <note>
            Camilla Sköld Jansson
          </note>
          <note>
            Ewa Björling
          </note>
          <u xml:id="i-49b66a9a2ab87ef3-899" prev="i-49b66a9a2ab87ef3-895" who="Q4976383">
            <seg>
              Sten Tolgfors
            </seg>
          </u>
          <note>
            Ewa Björling
          </note>
          <note>
            Lars-Ivar Ericson
          </note>
          <note>
            Henrik von Sydow
          </note>
          <note>
            Axel Darvik
          </note>
          <note>
            Lennart Kollmats
          </note>
          <note>
            Birgitta Ohlsson
          </note>
          <note>
            Hans Backman
          </note>
          <note>
            Lars-Ivar Ericson
          </note>
          <note>
            Lars-Ivar Ericson
          </note>
          <note>
            Lars-Ivar Ericson
          </note>
          <note>
            Magdalena Andersson
          </note>
          <note>
            Karin Pilsäter
          </note>
          <note>
            Birgitta Ohlsson
          </note>
          <note>
            Ulla Hoffmann
          </note>
          <note>
            Göran Persson
          </note>
          <note>
            Nils Fredrik Aurelius
          </note>
          <note>
            Allan Widman
          </note>
          <note>
            Jan Andersson
          </note>
          <note>
            Jan Andersson
          </note>
          <u xml:id="i-49b66a9a2ab87ef3-900" prev="i-49b66a9a2ab87ef3-895" who="Q4976383">
            <seg>
              Sten Tolgfors
            </seg>
          </u>
          <note>
            Mariam Osman Sherifay
          </note>
          <note>
            Ulla Hoffmann
          </note>
          <note>
            Annelie Enochson
          </note>
          <note>
            Inger René
          </note>
          <note>
            Lennart Kollmats
          </note>
          <note>
            Åsa Domeij
          </note>
          <note>
            Lars Lindblad
          </note>
          <note>
            Carina Grönhagen
          </note>
          <note>
            Rolf Lindén
          </note>
          <note>
            Margareta Pålsson
          </note>
          <note>
            Ewa Thalén Finné
          </note>
          <note>
            Annelie Enochson
          </note>
          <u xml:id="i-49b66a9a2ab87ef3-901" prev="i-49b66a9a2ab87ef3-895" who="Q4976383">
            <seg>
              Sten Tolgfors
            </seg>
          </u>
          <note>
            Rosita Runegrund
          </note>
          <note>
            Ulla Hoffmann
          </note>
          <note>
            Matilda Ernkrans
          </note>
          <note>
            Nils Fredrik Aurelius
          </note>
          <note>
            Lars Ångström
          </note>
          <note>
            Michael Hagberg
          </note>
          <note>
            Cecilia Widegren
          </note>
          <note>
            Bengt-Anders Johansson
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 9 november.
          </note>
          <note>
            29 § Kammaren åtskildes kl. 16.49.
          </note>
          <u xml:id="i-49b66a9a2ab87ef3-902" prev="i-49b66a9a2ab87ef3-895" who="Q4976383">
            <seg>
              Förhandlingarna leddes
            </seg>
          </u>
          <u xml:id="i-49b66a9a2ab87ef3-903" prev="i-49b66a9a2ab87ef3-895" who="Q4976383">
            <seg>
              /Monica Gustafson
            </seg>
          </u>
        </div>
      </body>
    </text>
  </TEI>
</teiCorpus>
