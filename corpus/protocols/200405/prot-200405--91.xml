<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--91</head>
          <docDate when="2004-03-16">2004-03-16</docDate>
        </div>
      </front>
      <body>
        <div>
          <note n="197a57eb">
            ﻿
          </note>
          <note n="0de622fa">
            Riksdagens protokoll
          </note>
          <note n="207e3e69">
            2004/05:91
          </note>
          <note type="date" n="cf16591c">
            Onsdagen den 16 mars
          </note>
          <note n="5c5bb5d0">
            Kl. 09:00 - 19:13
          </note>
          <note n="3484be90">
            1 § Justering av protokoll
          </note>
          <note n="e5d15c46">
            Justerades protokollet för den 10 mars.
          </note>
          <note n="5f110594">
            2 § Anmälan om återtagande av plats i riksdagen
          </note>
          <note n="464bbd8f">
            Förste vice talmannen meddelade att Roger Tiefensee (c) skulle
            återta sin plats i riksdagen från och med den 17 mars, varigenom
            uppdraget som ersättare skulle upphöra för Christina Andersson.
          </note>
          <note n="c4a17783">
            3 § Anmälan om inkommen faktapromemoria om förslag från Europeiska
            kommissionen
          </note>
          <note n="ad2fdc50">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="d72a99e2">
            KOM(2004)650
          </note>
          <note n="6ce5fda9">
            4 § Hänvisning av ärenden till utskott
          </note>
          <note n="590c5a0d">
            Föredrogs och hänvisades
          </note>
          <note n="71c17112">
            5 § Förnyad bordläggning
          </note>
          <note n="eb88738e">
            Föredrogs och bordlades åter
          </note>
          <note n="67b452d7">
            6 § Globala smittsamma sjukdomar
          </note>
          <note n="08bd767b">
            Föredrogs
          </note>
          <note type="speaker" n="cfc5878b">
            Anf. 1 JAN EMANUEL JOHANSSON (s):
          </note>
          <note n="a551bc5d">
            Herr talman! I detta ärende behandlas sammansatta utrikes- och
            socialutskottets betänkande Globala smittsamma sjukdomar .
          </note>
          <u who="Q5886445" xml:id="i-f65ee5161c4b7c01-0" n="a0233631">
            <seg n="8d6ce98c">
              Hivepidemin är ett globalt och gränsöverskridande problem som
              inte visar några tendenser att mattas av. Tyvärr tyder också allt
              på att de värsta följderna ligger framför oss och inte bakom oss.
              Sverige står inte på något sätt vid sidan av denna världsomspännande
              katastrof utan påverkas och är med och påverkar följderna av densamma.
            </seg>
            <seg n="7e4c1b18">
              Förutom hiv/aids finns många andra smittsamma sjukdomar som utgör
              allvarliga globala problem. Dessa måste lösas såväl nationellt
              som internationellt. Hit hör till exempel det växande problemet
              tuberkulos och en eventuell omfattande pandemi i världen. Detta
              har självklara följder också för Sverige.
            </seg>
            <seg n="3c338a06">
              Den internationella spridningen av allvarliga smittsamma sjukdomar
              kräver intensiv uppmärksamhet och framför allt handlingsberedskap.
              I ett internationellt perspektiv är dock situationen i Sverige
              mindre oroande.
            </seg>
            <seg n="38e35a90">
              Under de senaste 20 åren har en rad oförutsedda problem uppträtt
              vad gäller allvarliga infektionssjukdomar, till exempel sars,
              hiv och tuberkulos. Andra sjukdomar har återuppstått eller uppträtt
              på ett förändrat sätt, till exempel utbrotten av fågelinfluensa
              under de senaste åren.
            </seg>
            <seg n="03b8823a">
              Det kraftigt ökade resandet och handeln i världen gör att de
              nationsgränser vi har inte fungerar lika bra längre som ett hinder
              för smittspridning. Tillsammans utgör dessa faktorer ett hot mot
              folkhälsan såväl globalt som i Sverige.
            </seg>
            <seg n="262aa757">
              Det sammansatta utskottets arbete har medfört att riksdagsledamöter
              från utrikesutskottet och socialutskottet fått tillfälle att sätta
              sig in i en problematik som är genuint gränsöverskridande och
              framför allt framtidsorienterad.
            </seg>
            <seg n="76b97ca9">
              I december 2003 tog riksdagen beslut gällande politik för global
              utveckling. Beslutet var att ställa krav på regeringen att agera
              samordnat i utvecklingsfrågor. Beslutet om en ny politik för global
              utveckling kommer att göra det nödvändigt att utveckla ett samordnat
              och koordinerat arbete från riksdagens utskott.
            </seg>
            <seg n="e50447f1">
              Herr talman! Med denna inledning överlämnar jag ärendet till
              debattörerna.
            </seg>
          </u>
          <note n="6e2b4a29">
            Utskottet har i betänkandet diskuterat främst hiv/aids, tuberkulos,
            fågelinfluensa och pandemier. I betänkandet behandlar det sammansatta
            utskottet två motioner från allmänna motionstiden 2004. Båda dessa
            avstyrks av utskottet. Bakom utskottets ställningstagande står
            riksdagens samtliga partier.
          </note>
          <note type="speaker" n="7698860f">
            Anf. 2 CARINA HÄGG (s):
          </note>
          <u who="Q3374704" xml:id="i-87587bd86743571f-0" n="60f23ffb">
            <seg n="8de18e2b">
              Herr talman! Jag kommer huvudsakligen att ta upp frågor som har
              anknytning till hiv/aids och internationella frågor, men Chatrine
              Persson, en partikamrat som kommer att tala senare, kommer att
              komplettera genom att huvudsakligen fokusera på infektioner.
            </seg>
            <seg n="a14ff71d">
              Jag vill också inledningsvis yrka bifall till förslaget i betänkandet.
            </seg>
            <seg n="9d279902">
              I FN:s deklaration om de mänskliga rättigheterna står det att
              alla människor har ett lika värde, och så långt kan vi uppnå enighet.
              Det är sällan någon som protesterar mot sådana skrivningar. Men
              sedan kommer ordet rättigheter, och då brakar ofta enigheten ihop.
              Vi såg under Kairo + 10 förra året det vi har sett under Beijing
              + 10 under de senaste veckorna.
            </seg>
            <seg n="1848070e">
              Jag sade så här i kammaren för någon vecka sedan när vi diskuterade
              en näraliggande fråga: Sveriges röst kommer att behövas i FN under
              uppföljningskonferensen i FN. Men i ett fortfarande så gott som
              fuktigt facit ser vi att jag blev besannad. Det var väldigt få
              som höjde sina röster till förmån och stöd för kvinnors rättigheter,
              och det här är frågor som också kommer att återspegla sig framöver
              när det gäller att förverkliga det vi tycker här i kammaren. Det
              är ju ett väldigt enigt betänkande, men vi ska också kunna förverkliga
              det, inte bara nationellt utan också utanför våra gränser.
            </seg>
            <seg n="af37b1a5">
              Vi skriver i betänkandet om motståndet, om USA:s agerande, Heliga
              stolen och islamistiska staters motstånd mot det som vi svenskar
              lätt ser som självklarheter. I dag har vi kunnat formulera oss
              än tydligare om dessa konservativa krafter och den kristna högerns
              påverkan på den internationella politiken än vad vi gjorde när
              vi signerade det här betänkandet, med erfarenhet av vad som nyligen
              har framkommit under diskussionerna i FN.
            </seg>
            <seg n="cf345ca8">
              Jag kom för en vecka sedan hem från ett besök i FN och mötte
              där olika NGO:er och organisationer och även FN-organ, och jag
              vill gärna rapportera att stämningen var väldigt dyster. Man var
              väldigt pessimistisk, och man försökte nu hitta alternativa strategier
              för att driva till exempel kampen mot smittsamma sjukdomar, framför
              allt hiv/aids. Det är på en lägre nivå minskad tydlighet. Man
              måste anpassa sig för att över huvud taget kunna övervintra. Och
              det är väldigt ledsamt att vi inte har samma tydliga allierade.
              De måste ju anpassa sig efter sina förutsättningar. Jag kan förstå
              dem, men konsekvensen är bedrövlig.
            </seg>
            <seg n="83efa95c">
              Till detta kan läggas det som vi också har skrivit i betänkandet:
              Organisationer som förespråkar avhållsamhet som den enda rätta
              metoden att bekämpa hiv/aids är de som gynnas av USA:s bistånd
              och generella politik. Vi har att kämpa mot fattigdom, brist på
              kunskap, logistik, patriarkala strukturer, missbruksproblem med
              flera stora frågor som är relaterade till smittsamma sjukdomar.
              Dessutom ska vi slåss mot en stormakt, den enda kvarvarande supermakten,
              med dess resurser av politiskt tryck och pengar. Politiska beslut
              som byggs främst på tro och sedan på vetenskaplig grund kan inte
              lyckas. Vår oro kan inte överdrivas.
            </seg>
            <seg n="d42a0b8d">
              Det har varit väldigt givande, herr talman, att jobba i ett sammansatt
              utskott, och efter mycket arbete har vi nu kommit till en punkt
              där det handlar om beslut och att hädanefter ta beslut och steg
              och fokusera på hur vi ska föra vidare information och ställningstaganden
              i andra forum. Vårt betänkande ska även ses som ett stöd för regeringen
              i dess fortsatta arbete, inte minst i den hiv/aids-konferens i
              FN som vi har framför oss den 2 juni. Denna vecka har Globala
              fonden, som instiftades 2001, möte i Helsingfors. Sverige har
              vad jag har förstått bidragit med 661 miljoner sedan 2002, alltså
              under två år. Jag har sagt att jag har fått min oro för fondens
              verksamhet stillad i tidigare tal här, men jag vill samtidigt
              säga att jag kommer att fortsätta att vara vaksam. Jag vill inte
              att USA:s agenda också kryper in i den här fonden. Därför hoppas
              jag att Carin Jämtin, som också finns här som statsråd i dag i
              kammaren och deltar i debatten och som också har varit närvarande
              vid mötena i veckan, ska kunna rapportera lite. Jag välkomnar
              det arbete med att stödja resursfattiga länder i deras kamp mot
              hiv/aids, malaria och tbc som den här fonden har möjlighet att
              göra, men jag betackar mig för fler fonder mot bakgrund av hur
              svårt det är för mig som parlamentariker att fullfölja ett av
              våra uppdrag, nämligen uppföljning av beslut och resursfördelning.
              Ofta uppfattas ju en fond som höjden av politisk beslutsamhet,
              men den ska ju också följas upp över tiden, så jag vill inte ha
              fler fonder, det vill jag gärna understryka när jag har möjlighet
              att göra det.
            </seg>
            <seg n="f2fb661a">
              Jag vill också inledningsvis framföra att globala smittsamma
              sjukdomar aktivt har funnits på riksdagens agenda sedan tidigare,
              men nu har vi kraftsamlat kring de här frågorna. Ett mer samlat
              dokument understryker de hot som vi ser i att smittsamma sjukdomar
              är globalt överskridande och kan vara ett stort framtidsproblem
              och ett hot mot inte bara individens säkerhet utan också mot hela
              länders säkerhet. Det är oerhört viktigt. Det samlade dokumentet
              gör att vi med samlad kraft kan driva dessa frågorna tydligare,
              internt och internationellt.
            </seg>
            <seg n="e0bda2f5">
              Herr talman! Nu har vi efter tsunamin varit inriktade på frågan
              om att ta hem de som drabbas av något oförutsägbart stort så fort
              som möjligt. Men vi måste också våga tänka tanken att en epidemi
              bryter ut på en ort där många svenskar vistas. Det kan vara turister
              eller de har bosatt sig där. Vi kan hamna i det motsatta läget
              att våra gränser måste stängas, om än kortvarigt, av omsorg om
              flertalet, trots att det kan finnas sjukhussängar och väntande
              oroliga anhöriga. Skulle våra beslutsfattare, skulle vi, klara
              av den påfrestning ett sådant beslut skulle innebära? Skulle vi
              våga sluta upp kring en sådan fråga att stänga våra gränser? Vi
              måste i förlängningen tänka på vad det skulle innebära att inte
              bara identifiera ett problem men också vad det kan innebära för
              oss i praktiken om det värsta skulle hända.
            </seg>
            <seg n="29abe86b">
              Herr talman! När jag vandrar på kyrkogårdarna i Rydaholm, min
              hemort, står gravstenarna där. Bokstäverna tbc är inte inhuggna
              i stenarna, men de tog liv. De tog till exempel min mors och Bertils
              liv. Han var en av de unga som fick sitt liv förkortat. Andra
              fick nedsatt hälsa och kände det stigma som följde med sjukdomen
              som var förknippad med fattigdom och utsatthet, på samma sätt
              som många människor runtom i vår värld känner i förhållande till
              tbc i dag.
            </seg>
            <seg n="88d6ac28">
              När vi i betänkandet skriver om primärinfektioner och postprimär
              tuberkulos vet jag att de är en realitet i dag. Jag har hört de
              äldre i släkten berätta om hur spanskan drog fram i stugorna.
              Jag har hört om barnkistorna som bars ut ur stugorna. Det ger
              mig inte en egen erfarenhet men en insikt om vilken omfattning
              konsekvenserna av smittsamma sjukdomar kan få. Lägger vi därtill
              den fysiska rörligheten vi har i vårt samhälle och hur vi bejakar
              och vill utveckla rörligheten kommer vi till insikten att vi måste
              ha en vaksamhet. I den vaksamheten måste forskning och information
              ingå liksom vaccination och tillgång till adekvat medicinskt stöd.
            </seg>
            <seg n="e54c7cc7">
              Man beräknar att 40 miljoner dog i spanskan, varav denna pandemi
              tog 35 000 liv bara i Sverige. Där finns erfarenheter som vi kan
              bära med oss också när vi betraktar framtidens infektioner.
            </seg>
            <seg n="2d5e7bb3">
              Herr talman! Jag har tidigare också i kammaren nämnt min oro
              för EU-parlamentets kvinnokommissions ordförande Anne Veneman.
              Hennes utnämning ger oss funderingar. Jag vill ställa en fråga
              till Chatrine Pålsson. Jag har tidigare ställt frågan till Rosita
              Runegrund, men jag vill gärna ställa den till kd i den här kammaren.
              Hur ser Chatrine Pålsson på att vi har en person med den uppfattningen
              som företräder EU? Jag vet att hon samtidigt som jag besökte FN-konferensen
              i New York. Jag var orolig för de signalerna när jag hörde vilka
              krafter hon frotterade sig med i sin kapacitet av ordförande.
              Hon är först och främst känd för att vara en stark abortmotståndare,
              men vi vet att den kristna högerns agenda sträcker sig längre
              än så. Det handlar om kamp mot även preventivmedel. Preventivmedlen
              är nära kopplade till kampen mot hiv/aids. Jag skulle gärna vilja
              ha ett klarläggande från kd hur man agerar för att få med sina
              partikamrater i Europa och Europaparlamentet på en mer konstruktiv
              linje.
            </seg>
            <seg n="e7d331bc">
              Jag vill också fortsätta med att ställa en fråga som jag har
              ställt till Birgitta Ohlsson. Det gäller Folkpartiets samarbete
              med kd inte minst i alliansen. Vi vet att Lars Leijonborg har
              sagt att han gärna ser att hans väljare stöder kd. Min oro har
              ökat sedan han tidigare tog upp detta. Jag vet att i dag har kd
              sagt att man vill driva abortfrågan som en valfråga. Återigen
              vet vi att abortfrågan är en fråga man driver framför sig, men
              att det också finns kopplingar till dem som är emot preventivmedelsrådgivning.
              Återigen är det en viktig fråga när det gäller kampen mot hiv/aids.
              Jag skulle vilja ha ett klarläggande på den punkten. Tycker Gabriel
              Romanus att man ska stödja kd:s nya öppna agenda?
            </seg>
            <seg n="a7029271">
              Herr talman! Swazilands befolkning lider. Rubrikerna förtäljer
              att kungen har skaffat sig nya fruar och bilar igen. Två tredjedelar
              av befolkningen i landet lever under fattigdomsgränsen, och många
              är beroende av matbistånd från olika NGO:er för att överleva.
            </seg>
            <seg n="8f105f33">
              Folkets förenade demokratiska rörelse, Pudemo, det största av
              de förbjudna oppositionspartierna i landet, har begärt att internationella
              sanktioner ska införas mot kungafamiljen. Man vill utöver reserestriktioner
              till Sydafrika ha restriktioner även i Europa. Diskussionen om
              bristande demokrati och inflytande för befolkningen är nära kopplad
              till kampen mot hiv/aids. Bristen på öppenhet och demokratiskt
              inflytande försvårar det nödvändiga arbetet mot hiv/aids.
            </seg>
            <seg n="ba10818c">
              Även om lagen ger kvinnor rättigheter i Swaziland tar oftast
              samhällets traditioner över till männens fördel. Med nära 40 %
              av den vuxna befolkningen smittad är förekomsten av hiv/aids den
              högsta i världen. 40 %! Av havande kvinnor som besökte mödravården
              2002 det är ändå något år sedan var 39 % hivsmittade. 90 % av
              de personer som kommer in för sjukhusvård tas in på grund av aidsrelaterade
              sjukdomar. Det visar hur stor del av sjukvårdens resurser som
              krävs för att hantera en enda sjukdom och dess följdsjukdomar.
              Behovet av bromsmedicin är mot denna bakgrund naturligtvis oerhört
              stort.
            </seg>
            <seg n="8b27952c">
              10 % av befolkningen i Swaziland tjänar 43 % av nationalinkomsten
              medan 60 % lever i absolut fattigdom. Det är en inkomst på högst
              1 US-dollar per dag. FAO och World Food Programmes mission från
              förra året sade att mer än en fjärdedel av befolkningen kommer
              att behöva livsmedelsbistånd i år för att överleva.
            </seg>
            <seg n="e79268cb">
              Varför pekar jag då på förhållandena i Swaziland? Det är för
              att illustrera hur ett lands politik kan sätta stora delar av
              ett lands befolkning i en rutschkana nedåt samt hur patriarkala
              strukturer förhindrar åtgärder som skulle hindra hiv/aids.
            </seg>
            <seg n="b52d7d49">
              Det finns utmaningar. Hade jag haft mer tid skulle jag också
              kunna rapportera från den resa som jag och några andra från kammaren
              gjorde i de båda Kongoländerna. Det var inte primärt för att studera
              den här frågan, men resan gav insikter som har bärighet på de
              frågor vi diskuterar i dag.
            </seg>
          </u>
          <note type="speaker" n="8d0dc0e4">
            Anf. 3 EWA BJÖRLING (m):
          </note>
          <u who="Q457877" xml:id="i-f8f8be4027d463f0-0" n="14ba92cc">
            <seg n="265fa1b2">
              Herr talman! Jag vill börja med att tacka talmännen för det fina
              initiativet att arrangera framtidsdagar i riksdagen och dessutom
              under dessa dagar få tillfället att diskutera ämnet Globala smittsamma
              sjukdomar. Det ger en tydlig signal att det är en fråga vi måste
              ta på stort allvar både nu och i framtiden. Jag vill också inledningsvis
              yrka bifall till förslaget i betänkandet.
            </seg>
            <seg n="e6ca14d7">
              Huvudfokus i detta har varit på hiv. Det är en epidemi som redan
              nu är ett globalt problem och tyvärr inte visar några tendenser
              att avmattas eller vända. Närmare 40 miljoner är smittade i dag,
              varav två miljoner är barn under 15 år. Bara under 2004, förra
              året, smittades fem miljoner och ungefär tre miljoner dog i aids.
            </seg>
            <seg n="85d0f02d">
              Överallt i världen kan vi se att hiv ökar. Den snabbaste ökningen
              sker i vårt närområde, Östeuropa. Det är precis som Carina Hägg
              sade, närmare 40 miljoner en ofattbar siffra. Trots det är vi
              i Sverige duktiga på att slå ifrån oss siffrorna. Många tänker
              att det här inte drabbar dem. Det drabbar dem i södra Afrika,
              speciellt söder om Sahara. Det är mest de som är smittade.
            </seg>
            <seg n="9046c6ed">
              Det här kan vi tänka därför att i Sverige ligger siffrorna fortfarande
              på en låg nivå internationellt sett. Frågan är ändå hur länge
              till de gör det.
            </seg>
            <seg n="d5d84360">
              Jag kommer att återkomma till vad jag anser vara viktigast i
              bekämpningen av hiv lite senare, men först tänkte jag fokusera
              på andra sjukdomar som vi också har tagit upp i betänkandet.
            </seg>
            <seg n="14965554">
              Herr talman! Tuberkulos är också en allvarlig sjukdom som är
              spridd i hela världen. Merparten bärare av tuberkelbakterien finns
              i tredje världen, och kopplingen mellan tb och utvecklingsland
              är tydlig. Dessutom kan tilläggas att tb är en av de första diagnoserna
              som beslutades att ingå som en del i diagnosen aids redan 1993.
              Tb är än allvarligare för en hivsmittad person med sämre immunförsvar.
              Det blir ett allvarligare och snabbare förlopp.
            </seg>
            <seg n="a2579062">
              I Sverige i dag har vi runt 400 nya fall per år varav de flesta
              finns i befolkningen som är född utanför Sverige. Redan under
              1970-talet slutade vi med vaccinering av tb i Sverige. Det gjorde
              vi dels på grund att vi hade låg förekomst, dels på grund av att
              det var tveksamheter när det gällde skydd av vaccinet. Det skyddar
              bara mot den primära formen av tuberkulos. I dag är det den postprimära
              som är den vanligaste.
            </seg>
            <seg n="b8ba8a15">
              Det som sker i Sverige i dag när det gäller tuberkulos är att
              man erbjuder vaccination till riskgrupper och de som själva aktivt
              söker upp sjukvården och vill ha detta. Frågan om man ska införa
              allmän vaccination igen återkommer då och då och debatteras lite
              till och från beroende på om man har sett några smittade eller
              inte. Jag anser inte att man i nuläget ska göra det, framför allt
              eftersom vaccinet inte är relevant mot den vanligast förekommande
              formen.
            </seg>
            <seg n="297f9cc1">
              Vi har också tagit upp fågelinfluensa. Det är en sjukdom som
              enlig min mening har fått en helt felaktig bild i medierna och
              onödigt mycket fokus. Det är ett fokus som i stället borde har
              varit på hiv. Det gäller 40 miljoner människor, som jag sade inledningsvis.
            </seg>
            <seg n="459ebbcc">
              Fågelinfluensan eller H 5 N 1, som är en beteckning beroende
              på hur ytproteinerna på viruset i fråga ser ut orsakas av influensa
              A. Förr var det väldigt sällsynt att människor drabbades. Då handlade
              det enbart om människor där man kunde konstatera smitta efter
              kontakt med fåglar, det vill säga: ingen spridning mellan människor.
            </seg>
            <seg n="eaeb3bda">
              Nu har vi sett fem utbrott där människor är smittade som är konstaterade.
              Det är i Hongkong och Nederländerna. Men det är fortfarande så
              att alla dem som är smittade är smittade efter kontakt med fåglar,
              utom i ett enda fall. Det gäller att komma ihåg när man i medierna
              målar upp skräckscenarierna: Nu kommer fågelinfluensan till Sverige.
              Hjälp, skydda er! Gå ut och hamstra antivirala medel, och allt
              vad det nu har förekommit.
            </seg>
            <seg n="bcac4d85">
              Det är också viktigt att särskilja det från vanlig influensa
              som drabbar oss varje vinter. Om en stor vanlig influensaepidemi
              bryter ut är det väldigt viktigt att vaccinera olika riskgrupper.
              Det är personer med nedsatt immunförsvar, små barn, äldre, sjuka,
              gravida kvinnor eller människor som jobbar inom sjukvården och
              så vidare.
            </seg>
            <seg n="a677bb0c">
              Statsrådet Morgan Johansson har gått ut offentligt och lovat
              gratis vaccinering till hela den svenska befolkningen. Då ska
              man veta att för att nå full täckning krävs att ungefär 95 % är
              vaccinerade. I Sverige är största problemet att upprätthålla redan
              existerande vaccinationsprogram. Vi når inte ens alla riskgrupper.
              Full respekt ska visas för att man är orolig för olika sjukdomar.
              Men det är ändå viktigt med en seriös inställning i medierna i
              dessa frågor, och också från ministrarna.
            </seg>
            <seg n="5a33c4c6">
              Nästa hårresande uttalande man kunde läsa var: Folkhälsominister
              Morgan Johansson lovar svenskarna vaccin mot fågelinfluensa. I
              dag finns inget existerande vaccin mot fågelinfluensa. Då kan
              man undra: Är Morgan Johansson medveten om det? För humant influensavirus
              finns en virusmodell som man kan använda som grund för vaccinproduktion
              för att man ska kunna få ett nytt vaccin snabbt. Men det finns
              inte ens för fågelinfluensa i dag. Jag undrar lite var han ska
              få det ifrån, och dessutom hur han gratis ska vaccinera hela befolkningen
              när vi inte ens kan nå våra riskgrupper.
            </seg>
            <seg n="e1277164">
              I dag finns det antivirala medel mot influensa som kan hämma
              en virusinfektion och därmed ett sjukdomsförlopp. När det gäller
              denna fråga säger Morgan Johansson: Vi ska ha ett system som gör
              att vi kan köpa medicin åt hela befolkningen. Då undrar man återigen:
              Var finns rimligheten i alla dessa uttalanden? Jag håller inte
              med om att vi i första hand behöver vaccinera eller medicinera
              hela befolkningen. Återigen måste det viktiga vara att vi har
              ett effektivt system för att nå våra riskgrupper. Vi måste börja
              där. Det saknas i dag.
            </seg>
            <seg n="8e2c9558">
              Herr talman! En annan sjukdom som förekommer flitigt i mediedebatten
              som ett ytterligare skräckscenario är sars. Det är mer relevant
              jämfört med fågelinfluensan. Det är svår akut respiratorisk sjukdom,
              eller sars i folkmun. Det är en form av atypisk pneumoni, eller
              en form av lunginflammation. Där har man sett ungefär 8 100 fall
              varav ungefär 800 har haft dödlig utgång. Man har rapporterat
              lokal smittspridning från Kina, Hongkong, Vietnam, Singapore,
              Kanada och Taiwan.
            </seg>
            <seg n="b05d98ab">
              Jag var själv i Kanada när det blossade upp som värst och såg
              de skräckscenarier som var där på flygplatser och så vidare. Senast
              drabbades en virolog i Kina. I och med det har WHO uppmanat alla
              medlemsstater att se utbrottet som en orsak till att se över sina
              säkerhetsrutiner för biosäkerhet vid alla de institutioner och
              laboratorier som arbetar med sars.
            </seg>
            <seg n="9f43184c">
              I det här sammanhanget vill jag också passa på att påpeka hur
              viktigt det är att både Sverige och EU gemensamt aktualiserar
              frågan om att tillåta Taiwan att ha observatörsstatus inom WHO.
              Det är inte medlem i dag och måste sköta alla sina rapporter från
              Kina, vilket är olyckligt, eftersom det är ett av de länder där
              sars förekom vid förra utbrottet.
            </seg>
            <seg n="ddacc991">
              Herr talman! Det finns en viktig global sjukdom som vi inte diskuterat
              närmare i betänkandet och som vi tenderar att glömma bort. Det
              är de fattigas sjukdom, de afrikanska kvinnornas och barnens sjukdom.
              Det är malaria. Det är en väldigt utbredd sjukdom inom tropiska
              och subtropiska områden i världen. Mellan en och tre miljoner
              människor, de flesta barn under fem år, dör i malaria varje år.
            </seg>
            <seg n="17910363">
              Hälften av jordens befolkning bor i områden där malariasmittan
              är ständigt närvarande. Men återigen är södra Afrika hårdast drabbat.
              Sjukdomen sprids via myggor. Den har följt oss sedan urminnes
              tider och även dragit nytta av våra ingrepp i naturen, framför
              allt konstbevattning. Det är en vektorburen zoonos, det vill säga
              en sjukdom som överförs mellan djur och människa.
            </seg>
            <seg n="7155b6cb">
              Trots att en tredjedel av jordens befolkning riskerar att smittas
              och så många dödsfall inträffar per år i malaria satsas det relativt
              lite pengar på att bekämpa sjukdomen. Det intressanta är igen
              att det är barn och kvinnor som drabbas värst. 90 % av dem som
              dör är barn under fem år, och mest utsatta är de afrikanska barnen.
              Männen blir förr eller senare immuna. Det tror jag är ett av skälen
              till att forskningen inte har prioriterats.
            </seg>
            <seg n="ff17aea4">
              Man ska veta att över 90 % av dödsfallen skulle kunna förhindras
              med effektiva malariamedel. Men de billigaste läkemedlen som är
              mest spridda i Afrika är till stor del ineffektiva i dag på grund
              av resistensutveckling. Små barn kan bli infekterade av malaria
              en gång i veckan. Det innebär att läkemedlen måste tas några dagar
              i rad. Det är svårt för människorna på landsbygden där det kan
              sluka en tredjedel av hela hushållets inkomst. Det är omöjligt.
            </seg>
            <seg n="89a5b066">
              År 1997 bildades Multilateral Initiative on Malaria, MIM, av
              olika organisationer och enskilda som ville förbättra det lokala
              genomslaget i Afrika. Det handlar om att få nya forskningsrön
              genom att bygga ut forskningen och att underlätta samordning och
              globalt samarbete. Detta har gjort att malaria åtminstone förekommer
              lite mer i fokus, men det är absolut inte tillräckligt.
            </seg>
            <seg n="1ee6a0e6">
              Jag ska nämna någonting positivt om malaria också. Nu i höstas
              har man rapporterat väldigt goda resultat från försök att vaccinera
              barn i Moçambique mot malaria. Det är mycket glädjande. WHO ser
              det som ett viktigt genombrott. Ett bra vaccin mot den fruktade
              sjukdomen skulle kunna spara en miljon människoliv varje år. Men
              det krävs fortfarande större studier innan någon kan uttala sig
              om framtiden. Det dröjer minst 1015 år innan vi kan se ett kommersiellt
              vaccin. Vi har återigen anledningen att läkemedelsjättarna inte
              ser några vinstchanser i att forska fram ett vaccin mot malaria.
              Det gör att allting fördröjs.
            </seg>
            <seg n="94bb3120">
              Herr talman! Sist men inte minst ska jag säga några ord om hiv,
              som vi har behandlat mest ingående i betänkandet. Vi har en stor
              samsyn över partigränserna. Sverige gör ett väldigt gott arbete
              på detta område. Men vi kan alltid göra mer. Man får aldrig vara
              nöjd förrän hiv är utrotat, och till dess är det väldigt långt.
            </seg>
            <seg n="7ff6f362">
              Östeuropa tillsammans med Ryssland står för den största ökningen.
              Det är ungefär 40 % på två år. Det är en näst intill okontrollerad
              spridning. Det gäller i länder som ligger väldigt nära Sverige.
              Vitryssland har en katastrofsituation som kan jämföras med afrikanska
              länder. I Ukraina, för att ta ett annat exempel, är det 1 % av
              dem som behöver medicin som får möjlighet till det. Det sker trots
              att det finns garantier enligt lag i Ukraina.
            </seg>
            <seg n="eaaafb1c">
              Gemensamt för de drabbade länderna i vårt östra närområde har
              varit att myndigheterna har högst obefintlig eller ingen beredskap
              alls för hiv med den här spridningstakten. Det är knappa resurser
              till upplysning. Det är minimalt förebyggande informationsarbete
              kombinerat med dålig tillgång till mediciner. Allt det förvärrar
              epidemin.
            </seg>
            <seg n="e719ceee">
              Men det finns ändå vissa ljusglimtar. Man menar att de omfattande
              åtgärder man gjort i andra länder gett erfarenhet. På så sätt
              kan de snabbare ge effekt i Ryssland. Flera olika kampanjer görs
              i medier angående säker sex. Det sker utbildning för personal
              i rådgivning i samband med testning. Det ger preventiva och hälsobefrämjande
              åtgärder. Man försöker förhindra smitta mellan mamma och barn
              och gör insatser bland prostituerade, och man försöker öka insatserna
              i skolorna.
            </seg>
            <seg n="a9f093d3">
              Tyvärr har många reagerat negativt när det gäller medieinsatser.
              Man tycker att det är känsligt att tala om sex, och man är väldigt
              skeptisk till allt som kan likna officiell propaganda från forna
              Sovjet. Men ännu farligare vore det ändå om man fortfarande använde
              sig av metoden att sopa problemen under mattan och bruka strutspolitik,
              precis som under kommunisttiden.
            </seg>
            <seg n="54207434">
              Vi vet redan i dag att de kunskaper vi har är effektiva för att
              förhindra smittspridning, men det här är inte tillräckligt. Olika
              vaccin mot infektionssjukdomar har varit och är än i dag en av
              de viktigaste bidragen till att förbättra folkhälsan och öka livslängden.
              Precis som för alla andra virus är den enda långsiktiga lösningen,
              för att uppnå en kontroll, ett hivvaccin. Samtidigt är det en
              av de svåraste utmaningar som vetenskapen någonsin har ställts
              inför. Och problemet, som många inte vill se, är att det tar väldigt
              lång tid att få fram ett säkert och effektivt vaccin. Många nya
              vaccinkandidater måste först testas experimentellt i laboratorier
              och i prekliniska studier innan de kan prövas i kliniska försök.
              Och många av de hivvacciner som finns i dag har olyckligtvis inte
              heller genomgått någon systematisk utvärdering.
            </seg>
            <seg n="5d95d62e">
              I de olika kliniska faserna handlar det i steg ett om försök
              på oinfekterade frivilliga. Det är en liten skala, 1020 personer.
              Steg två består av samma sak, fast det är en större grupp. Här
              testar man då säkerhet och immunogenicitet, alltså hur kraftig
              förmåga det har att stimulera immunförsvaret. Och i steg tre använder
              man det i en större riskgrupp där man tittar på förmågan att förhindra
              sjukdom.
            </seg>
            <seg n="a8888770">
              Om man använder sig av hypotesen att vi hade ett potentiellt
              existerande vaccin i dag och skulle starta kliniska försök nu
              under 2005 så skulle vi först år 20192023 kunna se en effekt.
              Slutsatsen blir då att trots all forskning som pågår är ett fungerande
              vaccin mycket avlägset.
            </seg>
            <seg n="b7ada44f">
              USA aviserar nu att man inte kommer att höja anslagen till National
              Institute of Health med 14 % årligen som har skett tidigare. Nu
              kommer man endast att bidra med en ytterst marginell ökning på
              en halv procent. Signalen från amerikansk sida med ett svagare
              stöd för utvecklingen av hivvaccin är väldigt allvarlig. För att
              man ska kunna motverka det här krävs ett mycket större engagemang
              från EU. Jämfört med USA satsar Europa bara 10 % på utvecklingen
              av hivvaccin när det gäller forskaranslag.
            </seg>
            <seg n="a83b34b9">
              I dag saknar EU ett långsiktigt vetenskapligt engagemang, och
              EU måste också bidra med större ekonomiska resurser. Jämfört med
              USA, där det finns projekt som löper över tio år, har EU bara
              treårsprojekt och ingen chans till uppföljning. Vidare har varken
              EU eller kommissionen i dag någon konkret plan för hivvaccinutveckling.
              Dessutom lider EU brist på både verklig kompetens och politisk
              styrning.
            </seg>
            <seg n="f3552d8a">
              Redan år 2000 beslöts att EU skulle komma med en aktionsplan
              för hiv/aids, och flera år senare måste man fortfarande ställa
              sig frågan: Var finns en relevant sådan? Den behövs nu, inte när
              ytterligare många miljoner är smittade av hiv.
            </seg>
          </u>
          <note type="speaker" n="0cc8bdcd">
            Anf. 4 GABRIEL ROMANUS (fp):
          </note>
          <u who="Q724410" xml:id="i-ddea83c1080dc2e6-0" n="b8e4912a">
            <seg n="ee67f555">
              Herr talman! Jorden är en farlig planet att leva på. Vi har stora
              delar som plågas av svält, krig, naturkatastrofer, klimatförändringar
              och smittsamma sjukdomar. Så har det nog alltid varit, men vi
              som växte upp efter andra världskriget har vant oss vid att Sverige
              är ett lugnt hörn av världen. Nu är det annorlunda. Nu har vi
              världens problem i våra vardagsrum. Och när det gäller smittsamma
              sjukdomar har vi lärt oss att de stora smittsamma sjukdomarna
              rör oss dels genom vårt internationella samarbete, vårt bistånd
              till fattiga och plågade länder, dels genom det mera omfattande
              resandet som gör att smitta kommer in i vårt land även av sjukdomar
              som vi trodde att vi hade utrotat. Därför har det varit bra att
              ha det här sammansatta utskottet, som består av socialutskottet
              och utrikesutskottet.
            </seg>
            <seg n="e17905fb">
              Syftet med vårt arbete har varit att dels värdera de här hoten,
              dels ta ställning till frågan: Har vi en god beredskap, och gör
              vi vad vi bör göra för att förbereda oss och för att vara med
              och bekämpa smittsamma sjukdomar utomlands?
            </seg>
            <seg n="c4cdd4cf">
              Det finns mycket siffror i vårt betänkande. Jag ska inte upprepa
              det som andra har sagt. Låt oss ändå bara tänka på att förra året
              smittades 4,9 miljoner människor av hiv. Det är lika många som
              halva Sveriges befolkning. Samtidigt dog 3,1 miljoner människor.
              De nysmittade och de som dog förra året i aids är alltså tillsammans
              nästan lika många som hela Sveriges befolkning.
            </seg>
            <seg n="d922fab1">
              Vi vet att hiv ökar i alla regioner; det sägs i betänkandet.
              Vi vet också att en särskilt stark ökning sker nära Sverige, i
              nordvästra Ryssland, S:t Petersburg, i de baltiska staterna och
              på andra platser i vår närhet. Ännu mer omfattande är naturligtvis
              tuberkulosen. Det är två miljarder smittade. Och nio miljoner,
              alltså lika många som hela Sveriges befolkning, insjuknar varje
              år.
            </seg>
            <seg n="fac14815">
              Vi kan ändå glädja oss åt att situationen i Sverige är relativt
              lugn. Vi lyckades genom en snabb uppställning av alla berörda
              begränsa hivsmittan. Vi var beredda att göra radikala åtgärder
              som fick ta över andra hänsyn för att snabbt begränsa smittan.
              Nu har vi en liten spridning i Sverige. Vi har någon ökning av
              antalet insjuknade, men det är personer som kommer hit med smitta.
            </seg>
            <seg n="4c8c8272">
              Det här är naturligtvis hoppingivande. Det är naturligtvis också
              hoppingivande att det finns en känsla för internationellt samarbete
              både i Världshälsoorganisationen och i Europeiska unionen, även
              om vi just fick höra av Ewa Björling att det kunde vara betydligt
              bättre med insatserna. Det är verkligen tänkvärt.
            </seg>
            <seg n="46cef50c">
              En annan uppmuntrande sak är naturligtvis att det här är ett
              område där vi i Sverige kan engagera oss aktivt i vårt biståndssamarbete
              med länder som är utsatta för hiv. Och jag tycker att det var
              mycket uppmuntrande att man så snabbt lyckades få kontroll över
              sarsepidemin.
            </seg>
            <seg n="4fceb5f7">
              När vi har gått igenom det här tycker jag också att man kan säga
              att vi i Sverige har en planering, och vi har ett aktivt engagemang
              för att förbereda oss för eventuella epidemier eller pandemier,
              som vi nu har lärt oss att det kan vara.
            </seg>
            <seg n="41a031ee">
              Men trots allt finns det en hel del oroande tecken. För det första
              handlar det naturligtvis om att de här sjukdomarna utvecklar resistens.
              Vi måste hela tiden hitta nya läkemedel och nya vaccin. För det
              andra utvecklas det nya sjukdomar, som till exempel nya varianter
              av influensa. För det tredje har vi just den här snabba smittspridningen
              nära våra gränser i Östeuropa, vilket är mycket oroande. Och den
              smittspridningen hotar Sverige genom den människohandel som förekommer
              från de här länderna. Det är människohandel med sikte på prostitution.
            </seg>
            <seg n="7bf402e4">
              Narkomanin är en annan spridningskälla som är oroande. Narkomani,
              narkotikamissbruk, är naturligtvis oroande i sig själv, men dessutom
              för den med sig en ökad smittorisk.
            </seg>
            <seg n="5a654d00">
              Om vi tittar på vad som händer här hemma kan vi tyvärr också
              konstatera att ett orosmoment är att många svenskar inte verkar
              ta risken för sexuellt överförda sjukdomar på särskilt mycket
              allvar, utan man ägnar sig ganska flitigt åt det som brukar kallas
              för osäker sex.
            </seg>
            <seg n="b280265e">
              Då kan man säga att det i dag bara är klamydia och kanske gonorré
              som sprids med osäker sex det är i och för sig inte så oskyldigt;
              man kan minsann få allvarliga följdverkningar av de sjukdomarna
              men det betyder också att vi har en ganska dålig beredskap om
              det skulle bli en mer omfattande spridning av sexuellt överförda
              allvarligare sjukdomar, framför allt hiv, naturligtvis.
            </seg>
            <seg n="f18ee87d">
              Det är ännu mer oroande när man får klart för sig, vilket vi
              har fått i betänkandet, att den sexualundervisning som vi trodde
              att vi var ett föregångsland med förekommer i väldigt otillräcklig
              omfattning i skolorna.
            </seg>
            <seg n="c8f08124">
              Jag tillhör den generation som när jag var ung kämpade mycket
              för att vi skulle ha ett mer avspänt förhållande till att tala
              om sex. Man kan ju säga att vi har fått det i den enkla meningen
              att våra barn nu får se sex på tv om inte varje dag så ganska
              ofta. Vår offentliga miljö och våra medier är fulla med sex. Den
              sakliga upplysning däremot som man behöver för att kunna utveckla
              en sund sexualitet och kunna skydda sig mot oönskade konsekvenser
              lyser tydligen fortfarande i hög grad med sin frånvaro i skolan.
            </seg>
            <seg n="ca3fee16">
              En annan oroande tendens är naturligtvis, som tidigare talare
              har varit inne på, den otillräckliga eller felaktiga nyhetsrapporteringen
              om dessa hot. Otillräckliga är väl fel att säga. Den är omfattande,
              men felaktig. Där skulle man också behöva en förbättring som naturligtvis
              inte vi kan besluta om. Det finns ansvariga personer som skulle
              kunna ta ett större ansvar.
            </seg>
            <seg n="24532628">
              Ett ytterligare orosmoment är den tendens till hamstring som
              alltid finns när det uppstår en brist av något slag av läkemedel
              som vi har sett rapporter om på senare tid. Om vi har ont om läkemedel,
              vilket vi kommer att ha om det uppstår en epidemi, gäller det
              att de fördelas på ett rimligt sätt, i första hand till dem som
              löper störst risk och till dem som är oumbärliga för att vårt
              samhälle ska fungera.
            </seg>
            <seg n="a4b973cb">
              Herr talman! Vi har många partiskiljande frågor i Sveriges riksdag.
              Det är ju sunt i en demokrati. Men vi lyckas ibland samla oss
              till gemensamma tag. Det här betänkandet får väl, eftersom det
              är enigt, ses som ett uttryck för att vi tycker att det är en
              allvarlig fråga där vi kan samla oss. Det gjorde vi också i hög
              grad när vi i stor enighet antog nya lagar på smittskyddsområdet.
              Man får väl också se det faktum att statsrådet Jämtin är här,
              eller i alla fall har varit här, som ett uttryck för vår stora
              enighet på det här området.
            </seg>
            <seg n="b29cb36d">
              Vi är eniga om verklighetsbeskrivningen i långa stycken. Jag
              vet inte varför Carina Hägg muckar gräl och drar in abortfrågan
              som inte har så mycket med det här att göra. Jag tycker att det
              är bra när vi är eniga. Jag tycker inte att vi behöver gräla om
              sådant som inte hör hit. Men jag vill gärna lugna Carina Hägg
              när hon frågar mig var Folkpartiet står i abortfrågan. Jag är
              inte säker på att det hör hit, men vi står fast vid den hållning
              som vi har intagit kanske tidigast av alla partier, nämligen att
              vi är för att kvinnan själv ska få bestämma över abort.
            </seg>
            <seg n="467e1074">
              Jag hade själv förmånen att vara med när den lagen antogs i riksdagen
              på 70-talet och talade för den då. Min kollega Birgitta Ohlsson
              har ju arbetat för att även kvinnor som inte bor i Sverige ska
              kunna få del av den svenska lagstiftningen. Jag tror inte att
              Carina Hägg behöver oroa sig för vår räkning. Om hon får med sig
              regeringen på detta ska vi nog klara även den saken.
            </seg>
            <seg n="f712c52a">
              Sverige är aktivt när det gäller internationellt samarbete och
              bistånd. Det är bra. Det gäller då också, som utskottet skriver
              med lite diplomatiska formuleringar, att vi står upp för den svenska
              synen på sexualitet och det som sammanhänger med sexuell och reproduktiv
              hälsa, som man säger, och tar konfrontationer med både Amerika
              under George Bush och andra krafter som vill trolla bort frågan
              om preventivmedel och dess viktiga betydelse för de här frågorna.
            </seg>
            <seg n="f46509e9">
              Att Sverige har fått EU:s smittskyddsmyndighet är bra. Det tyder
              också på att vi satsar på de här frågorna. Vi satsar också en
              hel del på samarbetet i Världshälsoorganisationen. Jag skulle
              önska, som Ewa Björling också nämnde, att vi hjälpte till att
              se till att Taiwan får observatörsstatus i Världshälsoorganisationen.
              Taiwan är ju inte bara en demokrati utan också ett avancerat samhälle
              med god forskning. De skulle kunna lämna ett viktigt aktivt bidrag
              i det arbetet.
            </seg>
            <seg n="57d03639">
              Vi ska satsa på forskning. Vi ska satsa på nordiskt samarbete,
              som nämns i betänkandet, eftersom vi i Nordiska rådet har det
              parlamentariska samarbetet och i ministerrådet intensiva kontakter
              med just nordvästra Ryssland, Baltikum och övriga Östersjöstater.
              Det är viktiga saker.
            </seg>
            <seg n="2f92664b">
              Vi ska ha en god beredskap, bättre sexualundervisning i skolorna
              och bättre information från myndigheterna.
            </seg>
            <seg n="74c12215">
              Herr talman! Med detta yrkar jag bifall till förslaget i vårt
              enhälliga betänkande.
            </seg>
          </u>
          <note type="speaker" n="cba75fa0">
            Anf. 5 CARINA HÄGG (s) replik:
          </note>
          <u who="Q3374704" xml:id="i-87587bd86743571f-1" n="60f23ffb">
            <seg n="08fad093">
              Herr talman! Jag vill inleda med att säga till Gabriel Romanus
              och Folkpartiet att jag välkomnar att Folkpartiet ansluter sig
              till mitt arbete när det gäller utländska kvinnors rätt att göra
              abort i Sverige. Jag välkomnar också att ni nu delar min uppfattning
              att sexualundervisning och samlevnadsundervisning måste förbättras
              såväl på lärarhögskolorna som i den reella undervisningen ute
              i skolorna.
            </seg>
            <seg n="72da8587">
              Regeringen har ställt upp och svarat mig på ett positivt sätt,
              så jag ser framtiden an med positiva ögon.
            </seg>
            <seg n="893c6b52">
              Jag vill fokusera på att Gabriel Romanus glider undan min fråga.
              Det finns två alternativ i politiken. Vi vet att Sveriges röst
              internationellt är oerhört viktig i dag. Det är få som talar tydligt
              i de här frågorna. Det är få som driver på när det gäller sexuell
              och reproduktiv hälsa och dess betydelse för bekämpning av hiv/aids.
            </seg>
            <seg n="fc489b99">
              Om det inte finns någon samlad kraft i alliansen den borgerliga
              oppositionen skulle det spela roll om man kom till makten och
              fick ett praktiskt genomförande av politiken.
            </seg>
            <seg n="1d2db1bf">
              Frågan är väsentlig. Är det Kristdemokraternas och Chatrine Pålssons
              linje som kommer att gälla, eller är det någon enstaka debattörs
              linje inom Folkpartiet? Vad kommer att gälla? Vad skulle ni tillsammans
              ha för uppfattning i en kommande FN-konferens till exempel?
            </seg>
          </u>
          <note type="speaker" n="ff3eaa5c">
            Anf. 6 GABRIEL ROMANUS (fp) replik:
          </note>
          <u who="Q724410" xml:id="i-ddea83c1080dc2e6-1" n="b8e4912a">
            <seg n="c4110486">
              Herr talman! Jag blir nästan rörd när Carina Hägg tycker att
              det är bra att jag delar hennes uppfattning om bättre sexualundervisning.
              När jag var i liberala studentklubben det var förmodligen innan
              Carina Hägg var född verkade jag för bättre sexualundervisning.
              Vem som delar vems uppfattning är kanske inte så viktigt. Vi är
              i alla fall ense om att sexualundervisningen bör förbättras.
            </seg>
            <seg n="0cf834b7">
              Nu råkar det vara så att det är Carina Häggs partivänner som
              har och under de senaste tio åren har haft ansvaret för sexualundervisningen.
              Det är bra att ministern nu säger att den måste förbättras. Det
              hade varit ännu bättre om man hade sett till att den var bra när
              man har haft regeringsansvaret.
            </seg>
            <seg n="11fa4827">
              Vi är överens. Vi behöver inte mucka gräl, men gå hem och tala
              med ministern. Det är mitt råd.
            </seg>
            <seg n="21568fd2">
              Att det är viktigt att vi talar tydligt internationellt är vi
              också ense om. Jag kan nog lugna Carina Hägg på den punkten också.
              Såvitt jag vet har inte Kristdemokraterna föreslagit att abortlagstiftningen
              ska bli annorlunda. Det får Chatrine Pålsson svara på när hon
              får ordet. Att det finns en väldigt stor enighet i Sveriges riksdag
              bakom den svenska abortlagstiftningen och att vi ska hävda vår
              svenska syn på sexuell och reproduktiv hälsa internationellt tror
              jag inte är någon hemlighet.
            </seg>
            <seg n="ef9bf11a">
              Om vi får en ny regering, vilket jag tycker vore hälsosamt, kommer
              den naturligtvis att vara en regering för hela folket och inte
              för halva folket; vi ska inte ha regeringar som bygger på halva
              folket. Då kommer självklart den breda enigheten att avspeglas
              internationellt.
            </seg>
          </u>
          <note type="speaker" n="76e7d84c">
            Anf. 7 CARINA HÄGG (s) replik:
          </note>
          <u who="Q3374704" xml:id="i-87587bd86743571f-2" n="60f23ffb">
            <seg n="dd84cbf9">
              Herr talman! Jag tycker att det gång på gång är en konstig debattordning
              när jag debatterar med Folkpartiet. Om jag tar upp och driver
              angelägna frågor blir jag kritiserad för att jag över huvud taget
              har tagit upp frågorna.
            </seg>
            <seg n="75279bd3">
              Jag har, tillsammans med regeringen, aktivt drivit kampen för
              en bättre sexualundervisning. Jag har fått stöd från regeringen.
              Folkpartiet väljer då att angripa Socialdemokraterna på just den
              punkten. Jag måste säga att det är ett väldigt märkligt sätt att
              opponera mot Socialdemokraterna.
            </seg>
            <seg n="9c07791e">
              Jag har fortfarande inte fått svar från Gabriel Romanus på min
              huvudfråga. Han talar om tydlighet, men Folkpartiet har fortfarande
              inte talat om att man utifrån sin starka position i Nordiska rådet
              har tagit upp de här frågorna som abortfrågan på Färöarna. Kvinnorna
              i Norden har fortfarande inte rätt att göra abort överallt. Där
              vill jag än en gång säga till Gabriel Romanus: Upp till bevis!
              Jag hoppas att utskottet ska kunna göra någonting i den här frågan
              framöver.
            </seg>
            <seg n="dadb0395">
              Kristdemokraterna har, efter att ha drivit reproduktiv hälsa
              på ett väldigt moralkonservativt sätt på individbasis, i dag lyft
              upp detta till en fråga för riksdagsgruppen. Man har deklarerat
              att detta ska kunna vara en av valfrågorna. När vi då ser denna
              klyfta mellan vad Gabriel Romanus här säger och vad som händer
              inom den så kallade alliansen blir naturligtvis vår fråga: Vad
              kommer att hända? Hur kommer vi att kunna föra ut det gemensamma
              politiska budskap som vi har slagit fast i betänkandet? Kommer
              Sveriges röst att bli tystare när Gabriel Romanus ska kompromissa
              inom den borgerliga alliansen? Jag har väldigt svårt att tro att
              det kommer att bli en tydlig röst. Kommer vi att få se något program
              på det här området före valet?
            </seg>
          </u>
          <note type="speaker" n="c6e56649">
            Anf. 8 GABRIEL ROMANUS (fp) replik:
          </note>
          <u who="Q724410" xml:id="i-ddea83c1080dc2e6-2" n="b8e4912a">
            <seg n="e1cac4c9">
              Herr talman! Jag har lite svårt att känna igen mig i Carina Häggs
              beskrivning. Det är inte jag som angriper Carina Hägg. Det var
              Carina Hägg som började, i denna debatt om ett enigt betänkande
              från det sammansatta utskottet, med att angripa Folkpartiet, och
              inte bara vad vi gör utan framför allt därför att vi har ett samarbete
              med Kristdemokraterna.
            </seg>
            <seg n="93253ebd">
              Jag angriper inte Carina Hägg för att hon arbetar för att regeringen
              ska förbättra sexualundervisningen. Jag säger bara att det är
              Socialdemokraterna som haft regeringsansvaret under större delen
              av efterkrigstiden, och är det så att vår sexualundervisning är
              dålig är det ni som har huvudansvaret. Sedan kan vi gärna arbeta
              tillsammans för att den ska bli bättre. Jag har som sagt ägnat
              mig åt den frågan ganska länge, så jag har inga bekymmer med det.
            </seg>
            <seg n="3bcd1567">
              Jag förmodar att talmannen ursäktar om jag inte går in på abortfrågan
              på Färöarna i denna debatt som handlar om global smittspridning.
              Jag har en del att säga, men det ska jag säga i rätt sammanhang.
            </seg>
          </u>
          <note type="speaker" n="6704a2fa">
            Anf. 9 EWA BJÖRLING (m) replik:
          </note>
          <u who="Q457877" xml:id="i-f8f8be4027d463f0-1" n="14ba92cc">
            <seg n="06e8756b">
              Herr talman! Inte heller jag var medveten om att abort var en
              global smittsam sjukdom. Jag tycker att vi i dag snarare ska hålla
              fokus på globala smittsamma sjukdomar. Där finns tillräckligt
              mycket att diskutera, och de är tillräckligt allvarliga i sig.
              Abort är också en viktig fråga men inte här.
            </seg>
            <seg n="370a4f28">
              Inledningsvis vill jag bara kommentera det Gabriel Romanus sade
              om att sex- och samlevnadsundervisningen måste öka i skolan. Jag
              skulle vilja tillägga att detta också är ett väldigt stort föräldraansvar.
              Föräldrarna kan vara mycket tydligare än vad man är i dag tillsammans
              med skolan.
            </seg>
            <seg n="705c6c5a">
              Sedan vill jag ta upp det här med USA. Du talade om att trolla
              bort preventivmedelsfrågan när det gäller USA. Jag är nyfiken
              på hur Folkpartiet ställer sig i den här frågan. Carina Hägg uttalade
              ju väldigt tydligt att vi måste ställa oss emot USA. Jag tycker
              att det är en väldigt naiv inställning. Vi har inte råd med den
              inställningen när det gäller hiv. Världen har inte tid att vänta,
              och vi är extremt beroende av USA:s resurser. Det kan vi alla
              erkänna. Titta bara på det exempel jag drog med forskningen! Det
              är bara ett av många.
            </seg>
            <seg n="ccd94fc0">
              Det finns olika lösningar på hur man bedriver politiken tillsammans
              med eller emot USA, men bara en nyfiken fråga: Hur ställer sig
              Folkpartiet i detta? Vad ser ni för lösning?
            </seg>
          </u>
          <note type="speaker" n="9bfe72b0">
            Anf. 10 GABRIEL ROMANUS (fp) replik:
          </note>
          <u who="Q724410" xml:id="i-ddea83c1080dc2e6-3" n="b8e4912a">
            <seg n="54209d0f">
              Herr talman! Det är självklart att föräldrar har ett ansvar för
              att ge sina barn en sund och saklig syn på sexualitet. Men vi
              vet också att detta är svårt för många föräldrar, för de har själva
              inte fått någon vettig sexualupplysning. Jag tycker att skolan
              ska samarbeta med föräldrarna; det har jag också ägnat en hel
              del energi åt att försöka åstadkomma. Men det fordrar att också
              föräldrarna får en saklig upplysning och inte är hänvisade till
              bara den ganska förvridna bild av sexualitet som man får genom
              medierna, om de ska kunna tala med sina barn i rätt tid om dessa
              för många ganska svåra ämnen.
            </seg>
            <seg n="a2e720a7">
              När det gäller vår inställning till USA är det självklart att
              vi ska samarbeta med USA. Jag delar helt Ewa Björlings uppfattning
              att detta, inte minst med tanke på resurserna, är oerhört viktigt.
              Men ett samarbete utesluter ju inte att man också försöker påverka
              varandra och ibland framför kritik när detta är värdefullt. Den
              syn Bushregimen sprider i frågor som rör sexuell och reproduktiv
              hälsa, som det heter, stämmer inte riktigt med den svenska synen,
              och då får vi inte vara blyga utan framföra våra synpunkter och
              vår kritik. Men det ska naturligtvis vara i syfte att påverka
              USA i ett samarbete som vi verkligen är beroende av. Jag delar
              den uppfattningen.
            </seg>
            <seg n="a31c529c">
              Sedan tycker jag självklart att om nu EU är världens största
              ekonomi, som vi ibland säger och slår oss för bröstet med, vore
              det väl klädsamt om vi kunde satsa mer och påverka även i den
              delen.
            </seg>
            <seg n="935716c9">
              Jag tror faktiskt inte att vi har så olika åsikter om USA. Jag
              tyckte att Ewa Björling själv också var en aning kritisk mot USA
              just nu. Det är väl Bushregimen, även om inte det ordet nämndes.
            </seg>
          </u>
          <note type="speaker" n="1fc0fd53">
            Anf. 11 EWA BJÖRLING (m) replik:
          </note>
          <u who="Q457877" xml:id="i-f8f8be4027d463f0-2" n="14ba92cc">
            <seg n="5cdff663">
              Herr talman! Det handlade inte om Bushregimen för min del, utan
              det handlade precis om det vi alla är eniga om i betänkandet:
              att våga kritisera USA för att man inte använder sig av ABC Abstinence,
              Be faithful, Condoms . Man vill inte använda ordet C, för preventivmedel
              ska inte existera. Detta är vi alla emot, och det står vi alla
              bakom.
            </seg>
            <seg n="a6fb9545">
              Det är alltså inte det. Snarare handlar det om att man måste
              ha en pragmatisk lösning på hur hela världen kan hjälpa till på
              sitt sätt och hur vi kan minska den påverkan som USA har när man
              ger ut sina resurser. Här tror jag att bästa lösningen är att
              inte göra detta bilateralt. Vi kan se hur vissa länder, till exempel
              Uganda, förut gjorde detta framgångsrikt. Man spred information,
              det var preventivmedelsrådgivning och man jobbade på alla fronter.
              Nu är man mer restriktiv, just på grund av att det är bilaterala
              pengar från USA. I stället bör man få USA att lämna mer multilaterala
              anslag där det är stora organisationer som styr i sig. Det tror
              jag är den riktiga vägen att gå.
            </seg>
            <seg n="4ae6d193">
              Vi måste ju ändå alla erkänna att det är USA:s resurser vi behöver.
              De ligger långt före alla oss andra. Gör vi detta i kombination,
              att det blir mer multilateralt samtidigt som vi fortfarande vågar
              kritisera USA för självklart ska vi göra det när vi tycker annorlunda
              tror jag att det är den bästa lösningen för att alla parter ska
              kunna bidra.
            </seg>
            <seg n="fdf304ee">
              Det är precis lika viktigt som att våga kritisera den katolska
              kyrkan, ett annat viktigt område. Där måste vi också våga stå
              upp och säga att även de måste hjälpa till nu.
            </seg>
          </u>
          <note type="speaker" n="9475f5bf">
            Anf. 12 GABRIEL ROMANUS (fp) replik:
          </note>
          <u who="Q724410" xml:id="i-ddea83c1080dc2e6-4" n="b8e4912a">
            <seg n="208bbe58">
              Herr talman! Jag letar förtvivlat efter någonting att säga emot
              i det senaste inlägget. Jag tycker nog att vi är ganska överens.
              Möjligen skulle jag kunna säga att USA:s politik på detta område
              har väl ändå utvecklats till det sämre under George Bushs presidentskap
              jämfört med hur det var när Bill Clinton var president. Det lilla
              vi kan göra är att stå upp för vår uppfattning och kritisera USA
              på den punkten.
            </seg>
          </u>
          <note type="speaker" n="a63eabf3">
            Anf. 13 CHATRINE PÅLSSON (kd):
          </note>
          <u who="Q4973700" xml:id="i-80254239f3fbfbea-0" n="08ac7893">
            <seg n="1862a6f1">
              Herr talman! Kära vänner! Först vill jag yrka bifall till förslaget
              i det gemensamma betänkandet. Jag känner att detta är en oerhört
              viktig fråga för oss i Sveriges riksdag. Jag kommer i mitt anförande
              helt naturligt att kanske hålla mig lite mer på det nationella
              planet eftersom jag är socialutskottsrepresentant. Min kollega
              Maud Ekendahl kommer att göra detsamma när hon talar lite senare
              i debatten.
            </seg>
            <seg n="62dc36f7">
              Jag tycker inledningsvis att det är viktigt att skilja ut de
              två områden som finns här och som båda är oerhört viktiga. Det
              ena är det professionella, den vetenskap vi har på området som
              ju har kommit väldigt långt. Det andra är den politiska roll som
              vi i denna kammare och regeringen har. Det är viktigt att dessa
              arbeten att tala om vad man har för politisk vision och professionen
              samarbetar till allas bästa.
            </seg>
            <seg n="cedb8c66">
              Smittsamma sjukdomar har alltid varit förknippade med stor ångest
              och oro. Vi kan läsa i historieböckerna om när hela släkter, hela
              ortsbefolkningar, drabbades av någon smittsam sjukdom och faktiskt
              dog och hur människor fasade för nästa pest. De skördade miljontals
              människors liv. Och det är klart, när vi nu för några månader
              sedan tvingades att se hur tsunamikatastrofen skördade många människors
              liv kan vi lite förstå hur enormt jobbigt det är för ett helt
              samhälle, en hel värld, att bli drabbad av något som man inte
              har kunnat förutse. Där tror jag det är viktigt att vi nu i dagens
              samhälle, när vi faktiskt har mycket kunskap om behandlingsformer
              och vaccinationer och har kunnat utrota ett antal sjukdomar som
              förr var förknippade med död, ser detta som en fantastisk möjlighet.
              Samtidigt får vi aldrig förtröttas i att på alla sätt försöka
              förebygga sjukdomar. Det är ju alltid bättre att förebygga än
              att drabbas. Det är därför vi med alla förebyggande metoder som
              finns inom varje område ska ge detta profylaktiska arbete ett
              ordentligt utrymme i våra debatter.
            </seg>
            <seg n="34bc67ac">
              Jag ska också bara säga att när det gäller abortfrågan har Kristdemokraterna
              under många år krävt att det förebyggande arbetet ska bli bättre.
              Bland annat är vi det parti som faktiskt har sagt att det ska
              vara minst en ungdomsmottagning i varje kommun. Vi har vågat säga
              detta, och vi fortsätter. Vi fortsätter att tycka att det är bättre
              att förebygga aborter än att aborter sker. Sedan får Carina Hägg
              säga vad hon vill.
            </seg>
            <seg n="36865ec5">
              Jag tycker också att det är viktigt att komma ihåg att det finns
              en psykologisk faktor i detta. Det är alltså inte bara det att
              vi oroas av saker som kan drabba oss som vi inte själva kan förutse.
              Vi vill ju så gärna ha koll på allt. Men när man väl är drabbad
              är det också oändligt många människor som mår dåligt. Jag tänker
              också här tillbaka på tuberkulosens framfart i vårt land. Vi vet
              att oerhört många människor faktiskt blev psykiskt nere när de
              drabbades av tuberkulos. Det var en sjukdom som hade med sig synen
              att man skulle vara fattig. Många människor kanske just fick tuberkulosen
              för att man hade nedsatt försvar. Man hade inte mat så att det
              räckte.
            </seg>
            <seg n="41d32a24">
              Jag vet människor som försökte gå ut när de skulle hosta när
              de hade fått sin lung-tbc. Man vågade inte tala om det. Jag vet
              hela släkter där man inte fick reda på: Varför dog min mormor
              och morfar så tidigt? Varför dog min farmor och farfar så tidigt?
              Man ville undanhålla dödsorsaken.
            </seg>
            <seg n="e0952c79">
              Det måste vi ha med oss, för det finns fortsättningsvis kvar.
              Men vad gör vi åt det? Hur ska vi kunna få en behandling? Hur
              ska vi kunna lyfta fram de psykiska faktorerna? Hiv/aids är en
              annan av farsoterna som har dragit fram där människor känner sig
              oerhört nere och förtvivlade. De känner att folk ser ned på dem.
            </seg>
            <seg n="e138b0bc">
              Jag är naturligtvis väldigt glad över att Sverige internationellt
              sett har haft en bra situation på hiv/aids-området. Men vi får
              inte slå oss till ro. Man kan säga att det var 6 305 personer
              i Sverige som fick hiv/aids under en tjugoårsperiod, från 1985
              till 2005. Om man tänker sig att var och en av de personerna har
              en omgivning av släkt och vänner är det ändå för många som har
              drabbats.
            </seg>
            <seg n="c2e16432">
              Vi har också, som Gabriel Romanus sade, sett en viss ökning.
              Under första halvåret 2004 insjuknade 216 personer i hiv/aids.
              Det är ganska mycket. Det är mer än en varje dag. Det är därför
              vi aldrig får förtröttas i att fortsätta arbeta med de här frågorna
              och med det förebyggande arbetet. Det kan inte nog betonas.
            </seg>
            <seg n="828744a1">
              Jag tror också att det internationella arbetet är så viktigt
              att vi kanske ska uppvärdera det ytterligare. Smittsamma sjukdomar
              känner inga landsgränser. Därför måste vi tillsammans, både på
              europeisk nivå och via Världshälsoorganisationen, fortsätta det
              arbetet så att vi kommer så långt som möjligt.
            </seg>
            <seg n="e889a963">
              Det är ju också fantastiskt att se på sarssjukdomen, som tidigare
              var aktuell. På cirka två månader lyckades faktiskt forskarvärlden
              i samarbete med Världshälsoorganisationen i detalj beskriva den
              nya sjukdomen, dess symtom och dess smittvägar. Man lyckades till
              och med identifiera ett helt nytt smittämne. Det bevisar ju att
              vi kan ha en god förhoppning om att om vi sätter till alla klutar,
              alla resurser, kan vi förebygga, och vi kan snabbt åtgärda det
              här.
            </seg>
            <seg n="bdc1899b">
              I det betänkande som vi i dag ska ta ställning till berörs två
              motioner. Den ena motionen är från Kristdemokraterna, med Rosita
              Runegrund som första namn. Den tar bland annat upp barnens situation,
              en situation som jag själv, måste jag erkänna, tycker är oerhört
              svår. Jag kan ibland tycka, när jag får information via medierna,
              inte minst via tv, att jag nästan vill titta bort. Jag tycker
              att det är så fruktansvärt jobbigt. Men både jag och andra får
              väl försöka se bort från detta och i stället använda det engagemang
              vi får när vi känner att vi nästan inte kan hålla tårarna borta
              för att föreslå åtgärder som hjälper de här barnen. Det är ofta
              föräldralösa barn. Det är smittade mammor som föder barnen. Jag
              vet att min kollega Rosita Runegrund kommer att ta upp den här
              frågan längre fram i debatten.
            </seg>
            <seg n="79fce4d7">
              Här gäller det alltså, avslutningsvis herr talman, att vi på
              alla olika nivåer, här i Sverige och internationellt, ser till
              att det blir mer forskning och det ena med det andra. Vi ska se
              till att göra allt för att undvika att smittsamma sjukdomar skördar
              människoliv.
            </seg>
            <seg n="830b3783">
              Men vi ska också från Sveriges sida komma ihåg att människan
              inte bara har kroppsliga behov. Vi har själsliga behov, andliga
              behov och sociala behov. Därför ska vi hjälpa till med att lyfta
              fram det när vi samarbetar. För det är klart att det är mycket
              lättare för en människa som blir smittad av en svår sjukdom om
              man mår psykiskt väl. Det är till och med en bra hjälp i läkningen,
              en bra hjälp för att inte få så allvarliga symtom, och gör att
              man kan leva ett bättre liv. Just den sidan tror jag att vi i
              Sverige skulle kunna dela med oss tydligare av. Där tror jag att
              det finns mycket mer att göra såväl i vårt land som i andra länder.
            </seg>
          </u>
          <note type="speaker" n="969f28b4">
            Anf. 14 CARINA HÄGG (s) replik:
          </note>
          <u who="Q3374704" xml:id="i-87587bd86743571f-3" n="60f23ffb">
            <seg n="feac1c7c">
              Herr talman! Jag vill inledningsvis säga att jag blev så engagerad
              att jag nog drog ihop Unicefs utnämning och Kvinnokommissionens
              ordförande. Det är två utnämningar som har gjort mig orolig under
              senare tid, för de minskar våra möjligheter att i praktisk politik
              få det bistånd som de här positionerna och organisationerna möjliggör
              för att genomföra det som vi nu här i dag säger att vi enigt står
              bakom. Men jag har inte i någon av dessa frågor hört att Kristdemokraterna
              hyst samma oro som jag. Även om Chatrine Pålsson för Kristdemokraterna
              nu säger att hon ska tala om en begränsad del av dessa frågor
              är det ju så att hon som företrädare för Kristdemokraterna naturligtvis
              också är ansvarig för helheten.
            </seg>
            <seg n="a7b7fbd5">
              Är den här frågan nedprioriterad i det samarbete som man har
              mellan de borgerliga partierna? Såvitt jag förstod från Folkpartiet
              är den det. Är detta en fråga som man, trots att vi vet att det
              finns stora olikheter i vart man vill gå, hur fort man vill gå
              och hur man ser på reproduktiv hälsa, inte tänker diskutera mellan
              de borgerliga partierna?
            </seg>
          </u>
          <note type="speaker" n="537c7a68">
            Anf. 15 CHATRINE PÅLSSON (kd) replik:
          </note>
          <u who="Q4973700" xml:id="i-80254239f3fbfbea-1" n="08ac7893">
            <seg n="16f05bf7">
              Herr talman! Ibland förstår jag inte riktigt Carina Häggs frågor.
              Jag kan säga att det förebyggande arbetet prioriteras högt inom
              alla fyra borgerliga partier. Tänk att hela alliansen tycker att
              det är bättre att förebygga än att människor drabbas. Och det
              finns ingen skillnad i den delen. Alla vill förebygga och jobba
              vidare efter den kompassen.
            </seg>
          </u>
          <note type="speaker" n="f85a52b7">
            Anf. 16 CARINA HÄGG (s) replik:
          </note>
          <u who="Q3374704" xml:id="i-87587bd86743571f-4" n="60f23ffb">
            <seg n="59e8f775">
              Herr talman! Jag ska ställa frågan på följande sätt till Kristdemokraterna
              och Chatrine Pålsson: Vad säger Chatrine Pålsson när hon träffar
              kristdemokratiska partikamrater från andra delar av världen som
              har en helt annan agenda och vilkas agenda sammanfaller med en
              del av hennes partikamraters agenda här i kammaren? Vad säger
              Chatrine Pålsson och ni gemensamt till dem? Hur hävdar ni samma
              uppfattningar som Mona Sahlin gjorde under uppföljningskonferensen
              av den som hölls i Kairo och som Jens Orback nu har gjort under
              uppföljningskonferensen efter den som hölls i Beijing? Vad säger
              ni? Ni har ju andra forum, och ni träffas? Vad säger dina kamrater
              bland EU-parlamentarikerna till andra kristdemokrater? Är ni tydliga
              där? Det är en fråga som jag hittills inte har fått svar på. Därför
              är den befogad. Det spelar nämligen stor roll när det gäller vad
              vi får ut av de politiska beslut som vi fattar här men också av
              de beslut som vi fattar om ekonomiska resurser som vi ska avsätta
              på detta område. Och vi möter ett växande motstånd beträffande
              dessa frågor. Det är ett reellt hot mot individens överlevnad.
              Då är det klart att jag kan förvänta mig en tydlighet från Chatrine
              Pålsson här.
            </seg>
          </u>
          <note type="speaker" n="3035dd71">
            Anf. 17 CHATRINE PÅLSSON (kd) replik:
          </note>
          <u who="Q4973700" xml:id="i-80254239f3fbfbea-2" n="08ac7893">
            <seg n="f9bcb6dc">
              Herr talman! Jag ska ge Carina Hägg ett tydligt besked. Kristdemokraterna
              kommer att driva sin linje i den här frågan gentemot andra partier
              och gentemot andra kristdemokratiska partier ute i världen. Det
              finns ingen tveksamhet om detta.
            </seg>
            <seg n="082d6d13">
              Anders Wijkman, som är vår EU-parlamentariker, driver också med
              emfas frågan om förebyggande arbete. Och det finns inga skiljaktigheter.
            </seg>
            <seg n="0ffd8493">
              Sedan vet Carina Hägg likaväl som jag att socialdemokrater, kristdemokrater
              och moderater i andra delar av världen har lite annorlunda åsikter.
              Och det får de väl ha? Det handlar väl inte om att man ska ha
              ett världsparti? Jag driver mitt partis politik.
            </seg>
            <seg n="7c3e8e85">
              När det gäller förebyggande arbete, när det gäller abortfrågan
              och när det gäller medicinsk etik har vi ett partibeslut från
              1995. Det gäller fortfarande, och det har inte varit på gång att
              ändras. Däremot måste vi se till att vi även fortsättningsvis
              driver en politik som de facto är förebyggande. Och det gäller
              på alla områden.
            </seg>
          </u>
          <note type="speaker" n="f14733dd">
            Anf. 18 ELINA LINNA (v):
          </note>
          <u who="Q4349165" xml:id="i-f5e8eab139f6d94f-0" n="9e8679be">
            <seg n="cfb7dfc9">
              Herr talman! Det är en utmaning för oss debattörer att hålla
              åhörarnas och varandras intresse vid liv under debatten eftersom
              vi står så eniga bakom betänkandet. Jag tror att vi kommer att
              lyckas med uppdraget. Ämnet är synnerligen aktuellt och intressant.
            </seg>
            <seg n="197bf6f1">
              I mitt anförande tänker jag lyfta fram några avsnitt ur betänkandet
              utifrån Vänsterpartiets perspektiv och syn på globala smittsamma
              sjukdomar. Jag ska hålla mig mest till hiv/aids-problematiken
              som är det allvarligaste utvecklingsproblemet globalt.
            </seg>
            <seg n="10593a48">
              Försvarandet av demokrati och mänskliga rättigheter samt fattigdomsbekämpning
              är centrala begrepp när vi talar om globala smittsamma sjukdomar.
            </seg>
            <seg n="67e26729">
              Vi konstaterar i betänkandet att fattigdom är både en orsak till
              och en effekt av spridningen av hiv/aids. I västvärlden har vi
              lyckats begränsa spridningen av sjukdomen någorlunda, och människor
              som bär smittan får en adekvat behandling. Det finns fortfarande
              fördomar om sjukdomen, men åtminstone i vårt land har stigmatiseringen
              av de smittade om inte helt försvunnit så åtminstone minskat betydligt.
              Det är lätt att bli diagnostiserad, och tillgången till medicin
              i vårt land är bra. Dessvärre finns det oroväckande rapporter
              om patienter som blivit resistenta mot mediciner. Västvärlden
              har ekonomiska förutsättningar som underlättar diagnostisering
              och behandling av medborgare som drabbats av smittsamma sjukdomar.
            </seg>
            <seg n="925d2b47">
              Visserligen har världens länder blivit rikare under de senaste
              25 åren, men rikedomarna är inte jämnt fördelade mellan jordens
              länder. 240 000 människor dör varje månad i aids, 165 000 i malaria
              och ytterligare 140 000 i diarrésjukdomar. Alla dessa sjukdomar
              är till stor del fattigdomsrelaterade.
            </seg>
            <seg n="a6b73a2c">
              I september i år kommer FN att göra en femårsutvärdering av millenniemålen
              att halvera fattigdomen mellan 1990 och 2015. Vi har långt kvar
              till att nå målen, och löften från den rika delen av världen att
              ge 0,7 % av sin bruttonationalprodukt i bistånd har inte uppfyllts.
            </seg>
            <seg n="5d2bc662">
              Afrika är den enda kontinenten som har blivit fattigare under
              de senaste decennierna. Och det är också länder söder om Sahara
              som har drabbats hårdast av hiv/aids, vilket har nämnts tidigare.
              Inte heller någon annanstans i världen är det så tydligt att hiv/aids
              håller på att bli en kvinnosjukdom. I Europa och Nordamerika förknippas
              viruset fortfarande till stor del med homosexuella män, men i
              andra delar av världen har epidemin länge varit en sjukdom bland
              heterosexuella. I Afrika söder om Sahara är i dag 57 % av alla
              hivpositiva vuxna kvinnor, och tre fjärdedelar av smittade ungdomar
              är tjejer. En viktig orsak till att just kvinnor drabbas så hårt
              är våld mot kvinnor, ett våld som ofta sker i form av våldtäkt.
            </seg>
            <seg n="729105ef">
              I höstas besökte en delegation från socialutskottet Sydafrika
              för att bland annat studera hiv/aids-problematiken. Enligt uppgifter
              som delgavs oss är cirka fem miljoner eller 11 % av befolkningen
              i Sydafrika hivpositiv. Av de barn som avlider före fem års ålder
              bedöms 40 % göra det på grund av aids. Om man ser till åldersgruppen
              1545 år beräknas 25 % vara smittad. Vi fick inte någon könsfördelad
              statistik, men jag läste häromdagen i en tidning att i det lilla
              kungariket Lesotho är uppemot hälften av alla kvinnor i åldern
              1524 år hivpositiva. Tidigare har här siffror från Swaziland nämnts.
            </seg>
            <seg n="f34ef570">
              Vi kan lätt föreställa oss vilken katastrof dessa länder går
              till mötes om femtio år. Katastrofen blir ännu större om länderna
              inte lyckas förverkliga sina program för att göra hivmedicinerna
              tillgängliga för de sjuka och om inte gravida och barn som utsatts
              för sexuella övergrepp får tillgång till bromsmediciner. De afrikanska
              länderna behöver vårt stöd i kampen för att begränsa spridningen
              av hivsmittan.
            </seg>
            <seg n="09d6e25b">
              Vi berör i betänkandet problem med olika länders syn i frågor
              som berör sexuell och reproduktiv hälsa i allmänhet och användning
              av sex- och samlevnadsundervisning i det hivpreventiva arbetet
              i synnerhet. Flera talare har här tidigare också berört ämnet.
            </seg>
            <seg n="6246bc3f">
              Vänsterpartiet anser att det är viktigt att svenska representanter
              var de än företräder vårt land står fast vid den svenska hållningen
              att sexuell och reproduktiv hälsa bäst nås genom kunskap. Då handlar
              det inte bara om kunskap om hur sexuellt överförda smittor kan
              undvikas utan också om kunskap om sexualiteten i sig.
            </seg>
            <seg n="bccbd47d">
              Internationellt är dessa frågor ännu mer angelägna mot bakgrund
              av att många unga människor lever i utsatta miljöer där smittsamma
              sjukdomar, oönskade graviditeter och övergrepp förekommer.
            </seg>
            <seg n="f5351627">
              Vänsterpartiet anser att det är upprörande att vissa regimer
              med Bushadministrationen i spetsen så hänsynslöst kampanjar för
              den så kallade ABC-metoden på svenska står det för avhållsamhet,
              trohet och kondomer. Kondomer, som nämnts tidigare här, är det
              som man inte vill tala om och en sista utväg.
            </seg>
            <seg n="b221ffa4">
              Det sägs att en tredjedel av den amerikanska finansieringen av
              förebyggande arbete vad gäller hiv går till avhållsamhetskampanjer.
              Det är inte bara länder som kan ha olika syn i frågor som berör
              sexuell och reproduktiv hälsa. Risken finns att Unicef, som under
              våren byter chef, också anpassar sig till president Bushs linje.
              Ann Veneman, Unicefs blivande chef, har klart deklarerat att det
              inte är relevant för Unicef att arbeta med sexualupplysning.
            </seg>
            <seg n="82d51dc8">
              I början av februari fick jag från statsrådet Carin Jämtin svar
              på en fråga från mig om Anne Venemans uttalande. Jag är glad över
              att statsrådet har lovat att Sverige kommer att fortsätta att
              driva att Unicef i sitt arbete ska utgå från konventionen om barns
              rättigheter och prioritera sexuell och reproduktiv hälsa och rättigheter.
              I sitt svar lovar statsrådet att ta upp dessa frågor då hon träffar
              Ann Veneman och andra representanter för Unicef. Jag förutsätter
              att statsrådet vid internationella kontakter håller den svenska
              uppfattningen i frågorna om sexuell och reproduktiv hälsa och
              rättigheter högt.
            </seg>
            <seg n="91d24898">
              Jag vill här passa på att påminna om vad som står i betänkandet,
              nämligen att vi understryker vikten av att flickor och pojkar
              genom adekvat skolundervisning, satsningar på läs- och skrivkunnighet
              samt information om sex och samlevnad och om hur man skyddar sig
              själva engageras i det förebyggande arbetet, inte minst i arbetet
              med att få en ökad användning av kondomer.
            </seg>
            <seg n="883ec581">
              Herr talman! Mycket kort benämns smittskyddslagen i betänkandet.
              Jag vill påminna kammaren och åhörarna om att Vänsterpartiet reserverade
              sig mot en del i lagen då beslutet togs här för cirka ett år sedan.
              Vi motsätter oss möjligheten att tvångsisolera människor på obegränsad
              tid. Den bestämmelsen anser vi utgör ett allvarligt hot mot rättssäkerheten.
            </seg>
            <seg n="315b4fbf">
              Nu har Europadomstolen bekräftat vår uppfattning genom att fälla
              Sverige för att ha kränkt en hivsmittad homosexuell mans rättigheter.
              Respekten för mänskliga rättigheter ska vara grundläggande för
              vår politik.
            </seg>
            <seg n="30a384e4">
              Avslutningsvis vill jag också kommentera hotet om en influensaepidemi
              i Sverige och globalt. Det är oerhört viktigt att vi har en beredskapsplanering
              för en pandemisk influensa och viktigt att myndigheterna samarbetar.
              Det är bra att vi nu har en handlingsplan, men fortfarande finns
              det ett flertal svaga punkter i vår beredskap: Kommer vi att få
              fram vaccin så att det räcker till alla? Om vaccinet inte räcker
              till alla, vilka får då det och vilka väljer ut dem som får vaccinet?
              Räcker antivirala läkemedel som skydd, och vilka är det som får
              de antivirala läkemedlen?
            </seg>
            <seg n="8599b9a4">
              Jag tror att vi alla här är mycket överens om att rapporterna
              om hamstring av antivirusläkemedel inte lugnar det svenska folket,
              speciellt som det i rapporterna beskrivits att hamstrarna är sjukvårdspersonal
              företrädesvis läkare. De om några borde ju veta att om många använder
              läkemedel i förebyggande syfte riskerar vi att det utvecklas motståndskraftiga,
              resistenta, influensastammar.
            </seg>
          </u>
          <note n="a5e15720">
            Herr talman! Allra sist yrkar jag bifall till utskottets förslag
            i betänkandet.
          </note>
          <note type="speaker" n="7ae091d1">
            Anf. 19 EWA BJÖRLING (m) replik:
          </note>
          <u who="Q457877" xml:id="i-f8f8be4027d463f0-3" n="14ba92cc">
            <seg n="ef33fac6">
              Herr talman! Det är fullständigt hårresande att när det gäller
              hiv höra Elina Linna säga att i västvärlden har vi begränsat sjukdomen
              någorlunda. Har vi?
            </seg>
            <seg n="32c72527">
              Just nu ser vi den snabbaste ökningen i Östeuropa en del av länderna
              är EU-länder, så jag betraktar det som västvärlden. Det gäller
              Ryssland, Ukraina, Estland och Vitryssland. Flera av de här länderna
              måste vi ändå betrakta som västvärlden.
            </seg>
            <seg n="07f202d7">
              Lever Vänstern i verkligheten över huvud taget när det gäller
              detta?
            </seg>
            <seg n="ffbde64b">
              Elina Linna talar också om kvinnor i Afrika. 57 % av de smittade
              är kvinnor. Det är viktigt att inte misslyckas där. Det handlar
              om våld mot kvinnor och om våldtäkter. Jag håller med om alla
              de sakerna. Men gör inte detta till en kvinnofråga! Hiv är nämligen
              ingen kvinnofråga.
            </seg>
            <seg n="a429f205">
              Jag har tidigare debatterat detta med biståndsministern, som
              finns närvarande här i dag, och hon har talat om för mig att inte
              heller hon anser att detta är en kvinnofråga. Om vi gör det misstaget
              kommer vi att få en ännu mindre fokusering på hiv tyvärr, men
              det är sanningen.
            </seg>
            <seg n="daef0838">
              Vidare talas det om USA och vissa regimer, om att det är upprörande
              att Bushregimen predikar AB not C . Jag har tidigare sagt att
              jag håller med om det ja. Men allting består inte i kondomer.
              Allra viktigast måste faktiskt vara kvinnans rätt att bestämma
              över sin egen sexualitet. Håller inte Vänsterpartiet med om detta
              i första hand?
            </seg>
            <seg n="44630761">
              Slutligen gäller det detta med vaccin till alla. Det skulle kosta
              2 miljarder för Sverige att vaccinera alla. Det är fortfarande
              inte något som är relevant. Det måste gälla riskgrupper. Det är
              där vi måste börja.
            </seg>
          </u>
          <note type="speaker" n="e221983a">
            Anf. 20 ELINA LINNA (v) replik:
          </note>
          <u who="Q4349165" xml:id="i-f5e8eab139f6d94f-1" n="9e8679be">
            <seg n="8bf4fa2d">
              Herr talman! Jag börjar med det sistnämnda eftersom det går fortast
              för mig att besvara. Jag har inte sagt att jag tycker att alla
              ska få vaccin. Jag delar Ewa Björlings uppfattning att ett sådant
              uttalande inte låter realistiskt.
            </seg>
            <seg n="f27c9d8b">
              Jag ska försöka beta av de fyra frågor som ställdes.
            </seg>
            <seg n="b92d1f53">
              Det är tydligen hårresande att höra mig säga att vi någorlunda
              har lyckats begränsa smittspridningen i Västeuropa. Men jag är
              fullt medveten om att vi i vår närhet, i de forna Sovjetstaterna,
              har en smittspridning som just nu är den smittspridning som ökar
              mest i världen. Jag har själv besökt Estland och sett det med
              egna ögon, och jag har fått en beskrivning av epidemin där.
            </seg>
            <seg n="8378e1fc">
              I mitt huvudanförande syftade jag på den rika västvärlden, som
              jag inte tror att vi just nu behöver definiera här från talarstolen.
            </seg>
            <seg n="e5db4010">
              Ewa Björlings andra fråga handlade om att inte definiera hiv/aids-frågan
              som en kvinnofråga. Men det är så att det är bland kvinnorna i
              Afrika och också i många andra länder som hivepidemin är som mest
              besvärande. Kvinnor där lever under mycket besvärliga förhållanden.
            </seg>
            <seg n="e79b8a9f">
              Kvinnornas situation måste lyftas fram speciellt. Annars lyckas
              vi inte bli trovärdiga i vår kamp och vår hjälp i länderna i Afrika.
            </seg>
          </u>
          <note type="speaker" n="2b3bb84e">
            Anf. 21 EWA BJÖRLING (m) replik:
          </note>
          <u who="Q457877" xml:id="i-f8f8be4027d463f0-4" n="14ba92cc">
            <seg n="ac0ec9ea">
              Herr talman! Jag tackar för klargörandet när det gäller vaccin.
              Jag vill påpeka för Elina Linna att västvärlden nämndes, inte
              Västeuropa. Men oavsett detta låt oss säga att det var Västeuropa
              visar faktiskt den senaste rapporten från Unaids att det under
              2004 tillkommit alarmerande många nya fall i både Östeuropa och
              Västeuropa, bland annat i England och Nederländerna. Jag skulle
              rekommendera Vänsterpartiet att titta lite närmare på det och
              inse att hiv snart finns i våra vardagsrum också. Så allvarligt
              är det.
            </seg>
            <seg n="0d862d63">
              Självfallet måste kvinnofrågan lyftas speciellt. Jag tog också
              i mitt anförande upp de fattigas sjukdom, malaria, som drabbar
              kvinnor och barn. Elina Linna är väl medveten om att jag vet att
              framför allt handlar om kvinnor i Afrika. Min varning var just
              att inte göra det här till en kvinnofråga. Det här är en sjukdom
              som drabbar hela befolkningen. Jag tror att det vore ett stort
              misstag för Afrika om vi bara diskuterade kvinnor, just i och
              med den situation kvinnorna har, att de är så utsatta och att
              de har så lite självbestämmanderätt. Då är det än viktigare att
              påverka männen och tala om för dem att det här är en sjukdom som
              också drabbar dem. Det måste vara fler män som deltar. Tyvärr
              är det många afrikanska män som bara lyssnar på andra män.
            </seg>
            <seg n="9d763741">
              Det var därför som jag tidigare här i talarstolen pläderade för
              att det måste vara ministrar på högsta nivå tyvärr är det oftast
              män, det är vi överens om som måste gå ut och sätt tryck tillsammans
              med kvinnorna. Det får inte vara bara kvinnor som talar om hiv.
            </seg>
          </u>
          <note type="speaker" n="219f9e0b">
            Anf. 22 ELINA LINNA (v) replik:
          </note>
          <u who="Q4349165" xml:id="i-f5e8eab139f6d94f-2" n="9e8679be">
            <seg n="195e7419">
              Herr talman! Jag berättade att vi var några från socialutskottet
              som besökte Sydafrika i höstas. Vi träffade väldigt många engagerade
              kvinnor som arbetade mycket effektivt med sexualupplysning, med
              behandling och hjälp vid hiv/aids.
            </seg>
            <seg n="d92a5e69">
              Sedan menade jag att när vi talar om kvinnofrågor slutar vi inte
              att tala om män. Männen tillhör också verkligheten i kvinnornas
              liv. Jag är av den åsikten att vi gott kan lyfta fram den här
              frågan bland kvinnofrågorna, som det ju finns flera av och som
              är viktiga att lyfta.
            </seg>
            <seg n="20dc1531">
              Jag uppmärksammade Ewa Björlings kommentarer om malaria. Det
              är riktigt att männen haft en överordnad position också när det
              gäller behandling av malaria och har klarat sig bättre. Det är
              viktigt att ha det i åtanke.
            </seg>
          </u>
          <note type="speaker" n="66c5ea9a">
            Anf. 23 AGNE HANSSON (c):
          </note>
          <u who="Q4692974" xml:id="i-9f37e57cfd9de769-0" n="f79b7434">
            <seg n="c3d41a05">
              Herr talman! Plötsligt händer det. En vältränad 31-årig ung man
              på gränsen till elitskidåkare segnar ner i Vasaloppet efter sju
              mils åkning i högt tempo. Hans liv står inte att rädda. Han avlider
              omedelbart i skidspåret. Det blir en stor förstämning. Frågorna
              hopar sig. Vad är det som har hänt? Varför har det hänt? En ung
              till synes frisk människa, i full vigör, vältränad, aktiv, är
              helt plötsligt borta? Vad kan orsaken vara? Ja, kan det vara ett
              medfött hjärtfel? Eller är det twar, ett smittsamt virus som angriper
              hjärtmuskeln och som kan förorsaka plötslig hjärtdöd vid kraftig
              ansträngning? Jag vet inte, och vi har inte fått svaret än.
            </seg>
            <seg n="7d562eff">
              Exemplet är kanske lite långsökt, men förloppet och händelsen
              har likheter med hur allvarliga globala smittsamma sjukdomar uppträder
              och med den dramatiska verkan de ofta har. De kommer plötsligt,
              överraskar, reser frågor, oroar och slår urskillningslöst, angriper
              ung som gammal, stark som svag. Vid hög smittorisk drabbar den
              brett och får stor omfattning. Det finns anledning att rikta uppmärksamhet
              på detta, diskutera och fundera över hur vi kan förebygga och
              hur vi kan bota och begränsa katastrofer av detta slag.
            </seg>
            <seg n="fd100722">
              Kännetecknande för smittsamma sjukdomar är ju att de får en stor
              spridning. Genom internationaliseringen och den ökande rörligheten
              blir spridningseffekten större och mer omfattande. Ofta har sjukdomar
              samband med fattigdom, undernäring och svält. Men smittsamma sjukdomar
              drabbar alla. Sverige och vi svenskar kommer inte undan. Den rika
              världen kommer inte undan. Hiv/aids, som flera har nämnt här,
              är en infektionssjukdom som till skillnad från många andra sjukdomstillstånd
              binder samman den fattiga världen med den rika, en gemensam nämnare
              i en värld där olikheterna i fråga om livsvillkor alltjämt ter
              sig mer iögonfallande än likheterna. Hivinfektionen är spridd
              över hela världen, men det finns skilda förutsättningar att förhindra
              sjukdomen och eller förhindra dess fortsatta spridning.
            </seg>
            <seg n="9f473cec">
              Det är i de fattiga länderna som aidsepidemin får sin stora utbredning.
              Framför allt hotar epidemin att slå ut människor i produktiv ålder.
              Det ger särskilt dystra framtidsutsikter för sådana områden där
              detta sker.
            </seg>
            <seg n="c20c1a9b">
              Hiv/aids har vridit tillbaka decennier av social och ekonomisk
              utveckling i många utvecklingsländer. Den förväntade livslängden
              sjunker drastiskt. Sjukdomen slår sönder redan svaga ekonomier.
              Tillväxten blir flera procent lägre.
            </seg>
            <seg n="5621234c">
              Att stoppa spridningen av hiv/aids är ett av FN:s åtta millenniemål.
              Det ska uppnås innan 2015. Om inte spridningen av hiv och aids
              stoppas är utsikterna att uppnå de övriga millenniemålen mycket
              små.
            </seg>
            <seg n="39bb6737">
              Hiv/aids drabbar alla typer av samhällen, men den får störst
              verkan i de fattiga länderna. I de fattiga länderna är det inte
              möjligt att ha tillgång till bromsmediciner. Det är inte heller
              lönsamt för läkemedelsbolagen att satsa på forskning och framställning
              av billiga läkemedel och vacciner för utvecklingsländernas farsoter
              över huvud taget. Därför menar vi i Centerpartiet att en del av
              biståndsarbetet ska inriktas på att ge det i form av medicinsk
              hjälp för att bota eller bromsa epidemins spridning. Vaccin är
              naturligtvis målet, men i dag är det bromsmediciner som gäller
              och är viktigast. Med tanke på det stora hot som hiv är för mänskligheten
              borde FN säkerställa resurser så att WHO får möjlighet att köpa
              loss patent för bromsmediciner mot aids för att förse utvecklingsländerna
              med den varan.
            </seg>
            <seg n="f3c3efea">
              Herr talman! Det finns också andra kopplingar när det gäller
              smittsamma sjukdomar och möjligheten att undvika dem. Det finns
              exempelvis en stark koppling mellan frågor om kunskap och makt
              och spridningen av hiv/aids. Samhällen där makten är ojämnt fördelad
              är mer sårbara. Människor utan makt och resurser saknar ofta även
              tillgång till kunskap och information. De människor som har makten
              och resurserna känner kanske inte alltid att hiv/aids-problemet
              rör just dem. Bristen på makt och resurser är också en grogrund
              för fatalism. Om man inte har något framtidshopp minskar intresset
              för att skydda sig.
            </seg>
            <seg n="2970a37c">
              Därmed blir frågor om ekonomisk och social utveckling, demokrati,
              välutvecklade samhällssystem, jämlikhet mellan könen viktiga nyckelfrågor
              för hur aidsepidemin ska kunna bromsas.
            </seg>
            <seg n="63df632f">
              En nyckelfråga för att begränsa de redan fullständigt katastrofala
              effekterna av hiv/aids är att stärka kvinnornas ställning. Patriarkala
              könsmönster är kanske den viktigaste förklaringen till hiv/aids
              enorma spridning och svårigheterna att begränsa spridningen framför
              allt i Afrika söder om Sahara. Kvinnors brist på makt över sina
              kroppar och sin sexualitet är en viktig förklaring till att det
              är så svårt att hejda smittan, dels kan det vara mer svårt att
              nå fram med information, dels tvingas kvinnor ofta till sex mot
              sin vilja. Patriarkala värderingar och fördomar leder till att
              det ofta är accepterat att männen har många partner och inte använder
              kondom flera här har varit inne på det. Det finns alltså många
              skäl att ge högsta prioritet åt åtgärder för att stärka kvinnans
              ställning generellt och inte minst i tredje världen.
            </seg>
            <seg n="e6f16a36">
              Men även generellt är fattigdom, maktlöshet och okunskap ett
              stort problem. Det är svårt att nå ut med information och att
              motivera maktlösa människor att ändra sina beteendemönster. Bristen
              på resurser försvårar behandling och så vidare.
            </seg>
            <seg n="4350a3c9">
              Skeva maktstrukturer innebär ofta även en segregering mellan
              de som styr, en härskande klass eller maktelit, och det fattiga
              folket vilka minskar den styrande klassens intresse för frågan
              och beredskap att släppa till resurser.
            </seg>
            <seg n="8b92f529">
              Frågor om möjligheter och villkor, om jämställdhet och demokrati
              är avgörande för möjligheterna att begränsa aidsepidemin. Det
              är naturligtvis inte enkelt. Biståndsarbete och diplomati måste
              användas konstruktivt i detta syfte. Därför är bekämpningen av
              hiv/aids en viktig biståndsfråga. Det är kanske vår viktigaste
              prioritering i biståndsarbetet just nu. Centerpartiet ser det
              i alla fall så, och det har vi också hävdat tidigare.
            </seg>
            <seg n="38609ebe">
              En annan viktig del i åtgärdsarbetet är Pekingfördraget om kvinnors
              rättigheter. Det är ett centralt dokument som bör arbetas in i
              millenniemålen i ett av de åtta där bekämpningen av hiv/aids ingår.
            </seg>
            <seg n="0cb2ca2a">
              Herr talman! Jag har i huvudsak uppehållit mig vid hiv/aids-problematiken,
              dels därför att det är högst aktuellt, dels för att den får mer
              och mer karaktären av ett globalt gränsöverskridande framtidsproblem
              som inte visar några tendenser att mattas av. Det värsta problemet
              ligger framför oss och drabbar världen i framtiden. Men jag skulle
              lika gärna kunnat ta tuberkulosen som exempel, någon allvarligare
              influensa eller sarsepidemin som också behandlas i betänkandet.
              Alla dessa smittsamma sjukdomar har liknande typ av fenomen bakom
              sig.
            </seg>
            <seg n="ba19d269">
              Det är naturligtvis viktigt med smittskydd, med förebyggande
              arbete, med vaccinationer när det är möjligt och beredskap mot
              pandemier. Här har jag pekat på tre åtgärder som vi från Centerpartiet
              ser som viktiga.
            </seg>
            <seg n="a7a2cab9">
              För det första måste WHO få möjlighet att köpa loss patent på
              bromsmediciner mot hiv/aids för att förse utvecklingsländerna
              med dessa mediciner.
            </seg>
            <seg n="21932a97">
              För det andra bör kampen mot hiv/aids prioriteras som en viktig
              biståndsfråga.
            </seg>
            <seg n="7e6bda5d">
              För det tredje bör Pekingfördraget om kvinnors rättigheter arbetas
              in i millenniemålen.
            </seg>
            <seg n="44f9258c">
              Men lösningarna är inte så enkla. De rymmer också mycket av politiska
              och internationella åtgärder i övrigt som påverkar människors
              livsvillkor. Det är ett brett spektrum att behandla och åstadkomma
              förändringar inom. Där har vi gemensamt i Sverige och också internationellt
              en viktig uppgift.
            </seg>
          </u>
          <note n="d13062da">
            Därmed vill jag yrka bifall till utskottets förslag i betänkandet
            i dess helhet.
          </note>
          <note type="speaker" n="bd1ddfa0">
            Anf. 24 CARINA HÄGG (s) replik:
          </note>
          <u who="Q3374704" xml:id="i-45ed649d0865bd65-0" n="60f23ffb" next="i-a93a7aa81ab8b9af-0">
            <seg n="04b76aaa">
              Herr talman! Det var ett mycket intressant anförande. Jag ska
              inte kritisera något av det som Agne Hansson lyfte fram. Men det
              är ändå viktigt att vi får en klar bild av hur de borgerliga partierna
              är beredda att driva dessa frågor.
            </seg>
            <seg n="4bb0ac48">
              Så här långt i debatten har jag kunnat konstatera att Moderaterna
              backar från det som vi har skrivit i betänkandet när det gäller
              kritiken mot USA. Jag vet inte om det riktar sig mot den delen
              som handlar om Heliga stolen och islamistiska stater, men man
              betraktar den kritiken som naiv. Då vill jag fråga Agne Hansson
              om han instämmer i den bild som Moderaterna har gett av dessa
              frågor här i kammaren.
            </seg>
            <seg n="962d1f97">
              Jag har ställt frågan till Folkpartiet om man i samarbetet med
              de borgerliga partierna kommer att prioritera reproduktiv hälsa
              och dess koppling till begränsning av smittspridning av hiv/aids.
              Jag uppfattade svaret som nekande. Det svar jag fick var att man
              lyfte fram de två frågor som jag hade prioriterat och drivit i
              kammaren.
            </seg>
            <seg n="e2da6198">
              Jag frågade Kristdemokraterna hur man kommer att driva dessa
              frågor i internationella forum. Jag undrade också om man kunde
              ge något exempel på hur man hade drivit frågorna, men man kunde
              inte ge någon exempel på det.
            </seg>
            <seg n="7c88ac7a">
              Jag skulle då vilja veta: Hur ser Centerpartiet på dessa delfrågor
              och på sin roll att få med de borgerliga kamraterna på en tuffare
              linje i de här viktiga frågorna?
            </seg>
          </u>
          <note n="6b69204a" type="speaker">
            Anf. 25 FÖRSTE VICE TALMANNEN:
          </note>
          <u who="Q3374704" xml:id="i-a93a7aa81ab8b9af-0" n="60f23ffb" prev="i-45ed649d0865bd65-0">
            <seg n="b673ad14">
              Repliken gällde Agne Hansson. Att angripa ett annat parti är
              inte i enlighet med kammarens regler i och med att detta parti
              icke har replikrätt i detta replikskifte.
            </seg>
          </u>
          <note type="speaker" n="d815c8c6">
            Anf. 26 AGNE HANSSON (c) replik:
          </note>
          <u who="Q4692974" xml:id="i-9f37e57cfd9de769-1" n="f79b7434">
            <seg n="ccd3a3b7">
              Herr talman! Jag ser inte att det finns några större skillnader
              i de frågor som vi nu diskuterar. Betänkandet är ju enhälligt,
              och det har också framgått av tidigare repliker. I replikerna
              kan man ge uttryck för en annan uppfattning än vad som framgick
              i huvudanförandet.
            </seg>
            <seg n="09b6e4f1">
              Min fråga tillbaka till Carina Hägg är: Delar hon inte min uppfattning?
              Framgick det inte tydligt i mitt anförande var Centerpartiet står
              i dessa frågor? Vi kämpar för att sexuell och reproduktiv hälsa
              ska gälla. Vi har kritiserat Amerika mer än de flesta på dessa
              punkter. Jag har själv ställt frågor i kammaren av samma typ som
              Carina Hägg har gjort när det gäller de utnämningar som har skett
              i FN.
            </seg>
            <seg n="aa19f6fd">
              För Centerpartiets del finns ingen annan uppfattning i den här
              frågan, och vi kommer att driva den internationellt och nationellt.
              Vi samarbetar i opposition och i majoritet utan skillnad.
            </seg>
          </u>
          <note type="speaker" n="12b4395c">
            Anf. 27 CARINA HÄGG (s) replik:
          </note>
          <u who="Q3374704" xml:id="i-87587bd86743571f-5" n="60f23ffb">
            <seg n="2f087f00">
              Herr talman! Jag tycker att det är oerhört viktigt för kammaren,
              men också för dem som följer de här frågorna utanför kammaren,
              att få klarhet i vad de borgerliga partierna och Centern är beredda
              att driva inom vad man kallar alliansen. Det har betydelse för
              hur vi kan förverkliga det vi säger och det som vi har varit så
              eniga om när vi har skrivit det här betänkandet. Det spelar roll
              därför att Sverige är en av de få tydliga röster som finns i världen
              i de här frågorna. Därför är det avgörande om vi ska få genomslag
              för det vi säger, för de prioriteringar vi gör när det gäller
              biståndspolitiken och den globala politiken i sin helhet och för
              de ekonomiska insatser som vi gör. Jag kan bara konstatera att
              man från den borgerliga sidan och från Centerns sida inte är beredd
              att vara tydlig i de här frågorna.
            </seg>
            <seg n="8351b2c7">
              Jag är väldigt tacksam för de besked som Agne Hansson har lämnat
              om Centerpartiets ställningstaganden, men Centern är en del. Jag
              tycker att det är oerhört viktigt att han också kan få de övriga
              med sig och kan räta ut de frågetecken som har framkommit här
              under debatten.
            </seg>
          </u>
          <note type="speaker" n="88e075ce">
            Anf. 28 AGNE HANSSON (c) replik:
          </note>
          <u who="Q4692974" xml:id="i-9f37e57cfd9de769-2" n="f79b7434">
            <seg n="7d273f2c">
              Herr talman! Jag vill först och främst ge en eloge till Carina
              Hägg för hennes sätt att bilda opinion på det här området. Hon
              gör det på ett utmärkt sätt. Jag tycker att hon är en utmärkt
              kollega i opposition mot regeringen när hon driver de här frågorna,
              därför att det är ju, som Gabriel Romanus sade här, Socialdemokraterna
              som har suttit vid makten och haft möjligheter att påverka och
              att nå förändringar. Jag önskar Carina Hägg större framgång och
              starkare genomslagskraft i fortsättningen i de här frågorna.
            </seg>
            <seg n="3145663f">
              Jag vill gärna fråga Carina Hägg om hon delar Centerpartiets
              uppfattning på de tre punkter som jag tog upp här, för det första
              att ge möjligheter till WHO att köpa loss patent för bromsmediciner
              mot hiv och aids och medverka till att förse utvecklingsländerna
              med dessa.
            </seg>
            <seg n="4103fc5d">
              För det andra: Delar Carina Hägg Centerns uppfattning att vi
              ska ge kampen mot aids högsta prioritet i biståndsarbetet?
            </seg>
            <seg n="372b01b7">
              För det tredje: Delar Carina Hägg uppfattningen att Pekingfördraget
              om kvinnors rättigheter ska skrivas in i millenniemålet?
            </seg>
            <seg n="24ede8fb">
              Är Carina Hägg beredd att stå upp för att få igenom de frågorna?
            </seg>
          </u>
          <note type="speaker" n="dfbdc136">
            Anf. 29 JAN LINDHOLM (mp):
          </note>
          <u who="Q5956750" xml:id="i-dbcb9199d55c8920-0" n="5271ad61">
            <seg n="44b8506a">
              Herr talman! Jag har faktiskt suttit och strukit i mitt manus
              allteftersom det som jag hade tänkt säga har sagts av andra debattörer,
              så jag skulle kunna tacka för mig och avsluta med det. Men samtidigt
              tycker jag att jag något borde kunna plocka ihop av det som har
              sagts här och av det som jag tänkte säga. Det visar väl att det
              råder ganska stor samstämmighet kring det här betänkandet.
            </seg>
            <seg n="38d53ce6">
              Vi fick, som flera talare redan påpekat, rätt nyligen en påminnelse
              om att vårt samhälle och våra samhällen på jorden är sårbara.
              Jag tänker då på, som många har gjort, den katastrof som inträffade
              för inte så länge sedan med jordskalv och stora vågor, den så
              kallade tsunamin. Alla samhällen visade sig vara sårbara, samhällena
              både i den rika världen och i den fattiga världen. Trots att det
              var en geografiskt sett ganska begränsad sak, slog den faktiskt
              mot nästan alla samhällen på vår jord. Det visar att vi är ganska
              små i förhållande till naturens krafter.
            </seg>
            <seg n="814d8493">
              Vi har under arbetet i det sammansatta utskottet fått mycket
              information och därmed en ökad insikt om omfattningen och konsekvenserna
              av globala epidemier, eller pandemier som professionen föredrar
              att kalla dem. På många sätt har det också liknats vid någon form
              av katastrof att virus kan förändras, inte bara när det gäller
              sjukdomsbilden utan även förmågan att hitta nya smittspridningsvägar,
              så att en från början begränsad epidemi ganska snabbt kan ta en
              helt annan form.
            </seg>
            <seg n="a19b1280">
              Vi har också lärt oss att vaccination i förebyggande syfte knappast
              är ett sätt att minska riskerna, eftersom verkningsfulla vaccin
              egentligen inte kan tas fram förrän den form av virus som förorsakar
              den snabbare smittspridningen, pandemin, är ett faktum.
            </seg>
            <seg n="32a8482e">
              Vi har också blivit påminda om att det här har inträffat förr,
              så det är inte något nytt. Även om hotbilden kanske kan verka
              både lite overklig och teoretisk, tycks det här återkomma med
              en viss periodicitet. Det är också en kunskap som vi fått. Vi
              behöver alltså en beredskap som är anpassad till det moderna samhällets
              situation.
            </seg>
            <seg n="6f8c22bd">
              Det är lätt att man fokuserar på hiv och aids när man talar om
              sådana här frågor. Vi har ju hört många tala om dess omfattning
              och storlek, så jag ska inte dra de siffrorna. Man kan bara konstatera
              att när så stora befolkningsgrupper drabbas, som i en del av de
              afrikanska samhällen som är värst drabbade, kan hela system slås
              ut. Utbildning, administration och även den sjukvård som finns
              lokalt kan slås ut helt och hållet. Det kan leda till mycket katastrofala
              situationer.
            </seg>
            <seg n="064a9280">
              Det har också nämnts av andra att vi i dag har en global situation.
              Vi har nästan en global arbetsmarknad i dag. Det är väldigt många
              människor som flänger runt mellan olika världsdelar som tekniker,
              chefer, administratörer, försäljare och så vidare och vi skickar
              varor i stora mängder. Det gör att källor för smittspridning snabbt,
              på bara några dygn, kan förflyttas runt hela jorden.
            </seg>
            <seg n="491f25e2">
              Om jag ska säga någonting nytt som inte har sagts tidigare kan
              jag berätta att jag för bara ett par veckor sedan var i ett land
              som inte har omnämnts, kanske därför att de här frågorna inte
              är så stora där. Men i Colombia finns det 50 00070 000 unga kvinnor
              som ingår i någon sorts trafficking -system där Japan, Holland,
              Spanien och USA är de stora mottagarländerna. Det är ett annat
              exempel på en global arbetsmarknad där människor rör sig mellan
              länder väldigt snabbt. Ewa Björling nämnde de senaste siffrorna
              för en del av länderna som berörs av detta, för det säkert inte
              bara från Colombia som trafficking förekommer utan även från många
              andra länder. I Colombia finns över 3 miljoner internflyktingar,
              så man kan ju tänka sig vilken oerhörd potential som finns för
              smittspridning om det skulle bli en epidemi där.
            </seg>
            <seg n="85ecd53d">
              Jag vill också kommentera lite av det som har sagts. Jag är från
              Miljöpartiets sida lite orolig för det som har tagits upp av några
              talare om just den syn som framför allt Kristdemokraterna och
              Moderaterna gör sig till tolk för när det gäller betänkandets
              uppfattning om och beskrivning av USA:s roll och hur man ser på
              metoderna att jobba med att begränsa epidemier. Man säger att
              det självklart är viktigt att stärka kvinnans roll, men man gör
              det lätt för sig när man antyder att om vi bara gör det har vi
              löst problemen. Det här är inte min sak att säga som man, men
              att inte se preventivmedel som ett viktigt verktyg är att indirekt
              säga att kvinnor inte vill ha ett sexualliv. Tänk om det är så
              att kvinnor faktiskt vill det. Jag får det inte att gå ihop.
            </seg>
            <seg n="54aacb14">
              Att upprätthålla hög beredskap är viktigt, och man kan ju fråga
              sig vad det är. Det är naturligtvis viktigt att vi har varningssystem,
              som det pratas om efter tsunamin, men information och kunskap
              är också viktigt. Inte minst viktigt är hur man för ut information
              från samhället.
            </seg>
            <seg n="0f3cd51e">
              Numera tycker jag att det verkar vara ett problem att medierna
              så gärna sprider okontrollerade budskap som ofta har ganska stora
              brister. Att vara först med en nyhet har blivit viktigare än att
              kontrollera om den är korrekt. Vem kan man lita på och vad är
              korrekt information? Det är ett jätteproblem i sådana ansträngda
              situationer.
            </seg>
            <seg n="914773f8">
              Jag har uppfattat att betänkandet inte innehåller några kontroversiella
              saker, utan syftet med både betänkandet och den här debatten är
              i första hand att uppmärksamma problemet och att i någon mån på
              det sättet också försöka bidra till en ökad beredskap. Det är
              ett komplicerat problem. Vårt moderna samhälle med högteknologiska
              system för vattenförsörjning, hygienfrågor och inte minst livsmedelsförsörjningen,
              som ju är oerhört komplicerad om man ser till logistiken, gör
              att vi är oerhört sårbara och framför allt oerhört beroende av
              varandra, till skillnad från i äldre tider. Därför var det nästan
              med tveksamhet som jag satte upp mig för att delta i debatten.
              Det är svårt att debattera dessa frågor, för jag vill inte skrämmas
              men heller inte släta över problemet.
            </seg>
            <seg n="4e615339">
              Jag tänkte försöka bidra med att peka på hur viktigt det är att
              vi samarbetar och prioriterar hög kvalitet på alla infrastrukturella
              och basala komponenter i vårt samhälle, för att ha en ökad möjlighet
              att klara problemen när de dyker upp. Att ha reserver, kunskap
              och att kunna säkra kvaliteten på information är viktigt i sådana
              situationer.
            </seg>
            <seg n="bba202b8">
              Jag menar inte att vi för den skull ska ägna oss åt isolationism
              eller minska utbytet mellan nationer och kontinenter. Det är inte
              alls det jag förespråkar. Jag vill bara att man ska höja medvetenheten
              om att vi allesammans är delaktiga i ett ganska sårbart system
              och att våra egna beteenden faktiskt påverkar.
            </seg>
            <seg n="f954d646">
              Jag vill även påpeka att jag uppfattar att riskbeskrivningen
              i betänkandet inte på något sätt ger ett underlag för att skuldbelägga
              eller stigmatisera vare sig grupper, nationer eller kulturer.
              Sedan tycker jag egentligen att betänkandet är mer läsvärt än
              debatten. Jag hoppas att betänkandet läses väl, för det är mycket
              informationsrikt.
            </seg>
            <seg n="e4e048ca">
              Slutligen vill jag instämma i förslaget till beslut i betänkandet
              när det gäller hantering av de motioner som det sammansatta utskottet
              har behandlat.
            </seg>
          </u>
          <note type="speaker" n="94e86504">
            Anf. 30 EWA BJÖRLING (m) replik:
          </note>
          <u who="Q457877" xml:id="i-f8f8be4027d463f0-5" n="14ba92cc">
            <seg n="8de4324c">
              Fru talman! Jan Lindholm talar om Sydamerika och Colombia som
              något annat än det vi har talat om tidigare. De är också drabbade
              av hiv och alla de stora, globala smittsamma sjukdomarna, precis
              som övriga världen. Där finns dessutom ytterligare ett intressant
              virus, ett hantavirus, som orsakar blödarsjuka. Det finns stora
              allvarliga utbrott med 60 % dödlighet, specifikt i Sydamerika.
            </seg>
            <seg n="67097e4f">
              Jag vill tydliggöra en sak från Moderaternas sida, och jag tror
              att även Kristdemokraterna står bakom det. I texten i betänkandet
              står följande: Amerikanska anslag för internationella organisationer
              som arbetar med hiv/aids har till viss del kommit att villkoras.
              Det var precis det som var viktigt för oss att få in, till viss
              del. De organisationer som förespråkar avhållsamhet som den rätta
              metoden att bekämpa hiv/aids blir de som gynnas av USA:s politik.
              Ja, det stämmer när det gäller bilaterala anslag. Det var just
              därför som jag också tidigare i dag tydliggjorde i kammaren att
              det är viktigt att de största delarna av amerikanska anslag går
              via multilaterala organisationer vilket gör att USA har mindre
              inflytande.
            </seg>
            <seg n="f026a41e">
              Jag tror att vi egentligen är ganska överens. Men man kan inte
              fördöma USA totalt, för USA är fortfarande en väldigt viktig resurs.
              Dessutom pågår den främsta hivforskningen när det gäller vaccin
              i USA. Den har gjort det tidigare och kommer så att fortsätta.
              Vi kan inte enbart fördöma USA. Det vore ett misslyckande i strävan
              att bekämpa hiv.
            </seg>
            <seg n="e60b70a7">
              Vidare gjorde Jan Lindholm ett uttalande som gjorde mig rätt
              upprörd: Kvinnor vill inte ha ett sexualliv. Det är väl självklart
              att kvinnor också vill ha ett sexualliv, men de måste fortfarande
              ha rätten att bestämma när de vill ha ett sexualliv och med vem.
            </seg>
          </u>
          <note type="speaker" n="15527181">
            Anf. 31 JAN LINDHOLM (mp) replik:
          </note>
          <u who="Q5956750" xml:id="i-dbcb9199d55c8920-1" n="5271ad61">
            <seg n="c128427a">
              Fru talman! Hur svarar man på det sista? Det är väl precis det
              jag försökte påpeka, att den argumentation som ni använder är
              svår att förstå, om ni inte anser att kvinnor inte vill ha ett
              sexualliv. Jag förstår inte hur det går ihop.
            </seg>
            <seg n="29cbb288">
              Självklart ska vi arbeta för att stärka kvinnans rätt till sin
              egen kropp. Vi ska jobba med att bekämpa det patriarkala systemet,
              inte bara i andra länder. Även i vårt eget land har vi mycket
              kvar att göra. Det i sig räcker inte för att lösa de här frågorna.
              Vi måste också inse att preventivmedel spelar en viktig roll i
              möjligheten för båda parter, både män och kvinnor, att ha ett
              kontrollerat sexualliv med säkerhet. Jag befarar och tycker att
              man kan läsa mellan raderna att det finns en negativ inställning
              till preventivmedel från oppositionens sida, och den oroar mig.
              Jag uppfattar att det i huvudsak är den amerikanska linjen med
              avhållsamhet som är er modell. Den visar sig ju faktiskt inte
              fungera. Vi måste också ha med preventivmedel i arbetet med att
              försöka hindra spridning av hiv.
            </seg>
          </u>
          <note type="speaker" n="2badafc9">
            Anf. 32 EWA BJÖRLING (m) replik:
          </note>
          <u who="Q457877" xml:id="i-f8f8be4027d463f0-6" n="14ba92cc">
            <seg n="3e731ab1">
              Fru talman! Nu blir jag riktigt ledsen, besviken och upprörd.
              Att säga till mig att jag skulle vara emot kondomer och andra
              preventivmedel är under all kritik. Jag har arbetat med hiv sedan
              1985. Jag har varit hivforskare sedan dess. Jag har arbetat kliniskt
              på sjukhus. Jag har själv stått och delat ut kondomer på Södersjukhuset
              till hivpositiva män. Jag har delat ut kondomer till både kvinnor
              och män i Afrika. Så säg inte att jag är emot preventivmedel!
              Det är inte Moderaterna heller. Jag kan inte tänka mig att Kristdemokraterna
              skulle vara det heller. Däremot gäller det att ha en pragmatisk
              inställning till om ett annat land vill någonting annat. Då gäller
              det att vi styr det så gott vi kan, och det gör vi genom multilaterala
              organisationer.
            </seg>
            <seg n="20f5db08">
              Debatten tappar nivå om vi fortsätter på det här sättet.
            </seg>
          </u>
          <note type="speaker" n="95018c6a">
            Anf. 33 JAN LINDHOLM (mp) replik:
          </note>
          <u who="Q5956750" xml:id="i-dbcb9199d55c8920-2" n="5271ad61">
            <seg n="03f7866a">
              Fru talman! Jag känner inte Ewa Björling, så jag vet inte vad
              hon har gjort. Jag lyssnar bara på de inlägg som Ewa Björling
              gör, och jag hör det jag hör.
            </seg>
            <seg n="bc767ca9">
              När det gäller att vara kritisk till USA:s sätt att jobba med
              de här frågorna har vi fått mycket information under arbetet med
              betänkandet. Av den information som jag har fått del av har jag
              kunnat lära mig att USA inte bidrar med egen personal när man
              jobbar med hiv i till exempel Sydafrika. Man kommer in med pengar
              och organisatörer, köper upp personal på den lokala marknaden
              och organiserar ett arbete som fungerar enligt den amerikanska
              modellen. Det innebär i praktiken att de lokala läkare i Sydafrika
              som tidigare har kunnat ta hand om tio patienter nu lyckas ta
              hand om ungefär en patient, eftersom det är ett mycket mindre
              patientorienterat arbete och man har en annan horisont för sina
              ambitioner.
            </seg>
            <seg n="c2aed016">
              På det sättet kan man säga att USA, med de medel de arbetar med
              direkt i de här länderna det vill säga de medel som inte går via
              internationella organisationer faktiskt bidrar till att sänka
              ambitionsnivån när det gäller att ta hand om aidspatienter. Så
              det finns utrymme för kritik av USA.
            </seg>
          </u>
          <note type="speaker" n="d83a7546">
            Anf. 34 Statsrådet CARIN JÄMTIN (s):
          </note>
          <u who="unknown" xml:id="i-aa83be0b63a3075f-0" n="448646fe">
            <seg n="dc6ce0cc">
              Fru talman! Ohälsa är ett av de största hindren för fattigdomsbekämpning
              och fattigdomsminskning runtom i världen. Den är också ett av
              de största hindren för ekonomisk tillväxt och för en demokratisk
              utveckling i världen.
            </seg>
            <seg n="197ac16f">
              I några av länderna i Afrika har vi under de senaste åren genomfört
              så kallade maktanalyser, och i flera av analyserna framkommer
              tydligt att ohälsa, brist på hälsa och brist på utbildning, kanske
              är de två viktigaste faktorerna, utöver demokratiska system på
              plats, för att fattiga människor ska kunna delta i demokratin.
              Bland annat i Burkina Faso, där den formella demokratin finns
              på plats relativt väl, gör bristen på hälsa och bristen på utbildning
              att fattiga människor inte har möjlighet att delta i demokratin
              och därmed inte heller har möjlighet att delta i och påverka sin
              egen vardag.
            </seg>
            <seg n="e2b0ad64">
              Därför är det fantastiskt att det gemensamma betänkandet är helt
              partiöverskridande, för det ger styrka i den kamp som vi driver
              på internationell nivå. Precis som Jan Emanuel Johansson sade
              i inledningen har arbetet skett helt i andan av den svenska politiken
              för global utveckling, och det känns skönt att se att vi fortsätter
              i den andan för att kunna driva politiken för global utveckling
              framåt på det konkreta sättet.
            </seg>
            <seg n="167c0339">
              Vi samarbetar på samma sätt inom regeringen, i en anda av politik
              för global utveckling. Mitt ansvar är dock primärt biståndsområdet,
              och därför ska jag, utifrån mitt ansvar som biståndsminister,
              tala om smittsamma sjukdomar i första hand. Trots det vill jag
              säga att regeringen delar den oro för utvecklingen som sker i
              Sverige, och som uttryckts tidigare i debatten. Det är en av anledningarna
              till att skolministern gett uttryck för en prioritering av sexualundervisningen,
              som vi vet har en del brister i dag och därför måste tas tag i.
              Bland annat kan vi se att klamydia ökar snabbt, vilket är ett
              tecken på att sexualundervisningen kanske försämrats något.
            </seg>
            <seg n="dc81676c">
              Jag ska hålla mig till det internationella utvecklingssamarbetet
              och kampen mot smittsamma sjukdomar på internationell nivå. Hiv/aids
              är väl den pandemi, den smittsamma sjukdom, som man först tänker
              på i det sammanhanget. Men precis som tidigare konstaterats är
              nog malaria ett minst lika stort problem och kanske det problem
              som vi måste ägna mer tid åt. Också tbc, som går hand i hand med
              aids, är ett stort problem, som samtidigt förnekas i en del länder
              inte så långt från oss eftersom det finns en så nära koppling
              mellan de två sjukdomarna.
            </seg>
            <seg n="9eb47633">
              Det finns många andra sjukdomar som vi kanske heller inte har
              prioriterat tillräckligt högt. Det är en av anledningarna till
              den satsning på smittsamma sjukdomar som annonserades i regeringsförklaringen
              förra hösten och som vi nu departementsgemensamt mellan Utrikesdepartementet
              och Socialdepartementet håller på att förbereda för att kunna
              sätta i sjön under nästa år.
            </seg>
            <seg n="b69070f6">
              Varje dag dör 16 000 människor på grund av malaria, tbc eller
              aids. Enbart dessa tre sjukdomar skördar varje dag 16 000 människoliv,
              och det sker egentligen helt i onödan. Vi har kunskapen att hejda
              aidsutvecklingen när folk drabbats av hiv, vi har kunskapen att
              motverka att barn och vuxna får malaria och vi har också kunskaperna
              om tbc. Det som saknas är pengar och politiskt ledarskap.
            </seg>
            <seg n="03b64174">
              Jag vill trots allt tala lite extra om hiv/aids. Hiv är i dag
              en global sjukdom. Spridningen är i dag störst i Afrika, men den
              snabbaste spridningen sker just nu i en del länder i Asien Indien
              och Kina har vi pratat mycket om under dessa dagar när den första
              påfyllnadskonferensen om de globala fonderna hållits och allra
              snabbast är smittspridningen för närvarande på andra sida Östersjön
              i Estland, Ukraina och andra öst- och centraleuropeiska länder.
            </seg>
            <seg n="2dd08c86">
              Aids är inte en afrikansk sjukdom. Aids är en global pandemi,
              och vi måste se på den på det sättet. Aids är inte heller en hälsofråga.
              Aids är en fråga om demokrati och ekonomisk utveckling. Hiv/aids
              är också en säkerhetsfråga. Detta gör att vi inte får se på den
              som en hälsofråga. Vi har några exempel på länder i Afrika där
              hälsofrågorna i deras fattigdomsstrategier fått lite lägre prioritet
              än utbildningsfrågorna. Det innebär att aidsbekämpningen hamnar
              längre ned på den politiska dagordningen, och då kommer man inte
              åt problemet.
            </seg>
            <seg n="e0198c35">
              Det som måste till för att kunna bekämpa hiv är den politiska
              viljan både här och i de fattiga länderna. Det finns, som sagt,
              två gemensamma drag om jag uttrycker mig så för alla dessa sjukdomar,
              nämligen behovet av politiskt ledarskap både här och i utvecklingsländerna
              samt behovet av mer pengar. Det behövs mer pengar till bekämpning
              av sjukdomar, till medicinering av folk som är drabbade och till
              framtagande av vacciner.
            </seg>
            <seg n="56f31f96">
              Därför är jag stolt över förhandlingarna i den första påfyllnadskonferensen
              i Globala Fonden; dessa pågår just nu. Globala Fonden är en global
              fond för bekämpning av hiv/aids, malaria och tbc. Jag hoppas att
              de kommer fram till principer som kan leda till mycket mer pengar
              till Globala Fonden.
            </seg>
            <seg n="b0f6f2f3">
              I fonden deltar bilaterala givare, privata fonder, företag, enskilda
              organisationer och utvecklingsländerna själva, som har platser
              i styrelsen. Det behövs resurser i form av mer bistånd men också
              tydligare prioriteringar i de drabbade ländernas egna budgetar.
              Det är också nödvändigt att företag tar ansvar för att informera
              eller medicinera de anställda som drabbats av hiv eller andra
              sjukdomar, och genom att ta ett socialt ansvar. Det är en av anledningarna
              till att Globala Fonden kan spela en viktig roll. Vi har också
              haft tveksamheter kring nya fonder, men jag tror att Globala Fonden
              faktiskt kan spela en alldeles egen roll i det här sammanhanget.
            </seg>
            <seg n="4a439742">
              Låt mig ge några korta kommentarer. Det har diskuterats i kammaren
              om hiv/aids är en kvinnofråga eller mansfråga eller någon annan
              fråga. Det är en människofråga, och vi måste se på den på det
              sättet. Just nu drabbas kvinnor hårdare av aids. När vi funderar
              på hur det började en gång i tiden minns vi, även om det känns
              som väldigt länge sedan, att det var välutbildade vita män i vår
              del av världen som drabbades först åtminstone som vi fick reda
              på. Det var välnärda män.
            </seg>
            <seg n="ea370c4d">
              Kvinnors underordnade ställning, flickors brist på utbildning,
              brist på jobb, en äganderättslagstiftning som kanske gör att kvinnor
              inte har rätt att äga land och så vidare gör att kvinnor har en
              underordnad ställning i samhället och drabbas hårdare av aids
              genom att de är beroende av en man.
            </seg>
            <seg n="5e763f0d">
              För att kunna ändra på detta måste vi därför också tala om mansrollen,
              vilket mycket få gör på den internationella arenan. Väldigt få
              talar om mansrollen. Där måste vi höja rösten ännu mer, och vi
              måste framför allt få andra att höja rösten. Det räcker nämligen
              inte att bara Sverige gör det.
            </seg>
            <seg n="8d0056c1">
              Globala Fondens chef sade följande till mig när vi talade om
              promiskuitet och hur den förekommer i olika samhällen: Det har
              vi ingen aning om. Det enda vi vet är att det är mycket vanligare
              i alla samhällen än vad vi alla säger. Överallt runtomkring i
              världen är otrohet och promiskuitet ett vanligt förekommande fenomen,
              och det är utifrån de förutsättningarna vi måste titta på hur
              vi motverkar aids, det vill säga kondomer, sexualundervisning
              och allt måste gå hand i hand.
            </seg>
            <seg n="d73f60dd">
              Jag är, som sagt, mycket glad för att det finns ett gemensamt
              betänkande så att vi kan fortsätta att jobba tillsammans i kampen
              mot smittsamma sjukdomar och för att utveckla både vacciner och
              mediciner.
            </seg>
            <seg n="2f5fadf0">
              Det finns dock två saker som oroar mig just nu, och delvis har
              de redan tagits upp. Det ena är att vi måste påverka på EU-nivå.
              Konservativa krafter, till exempel Malta nu senast på biståndsministermötet,
              negligerar frågorna om sexuell och reproduktiv hälsa och kvinnors
              rättigheter. Där måste vi ta ett gemensamt ansvar för att trycka
              på. Det andra är nivån på den svenska biståndsbudgeten. Där är
              vi inte heller eniga, och det behövs pengar för att bekämpa smittsamma
              sjukdomar.
            </seg>
            <seg n="44c0a169">
              Tack för alla fina inlägg, och tack för det gemensamma betänkandet
              från det sammansatta utskottet. Jag tänker använda det i den internationella
              debatten och hoppas att ni också gör det.
            </seg>
          </u>
          <note type="speaker" n="741ba847">
            Anf. 35 AGNE HANSSON (c) replik:
          </note>
          <u who="Q4692974" xml:id="i-9f37e57cfd9de769-3" n="f79b7434">
            <seg n="111e06f3">
              Fru talman! Först vill jag säga att jag tycker att det är väldigt
              bra att biståndsministern är här och är med i debatten. Det markerar
              globaliseringens betydelse och markerar biståndets roll i sammanhanget.
              Biståndsministern anlägger ett brett perspektiv på det här, precis
              som jag försökte göra, om demokrati, jämställdhet, kvinnans ställning,
              mansrollen och det globala perspektivet.
            </seg>
            <seg n="ca405737">
              Det finns ett perspektiv till som ingen har berört här i dag,
              och det är de baciller som sprids, smittsamheten, för att användas
              som biologisk-kemiska vapen i en terrorsituation eller krigssituation.
              Jag vill höra lite grann hur biståndsministern ser på den delen.
            </seg>
            <seg n="ab2e7b37">
              Jag vill också passa på att fråga biståndsministern, även om
              vi har stor samsyn i riksdagen i de här frågorna, hur regeringen
              ser på de möjligheter som jag förde fram att ge WHO möjlighet
              att köpa loss patent för att använda bromsmediciner mot hiv/aids
              i den fattiga världen, att ge högsta prioritet i biståndsarbetet
              just åt hiv/aids-bekämpningen och arbeta för att Pekingfördraget
              om kvinnors rättigheter arbetas in i millenniemålen. Hur ser regeringen
              på det?
            </seg>
            <seg n="ac16cf1f">
              Hur står regeringen upp för sexuell och reproduktiv hälsa genom
              att försöka få Bush att ändra uppfattning, som här tidigare har
              sagts? En viktig fråga, som visade sig vid sarsepidemin, var att
              Taiwan då inte hade världsstatus i WHO. Är vi beredda att arbeta
              för det? Jag hoppas och tror det.
            </seg>
          </u>
          <note type="speaker" n="ce959db5">
            Anf. 36 Statsrådet CARIN JÄMTIN (s) replik:
          </note>
          <u who="unknown" xml:id="i-aa83be0b63a3075f-1" n="448646fe">
            <seg n="90db9e7c">
              Fru talman! Det var väldigt många frågor, och jag ska göra så
              gott jag kan och se om jag hinner svara på dem.
            </seg>
            <seg n="f5e4d529">
              Det är ett stort antal olika sjukdomar, och vi måste ha ett brett
              angreppssätt för att möta dem. Det handlar om medicinering, vaccinering
              och så vidare.
            </seg>
            <seg n="74bf379f">
              Jag börjar med frågan om sexuell och reproduktiv hälsa, USA och
              millenniemålen. Beträffande millenniemålen har det, som sagts,
              lagts en rapport precis nu om uppföljningen av dem, ledd av professor
              Jeffrey Sachs. I den finns frågan om sexuell och reproduktiv hälsa
              med på ett ganska bra och acceptabelt sätt. Vi för nu en diskussion
              om att inte föra in ett nytt millenniemål men väl att ta fram
              en ny indikator vad gäller just området sexuell och reproduktiv
              hälsa. Den dagordningen går, enligt de rapporter jag får, ganska
              bra framåt. Det finns en stor möjlighet att det kommer till en
              ny indikator för just de här frågorna om sexuell och reproduktiv
              hälsa och rättigheter, mycket tack vare ett gemensamt arbete mellan
              de progressiva regeringar som driver den här agendan men också
              stora enskilda internationella organisationer. Vi har ett mycket
              bra samarbete med RFSU kring de här områdena.
            </seg>
            <seg n="3f12fb3a">
              Vad gäller Bush, USA och synen på sexuell och reproduktiv hälsa
              är det just ett av de områden där vi är mycket oroade. Man har
              bland annat drastiskt minskat anslagen om man inte till och med
              helt har tagit bort dem till UNFPA. Det är minst sagt oroande,
              och egentligen ett fullständigt omoraliskt agerande. Regeringen
              har uttalat detta vid ett flertal tillfällen, och jag tror att
              den amerikanska regeringen vet precis vad Sverige tycker. Det
              viktigaste vi kan göra är att försöka bygga en allians på EU-nivå
              för att få EU:s agenda att bli ännu tydligare på det här området
              och uttala hur den europeiska synen på de här frågorna är i relation
              till USA.
            </seg>
            <seg n="30678044">
              Samtidigt är det rätt att en del av de pengar som kanaliseras
              via andra multilaterala kanaler inte omgärdas av de här restriktionerna
              för stöd till abortkliniker och så vidare.
            </seg>
          </u>
          <note type="speaker" n="6acbf84c">
            Anf. 37 AGNE HANSSON (c) replik:
          </note>
          <u who="Q4692974" xml:id="i-9f37e57cfd9de769-4" n="f79b7434">
            <seg n="dfaf21be">
              Fru talman! Jag tar gärna en replik till, så har ministern möjlighet
              att fortsätta att svara.
            </seg>
            <seg n="037c1b47">
              Jag kräver inte jag tror inte att det är rätt väg att man ska
              bygga upp ytterligare ett nionde millenniemål för det här. Bekämpningen
              av aids finns som ett av de åtta målen, och det kan finnas anledning
              att anknyta till en ny indikator, eller vad det nu är, för att
              få in just tänkandet kring frågor om kvinnors rättigheter, som
              är inte allt men en viktig del, liksom anslagen också är det,
              i arbetet med att bekämpa just den här typen av sjukdomar.
            </seg>
          </u>
          <note type="speaker" n="cbbad9b5">
            Anf. 38 Statsrådet CARIN JÄMTIN (s) replik:
          </note>
          <u who="unknown" xml:id="i-aa83be0b63a3075f-2" n="448646fe">
            <seg n="98354676">
              Fru talman! Just en indikator kring SRHR är inte enbart kopplat
              till aids, även om det är nära kopplat till det. Det är också
              kopplat till kvinnors möjligheter att arbeta, kvinnors möjligheter
              att minska sin fattigdom och kvinnors möjligheter att helt enkelt
              få ett bättre liv. Man kan nog lägga den indikatorn under flera
              av målen, och jag tror att det är där som diskussionen just nu
              pågår på olika sätt.
            </seg>
            <seg n="0e3ae30e">
              Jag blev positivt överraskad av hur SRHR-frågorna beskrevs i
              Jeffrey Sachs-rapporten i millennieplanen om hur man ska nå millenniemålen.
              Det var ett relativt bra steg framåt, som vi ska försöka stötta
              på olika sätt.
            </seg>
            <seg n="0380fc06">
              Agne Hansson hade också frågor till mig om biologisk-kemiska
              vapen och WHO-diskussionen. FN:s High Level Panel beskriver just
              smittsamma sjukdomar som en säkerhetsfråga. Där kanske man framför
              allt pratar inte om biologisk-kemiska vapen utan just om smittsamma
              sjukdomar. Det är en helhetsfråga. Säkerhet i världen är mycket
              mer en sammansatt fråga än vad den var tidigare. Därför har man
              också i Cotonouavtalet infört en klausul som säger att vi förhandlar
              med ACP-länderna om just massförstörelsevapen, vilket har en ganska
              bred definition. Vi tar de här frågorna på stort allvar, inte
              enbart ur ett försvarspolitiskt perspektiv utan också ur ett biståndsperspektiv.
            </seg>
            <seg n="2c4ec767">
              WHO-frågan är en idé värd att titta på. Det ligger olika saker
              på dagordningen nu inför Hongkongförhandlingarna. En av frågorna
              är självfallet hur man ska kunna ge bra tillgång till mediciner
              som är bra och tillräckligt billiga för att människor ska ha råd
              att använda dem. Jag tar med mig det.
            </seg>
          </u>
          <note type="speaker" n="9004943e">
            Anf. 39 EWA BJÖRLING (m) replik:
          </note>
          <u who="Q457877" xml:id="i-f8f8be4027d463f0-7" n="14ba92cc">
            <seg n="2f101629">
              Fru talman! Jag vill börja med att tacka biståndsministern för
              ett mycket intressant anförande. Vi är väldigt överens i stora
              delar. Jag tackar speciellt för klargörandet att det är en människofråga,
              en säkerhetsfråga och en demokratifråga. Det gör att vi lyfter
              upp den på rätt nivå, där den hör hemma.
            </seg>
            <seg n="f980666c">
              Jag vill bara kommentera att det första blodprovet hittade man
              i Afrika redan 1959, och det var heterosexuell smitta det handlade
              om då.
            </seg>
            <seg n="2d94a843">
              Jag har några korta frågor. Vad gör den svenska regeringen för
              att fler män ska uppmärksamma och tala om hiv? Det är väldigt
              viktigt, precis som Carin Jämtin sade.
            </seg>
            <seg n="3c9f2afc">
              Nästa fråga: Vad gör den svenska regeringen för att trycka på
              den katolska kyrkan? Jag vet att det är en svår fråga, men det
              vore ändå intressant att höra. Det är precis lika viktigt som
              att kritisera USA för deras icke-kondomförespråkande.
            </seg>
            <seg n="d0df017b">
              Jag vill också fråga när det gäller EU och utvecklingen av vaccin.
              Det finns ingen konkret plan i dag för utvecklingen av hivvaccin
              inom EU, bland annat beroende på att det saknas kompetens, både
              på EU-nivå och på kommissionsnivå. Redan år 2000 talade man om
              att ha en aktionsplan för detta, och vi ser fortfarande ingen
              sådan existerande i verkligheten i dag. Vad gör Sverige för att
              trycka på här? Det är en akut fråga, och den blir än mer akut
              när USA nu har aviserat att man drar ned sina anslag, som jag
              sade i mitt anförande. EU behöver då bli lite mer vässat.
            </seg>
            <seg n="df3ff353">
              Slutligen vill jag bara kommentera frågan om terror och biologiska
              vapen. Hiv kan aldrig bli ett biologiskt vapen, för det är ett
              ynkligt virus som dör i 56 graders värme och dör om det ligger
              på en bordsyta och så vidare. Det är dock intelligent. Ska vi
              tala om något annat ska vi tala om mässling, som är världens mest
              smittsamma ämne. Det har vi inte berört i dag.
            </seg>
          </u>
          <note type="speaker" n="eb9da916">
            Anf. 40 Statsrådet CARIN JÄMTIN (s) replik:
          </note>
          <u who="unknown" xml:id="i-aa83be0b63a3075f-3" n="448646fe">
            <seg n="82cc0c37">
              Fru talman! Det här var också flera och jättestora frågor, och
              jag ska försöka svara.
            </seg>
            <seg n="40906cb5">
              Hur engagerar vi män att prata om aids? På mitt ansvarsområde
              inom biståndet handlar det dels om att ta upp mäns roll i olika
              internationella sammanhang, på EU-möten, på Världsbanksmöten eller
              vad det är, dels om att prioritera män i det bilaterala samarbetet
              ute på plats.
            </seg>
            <seg n="e4b336af">
              Jag träffade i december en oerhört duktig sydafrikansk polisman,
              en stor, riktig man, som var chef för en polisstation i Soweto.
              Han jobbade just med kvinnor, mot våld mot kvinnor och barn, med
              aidsfrågor, med mansrollen och med sina polismäns sätt att bete
              sig mot dem som bor i området.
            </seg>
            <seg n="f99e5160">
              Att stötta den typen av konkreta genomtänkta projekt där män
              kan vara förebilder för andra män tror jag är oerhört viktigt.
              Här gör också Metallarbetareförbundet tillsammans med Näringslivets
              Internationella Råd ett mycket finns arbete i många länder. Näringslivet
              tillsammans med fackföreningsrörelsen, näringslivet ensamt eller
              fackföreningsrörelsen ensam gör i många länder runt omkring i
              världen den typen av insatser. Det tror jag är väldigt viktigt.
            </seg>
            <seg n="4b42cd90">
              Jag hoppas att vi kommer att vara många som tar upp frågan om
              mäns roll i aidsarbetet i våra respektive partigrupper på EU-nivå.
              Det är faktiskt en svensk fråga. Det är inte många andra som tar
              upp den frågan. Därför hoppas jag att också ni gör det och att
              Ewa Björling gör det i sin partigrupp på EU-nivå och på andra
              sätt.
            </seg>
            <seg n="fe57baa9">
              Det är helt riktigt det som Ewa Björling säger om Katolska kyrkan.
              Jag har träffat representanter för Katolska kyrkan för något år
              sedan här i Sverige och talar om detta. Det finns grupper inom
              Katolska kyrkan som ser på frågan precis som vi gör.
            </seg>
            <seg n="0933b0e4">
              Nu kommer jag inom någon månad att åka till EU ha ett möte som
              just sexuell och reproduktiv hälsa där Katolska kyrkans biståndsorganisation
              tillsammans med några andra är inbjudna för att diskutera den
              här synen. Det är viktigt att nå de grupper som inte delar våra
              åsikter.
            </seg>
          </u>
          <note type="speaker" n="8f3a48cc">
            Anf. 41 EWA BJÖRLING (m) replik:
          </note>
          <u who="Q457877" xml:id="i-f8f8be4027d463f0-8" n="14ba92cc">
            <seg n="ff0ab250">
              Fru talman! Det var ett bra svar på två av mina frågor. Jag tror
              att en lösning är precis som Carin Jämtin sade i sitt anförande.
              Det gäller att se det om en människofråga, en säkerhetsfråga och
              en demokratifråga. Det gör att männen kommer att bli mer engagerade.
              Det är precis som jag sade tidigare. Det är på högre nivå som
              samtalet ska föras, och där det finns det tyvärr fortfarande mest
              män, och sedan ska det ut till fler män.
            </seg>
            <seg n="51eeee7f">
              Ska man diskutera män på plats i Afrika är det oerhört viktigt
              att speciellt fokusera på just poliser och militärer. De kan vara
              goda förebilder för andra män. Det är precis de männen som i dag
              har en total maktkontroll och beter sig väldigt illa mot kvinnor
              i många fall. Dem ska man verkligen ha specialinriktning på.
            </seg>
            <seg n="caed1050">
              Sedan är den sista frågan kvar angående EU och vaccinutveckling.
              Hur verkar Sverige där för att trycka på ytterligare?
            </seg>
          </u>
          <note type="speaker" n="7014d6f5">
            Anf. 42 Statsrådet CARIN JÄMTIN (s) replik:
          </note>
          <u who="unknown" xml:id="i-aa83be0b63a3075f-4" n="448646fe">
            <seg n="7aafe7f1">
              Fru talman! Det är oerhört viktigt att vi också kommer ihåg männen
              i Östeuropa och männen i Asien. Mönstren är desamma. Hiv/aids
              är inte en afrikansk sjukdom, utan det är en global sjukdom. Mönstren
              är desamma till varför aids sprids. De är mycket lika mellan olika
              länder. Vi måste också jobba med mansrollen i våra relationer
              med Ryssland, Ukraina, Kina, Indien eller vilket land det nu handlar
              om. Det vill jag börja med att styrka under.
            </seg>
            <seg n="ecf8a427">
              EU:s vaccinplan är inte riktigt min fråga. Kommissionen håller
              på att ta fram en handlingsplan för EU:s arbete på aidsområdet
              i utvecklingssamarbetet. Den handlingsplanen kommer att läggas
              fram på nästa biståndsministermöte. Det skulle ha varit i april
              men kommer nu att äga rum mycket senare, troligen någon gång i
              juni i år.
            </seg>
            <seg n="21117de6">
              I den handlingsplanen förväntar jag mig att det kommer att stå
              något om biståndets roll i att ta fram vaccin. Men det är också
              en EU-intern fråga. Det tillhör delvis medlemsstaternas kompetens.
              Jag hoppas att Ewa Björling också tar upp den frågan med andra
              ministrar i det här sammanhanget. Det blir ett samspel mellan
              EU-kompetens och medlemsstaternas kompetens i det här sammanhanget.
            </seg>
            <seg n="0ed8ded8">
              Vad gäller just biståndssidan har vi en handlingsplan som vi
              kommer att ta ställning till fram på vårkanten någon gång eller
              i början av sommaren om aidsbekämpning. Där måste detta vara en
              del av arbetet.
            </seg>
          </u>
          <note type="speaker" n="b70a962c">
            Anf. 43 CATHERINE PERSSON (s):
          </note>
          <u who="Q4972478" xml:id="i-5354bfc54dd54e11-0" n="3727023a">
            <seg n="823787a2">
              Fru talman! Jag ska som min partikollega Carina Hägg tidigare
              påtalade i huvudsak koncentrera mitt anförande på smittskyddsläget
              vad gäller influensaepidemier.
            </seg>
            <seg n="3f6559fe">
              Som inledning vill jag säga att Smittskyddsinstitutet räknar
              med att det sker tre fyra pandemier varje århundrade. Pandemier
              är när det sprider sig över hela världen och till en stor del
              av befolkningen. En del av oss kommer även om vi då var små ihåg
              den senaste pandemin som var Hongkonginfluensan i slutet av 60-talet
              som skördade många offer runtom i världen.
            </seg>
            <seg n="0f751fa6">
              På senare tid har det i Sverige varit omfattande diskussioner
              om influensapandemi. Det finns flera förklaringar till det. Det
              är rent statistiskt sannolikt att frågan inte är om det bryter
              ut en ny influensapandemi utan snarare när.
            </seg>
            <seg n="e9606bce">
              Socialstyrelsen presenterade i februari i år i samarbete med
              andra statliga myndigheter en handlingsplan i syfte att ytterligare
              förbättra den svenska beredskapen för en världsomfattande influensapandemi.
              Handlingsplanen beskriver hur en pandemi kan hanteras av olika
              delar i samhället.
            </seg>
            <seg n="88e43648">
              Ungefär samtidigt med presentationen av denna handlingsplan blev
              ytterligare fall av fågelinfluensa kända i Asien. Det sammantaget
              har medfört en ökad diskussion i Sverige om smittskyddssituationen
              i Sverige och världen vad avser influensa. Det blev således också
              en ökad massmedial bevakning och rapportering.
            </seg>
            <seg n="05fd80a7">
              Betänkandet berör sjukdomar som för många människor runtom i
              världen får oerhört dramatiska konsekvenser. Det har många av
              er tidigare beskrivit. Det är flera sjukdomar som till exempel
              hiv och malaria som får många länder och deras befolkning är förödande
              på många sätt och vis. Det är bara att konstatera att i det sammanhanget
              har Sverige hittills vara förskonat till stor del.
            </seg>
            <seg n="a5f8731f">
              Med den kunskap vi har i dag kan vi konstatera att influensan
              är en av de sjukdomar som utgör ett uppenbart hot mot folkhälsan
              både globalt och i Sverige. Vid en influensapandemi skulle samhället
              utsättas för stora humanitära påfrestningar med problem för att
              upprätthålla vårt samhälle. Det gäller till exempel hälso- och
              sjukvård, säkerhet, utbildning, för att nämna något.
            </seg>
            <seg n="c80724da">
              Det är därför angeläget att ytterligare förbättra vår beredskap
              i landet för en eventuell kommande världsomfattande influensaepidemi.
              Utskottet välkomnar naturligtvis därför att Socialstyrelsen nyligen
              presenterat en handlingsplan.
            </seg>
            <seg n="ac44ad6d">
              Med tanke på den relativt omfattande medierapportering som förekommit
              vad avser fågelinfluensa och influensa i övrigt finns det skäl
              att kommentera det. Enligt Smittskyddsinstitutet är fågelinfluensan
              i sig inte ett hot mot människors hälsa. Det handlar snarare om
              risken att den kan ge upphov till en helt ny typ av influensavariant
              med förmåga till global spridning, och en snabb sådan, bland människor.
            </seg>
            <seg n="4352f35b">
              De övergripande målen för handlingsplanen har bland annat varit
              att beskriva sätt att begränsa effekterna av en pandemi, ge förslag
              på strategier för att säkerställa tillgång till vaccin och läkemedel
              under en pandemi och hur man kan upprätthålla samhällsfunktioner
              på olika sätt.
            </seg>
            <seg n="6eb044d9">
              Det gäller till exempel att ha en beredskap för att ett stort
              antal sjuka ska tas om hand av sjukvården eller hur man hanterar
              verksamheter som till följd av ett stort antal sjuka får brist
              på arbetskraft. Det handlar också om produkter som man inte får
              tillgängliga på samma sätt som i en normalsituation.
            </seg>
            <seg n="0820bb7a">
              Socialstyrelsen beskriver att handlingsplanen har arbetats fram
              under lång tid och att arbetet också behöver fortsätta på flera
              områden. Det gäller till exempel möjligheten att få tillgång till
              vaccin och att utarbeta strategier för hur antivirala läkemedel
              kan användas på bästa sätt.
            </seg>
            <seg n="077eb894">
              I det sammanhanget har det också förekommit en del tvivelaktig
              medierapportering. Jag vill därför göra en del förtydliganden
              i det avseendet.
            </seg>
            <seg n="818ca26e">
              Läkemedel mot virus kan användas vid behandling av redan insjuknade.
              Man kan förkorta sjukdomstiden något och lindra följdverkningarna.
              De kan också användas för att förebygga ett insjuknande. Under
              en pandemi måste naturligtvis de som blir sjuka och har stor risk
              för allvarlig sjukdom få tillgång till antivirala medel. För detta
              kan man innan vaccin finns använda just antivirusläkemedel.
            </seg>
            <seg n="84455056">
              Vidare är det viktigt att samhället kan fortsätta fungera. Det
              gör att man vid distribution av antivirala läkemedel måste se
              till att inte alla som har hand om för samhället viktiga verksamheter
              är sjuka samtidigt. Genom att ge antivirala läkemedel kan man
              skjuta upp insjuknandeprocessen så att till exempel inte alla
              läkare, alla sjuksköterskor eller alla personer som till exempel
              jobbar med reningsverk eller vad det nu kan vara blir sjuka samtidigt.
              På så sätt kan vi hålla i gång vårt samhälle något bättre än om
              vi inte hade betett oss på det sättet.
            </seg>
            <seg n="c2e494bd">
              Som jag tidigare sade har det varit en omfattande diskussion,
              och ibland har den inte varit alldeles tydlig och således bidragit
              till stor oro hos befolkningen. Det har inneburit att människor
              överväger att bunkra läkemedel på olika sätt. I det här avseendet,
              fru talman, är det naturligtvis viktigt att samhällets institutioner,
              beslutande funktioner och medier försöker agera på ett sådant
              sätt att det inger befolkningen förtroende och trygghet.
            </seg>
            <seg n="b3373639">
              När det gäller läkemedel är det av största vikt att samhället
              tar ansvar för att tillhandahålla adekvata läkemedel i den mån
              det finns verkningsfulla läkemedel att tillgå. I det sammanhanget
              vill jag säga att det i dag är så att varje landsting ansvarar
              för detta. Det finns naturligtvis skäl att ifrågasätta den decentraliserade
              ordning som vi har i dag och på vilket sätt den skulle försvåra
              vid en influensapandemi. Det är därför glädjande att det inom
              regeringen pågår ett beredningsarbete i denna del för att överväga
              en annan hantering än den som är gällande i dag.
            </seg>
            <seg n="8d003275">
              Det här väcker också frågan om produktion av vaccin. I likhet
              med många andra länder har inte Sverige egen vaccinproduktion.
              Inom regeringen pågår därför ett arbete för ställningstagande
              till hur man ska säkerställa tillgång till vaccin för Sverige
              när det väl finns vaccin att tillgå, när vetenskapen har hittat
              ett vaccin.
            </seg>
            <seg n="08c0f6ad">
              Det har tidigare nämnts i debatten och jag kan försäkra att folkhälsominister
              Morgan Johansson vet att det i dag inte finns något vaccin mot
              fågelinfluensa. Men jag kan också försäkra att folkhälsoministern
              aktivt arbetar med frågan hur vi kan säkerställa att vi får vaccin
              till Sverige när det väl blir tillgängligt.
            </seg>
            <seg n="77ee18ee">
              De frågeställningar som har aktualiserats är till exempel huruvida
              Sverige ska återuppta egen vaccinproduktion. Ska vi ha kontrakt
              och avtal med läkemedelsföretag? Vad är fördelar och nackdelar
              med det? Eller kan det vara aktuellt att ha vaccinproduktion tillsammans
              med andra länder, till exempel Norden, som skulle ge ett rimligt
              upptagningsområde rent befolkningsmässigt. Det här är några överväganden
              som regeringen arbetar med.
            </seg>
            <seg n="014f3d56">
              Till sist vill jag ta upp en annan fråga som är central i det
              här betänkandet men som inte handlar om influensa. Samtliga har
              tidigare varit inne på den. Det gäller möjligheterna att kunna
              bromsa hivspridningen. Det är en alldeles central fråga. Det finns
              en tvivelaktig hållning i en del andra länder till användning
              av kondom för att nå så kallade säkra sexuella relationer.
            </seg>
            <seg n="8079571e">
              Jag kan här konstatera, och det är mycket glädjande, att vi i
              det här utskottet är eniga om att användning av kondom är ett
              sätt att skydda sig mot hiv/aids. Det ska jag också ta med mig
              till Dublin när jag om två veckor deltar i en konferens för oss
              som är läkare eller sjuksköterskor och parlamentariker. Vi möts
              i Dublin för att diskutera sexuell reproduktiv hälsa.
            </seg>
            <seg n="7cc8655d">
              Däremot skulle jag vilja fråga Rosita Runegrund från Kristdemokraterna
              vilka samtal hon och hennes svenska partikamrater för med parlamentariker
              i andra länder. Det är mycket besvärande när man för de här resonemangen
              med parlamentariker från andra länder. Strax innan årsskiftet
              träffade jag kolleger i min profession från hela världen som nu
              är mycket bekymrade över det genomslag som de värdekonservativa
              kristdemokratiska värderingarna får när det gäller kondomanvändning.
              Så, Rosita Runegrund, vilka signaler ger Kristdemokraterna internationellt?
            </seg>
            <seg n="6f4dfe22">
              Det är faktiskt så att vi arbetar internationellt i den här frågan,
              och även om vi är eniga i Sverige är det en styrka om vi också
              kan vara det internationellt. Det är bara på det sättet vi vinner
              kampen mot hiv/aids. Vad ska jag ta med mig till Dublinkonferensen,
              Rosita Runegrund? Vad pratar man om inom Kristdemokraterna runtom
              i världen? Vad är det som gäller egentligen? Är vi bara eniga
              i Sverige eller är det någonting vi kan vara eniga om i resten
              av Europa och i världen i övrigt också?
            </seg>
          </u>
          <note n="985fc04d">
            Slutligen yrkar jag bifall till förslaget i betänkande USoU1.
          </note>
          <note type="speaker" n="83f57fe3">
            Anf. 44 MAUD EKENDAHL (m):
          </note>
          <u who="Q4946072" xml:id="i-44d1c3dde8cf44ea-0" n="dcaa4fa2">
            <seg n="3d26a598">
              Fru talman! Jag ska börja med att yrka bifall till förslaget
              i betänkandet. Mitt anförande kommer i huvudsak att beröra områden
              som har engagerat mig och som faktiskt handlar om de svenska problemen.
              Jag skulle vilja börja så här.
            </seg>
            <seg n="e47e3025">
              Rädslan för att bli sjuk var tydligare och påtagligare förut,
              innan bromsmedicinerna fanns, och den rädslan tog mycket kraft
              av människor som var smittade.
            </seg>
            <seg n="9dae154a">
              I dag är rädslan för andra människor, bristen på öppenhet om
              sjukdomen i samhället, det som är det svåraste att leva med.
            </seg>
            <seg n="07344923">
              Många människor tycks tro att nu när bromsmedicinerna finns så
              är det inte farligt med hiv.
            </seg>
            <seg n="1cba1dd2">
              Den tolkningen måste vi passa oss för. Blir man smittad av hiv
              så är det ingen lätt resa man påbörjar.
            </seg>
            <seg n="8df8c383">
              De här två uttalandena som jag börjat med är hämtade från en
              bok som heter Innanför. Det är författaren Steve Sjöqvist som
              samlat berättelser ur verkligheten. Berättelserna i boken skildrar
              naket och ärligt en mängd känslor och tankar som har uppstått
              i mötet med hivsmittade människor.
            </seg>
            <seg n="355653a9">
              Fru talman! I dag finns det i Sverige 3 600 personer som har
              fått diagnosen hiv. Det var 1996 som bromsmedicinerna kom. I stället
              för att dö i aids kunde människor våga blicka in i sin egen framtid.
            </seg>
            <seg n="46532a07">
              Eftersom hivinfektionen är en allmänfarlig sjukdom omfattas den
              faktiskt av smittskyddslagens bestämmelser, och då ska läkemedlen
              vara kostnadsfria för den enskilde om man bedömer att smittspridningen
              minskar. Men tydligen är det så i landet att den nya smittskyddslagen,
              som trädde i kraft för drygt ett år sedan, tolkas lite olika av
              landstingen, vilket gör att många människor betalar upp till högkostnadsskyddet.
              Det här är inte rätt och riktigt. Nu arbetar Socialstyrelsen med
              att få fram enhetliga riktlinjer som ska användas i Sverige. Men
              det borde man ha tagit fram samtidigt som den nya lagen trädde
              i kraft, för det är ju en självklarhet att de här personerna ska
              ha sina läkemedel kostnadsfritt.
            </seg>
            <seg n="952512e0">
              Fru talman! Jag vill göra en uppdelning i Sverige av hiv. Ungefär
              40 % är män som har sex med män. Det kallas MSM. 40 % är heterosexuella
              personer. Här ingår personer med afrikansk bakgrund. Ungefär 15
              % är narkomaner och de som drabbats genom blodtransfusioner.
            </seg>
            <seg n="050c0822">
              De mest utsatta nu tittar jag upp på er, pojkar, på läktaren
              är unga män som experimenterar med sex. De här unga killarna löper
              en stor risk om de vill experimentera med sex och då vill träffa
              en man för att testa sin sexualitet. Då kanske de också träffar
              just den man som här i Sverige är smittad av hiv. Därför är det
              väldigt viktigt att vuxenvärlden förmedlar saklig, vettig information
              om sexvanor.
            </seg>
            <seg n="2413228c">
              Jag anser också att de frivilliga organisationerna gör ett otroligt
              arbete i Sverige, både när det gäller stöd och kunskap. Jag vill
              faktiskt särskilt lyfta fram en typ av organisation, det är här
              i Helsingfors Noaks Ark, som också finns i Helsingborg, Malmö,
              Växjö, Gävle och Luleå.
            </seg>
            <seg n="94b8a33c">
              Fru talman! Numera har man startat något som kallas aidsjour.
              Det är en nationell telefonrådgivning som svarar på alla sorters
              frågor som rör hiv/aids och andra sexuellt överförbara sjukdomar.
              Det är frågor som kommer från allmänheten, men det är också människor
              i olika yrken som ringer och ställer frågor.
            </seg>
            <seg n="75676721">
              Tyvärr är det så att Noaks Ark samt även privata vårdgivare står
              för en del av finansieringen. Vi vet inte hur länge det här kan
              pågå, men Noaks Ark önskar själva, och jag tycker att det låter
              väldigt vettigt, att pengar skulle kunna komma från Allmänna arvsfonden,
              precis som pengar kommer ifrån Allmänna arvsfonden när det gäller
              Bris verksamhet.
            </seg>
            <seg n="5283731a">
              I vårt betänkande här i dag finns det faktiskt ett avsnitt om
              tuberkulos. Det är ju en av de mest spridda infektionssjukdomarna
              i hela världen. Utifrån beräkningar tror man att det finns ungefär
              två miljarder människor som är bärare av den bakterie som orsakar
              tuberkulos.
            </seg>
            <seg n="e37d961c">
              Under 20002003 rapporterades i Sverige omkring 420 nya fall per
              år, varav 300 fall rapporterades i den utrikiska befolkningen,
              då främst bland personer som kommer från områden som är drabbade
              av hög hivprevalens.
            </seg>
            <seg n="2f816685">
              Av den här anledningen hade jag en interpellationsdebatt med
              Morgan Johansson här i kammaren tisdagen den 8 mars. Debatten
              handlade just om att få ned smittspridningen och om de människor
              som kommer till Sverige, och det är främst asylsökande och anhöriga,
              de så kallade anknytningsfallen, som är erbjudna hälsokontroller
              men inte kommer i den utsträckning som man önskar till dessa hälsokontroller.
              Det är ju väldigt viktigt, när människor kommer från dessa områden
              och ska bosätta sig och så småningom bli svenska medborgare, att
              man inledningsvis får fångas upp så att man får genomgå en hälsokontroll
              och därmed ta olika test för de olika smittsjukdomar som man kan
              bära med sig till det nya landet.
            </seg>
            <seg n="316c2fc2">
              Nu pågår visserligen en beredning inom Regeringskansliet, och
              enligt statsrådet Morgan Johansson kommer man att ta upp det här
              förslaget till hösten och presentera det. Jag hoppas, fru talman,
              att förslaget då kommer att innehålla riktigt kraftfulla tag så
              att vi kan förhindra onödig spridning av smittsamma sjukdomar.
              Det finns allt skäl att öka beredskapen mot och vårt medvetande
              om smittsamma sjukdomar i vårt svenska samhälle.
            </seg>
          </u>
          <note type="speaker" n="4b4bc4b3">
            Anf. 45 ROSITA RUNEGRUND (kd):
          </note>
          <u who="Q4975896" xml:id="i-136ef703d62335e6-0" n="645d0213">
            <seg n="dd9e80c2">
              Fru talman! Rubriker som Aidssjuka barn försummas och dör i onödan
              och Barnen försummas i kampen mot aids nådde oss förra året från
              Läkare utan gränser. Det som framkommer om man tar del av deras
              information är att den stora framgången efter ansträngningarna
              att förebygga smittspridning av viruset från mamma till barn i
              rika länder gör att det knappt finns aidsmedel som är anpassade
              för barn. Det finns pågående studier som tittar på möjligheten
              att ta fram en medicin anpassad för barn, men utan en köpstark
              marknad avsätter inte läkemedelsföretagen tillräckligt med resurser
              för att nå framgång.
            </seg>
            <seg n="a09016bb">
              Vad tycker nu barnen? Jag har tidigare år här i kammaren nämnt
              ett speciellt pris, som heter The Worlds Childrens Prize for the
              Rights of the Child. Det består av jordens barns två unika priser
              för enastående insatser för barnens rättigheter i enlighet med
              FN:s barnkonvention. Priserna heter Worlds Childrens Prize, alltså
              jordens barns pris, och Global Friends Award, alltså jordens kompisars
              pris. Det är över 8 000 skolor med fem miljoner elever i 70 länder
              som står som Global Friend -skolor bakom denna organisation. År
              2005, alltså just nu, beräknas två miljoner av de eleverna delta
              i världsomröstningen Global Vote . Två miljoner barn tar alltså
              just nu ställning till ett pris.
            </seg>
            <seg n="2edea44f">
              Tidigare år har priset gått bland annat till Nkosi Johnson från
              Sydafrika, som kämpade för de aidsdrabbade barnens rättigheter.
              I år är en organisation eller en grupp kvinnor som kallas för
              Mammorna på S:t Rita nominerad.
            </seg>
            <seg n="1c6d4c39">
              Låt mig få säga vad Penina Awino, tolv år, tycker. Hon bor tillsammans
              med Mammorna på S:t Rita. Hon bor där med sina syskon. Hon älskar
              att läsa böcker. Hon hatar ormar. Det värsta som hänt: När mamma,
              pappa och storasyster dog. Det bästa som hänt: När storebror köpte
              skor till mig. Ser upp till: Storebror och Mammorna på S:t Rita.
              Vill bli: Pilot. Hoppas: Att det snart finns ett botemedel mot
              aids. Dröm: Att inga föräldrar dör när barnen är små.
            </seg>
            <seg n="30ed31b3">
              Vad tycker Mammorna på S:t Rita? De har också en dröm. Den är
              att det ska vara så att barn slipper att bli föräldralösa, men
              också att det ska finnas resurser för att ta hand om barnen.
            </seg>
            <seg n="48935f95">
              Jag tycker att vi i debatten i dag har glömt bort lite grann
              vilka yrkanden man utgick ifrån i dagens betänkande. Ett kommer
              från Kristdemokraternas barnmotion, och vi välkomnar och känner
              oss stolta över att det sammansatta utskottet utgick ifrån yrkandet.
              Där står att Sverige bör initiera, nationellt och inom ramen för
              det internationella samfundet, särskilda satsningar och upprättande
              av nationella handlingsprogram för att förbättra situationen för
              barn drabbade av aids.
            </seg>
            <seg n="ec2bb1af">
              Och vad vill barn? Jo, de vill, som alla andra barn i världen,
              behålla sina föräldrar.
            </seg>
            <seg n="d35ff03f">
              Jag vill understryka det som Carin Jämtin tog upp här tidigare
              om tbc, malaria och hiv/aids, som är det som drabbar barn och
              kvinnor mest. Barn är små människor.
            </seg>
            <seg n="dbdf8b83">
              Fru talman! Jag vill läsa upp sammanfattningen i Kristdemokraternas
              motion när det gäller hiv/aids i ett globalt perspektiv. Det kanske
              kan reda ut en del saker som kommit fram här i debatten i dag.
              Jag tänker närmast på det Jan Lindholm uttryckt om kondomer. Lyssna
              väldigt noga nu, Jan Lindholm!
            </seg>
            <seg n="5af5207d">
              Vi säger så här: Hiv/aids är en accelererande katastrof. Bekämpandet
              av epidemin kräver strategier, medicin, förebyggande åtgärder,
              satsningar på reproduktiv hälsa, på vård och på att ändra attityder
              både hos dem som drabbas och riskerar att drabbas och hos ledare
              för drabbade länder, resursstarka makthavare i väst, företag,
              kyrkor och organisationer. Utan gemensamma ansträngningar på en
              helt annan nivå än i dag kommer vi inte att kunna hejda virusets
              framfart. Redan har miljontals offer skördats. Många aktörer måste
              släppa på prestigen. Drabbade länders regimer måste våga tala
              om problemen för att de ska kunna angripas. Läkemedelsbolag måste
              i humanitetens namn satsa på mediciner för fattiga som drabbas
              av aids.
            </seg>
            <seg n="cfccb9f5">
              Västregimer måste först bidra med de resurser som utlovats och
              därefter höja sina bidrag. Det är fråga om både solidaritet och
              egenintresse eftersom aidsepidemin hotar stabilitet och utveckling
              i hela världen.
            </seg>
            <seg n="de4788e5">
              De ideologiska positionerna får inte ta överhanden i hiv/aids-bekämpningen,
              utan ett brett angreppssätt som inkluderar både information, jämställdhetsarbete,
              fattigdomsbekämpning, kondomer och ett förändrat sexualbeteende
              till mer av trohet behövs i det förebyggande arbetet.
            </seg>
            <seg n="cfe209cd">
              Förebyggande verksamhet är fortfarande det bästa botemedlet,
              men för många miljoner redan drabbade människor är situationen
              akut. Det finns mediciner som kan bromsa sjukdomen, men dessa
              är fortfarande ofta alldeles för dyra för att kunna köpas av fattiga
              länder, och således är det alldeles för få som får tillgång till
              dem.
            </seg>
            <seg n="a95c3069">
              Men det räcker inte. Vi kristdemokrater säger i vår budgetmotion
              att vi vill förstärka insatserna ytterligare och kommer att sträva
              efter att anslagen till sexuell och reproduktiv hälsa, inklusive
              hiv/aids-prevention, ska utgöra 10 % av det totala biståndsanslaget.
            </seg>
            <seg n="5965d26e">
              Vi ser också positivt på att en ambassadör med ansvar för hiv/aids-frågor
              installerats och att man har ökat stödet till Unaids. Det är positivt
              att hiv/aids-ambassadörernas sekretariat arbetar med att säkerställa
              att hiv/aids integreras i landstrategierna. Men vi saknar barnperspektivet,
              speciellt hur som framgår av yrkandet man ska kunna förbättra
              situationen för barn drabbade av hiv/aids.
            </seg>
            <seg n="61fe5ac8">
              Fru talman! Min talartid är slut. Jag har en hel del kvar. Jag
              fick en fråga av Catherine Persson. Jag hoppas att det jag tog
              upp från vår motion räcker. Vi har en representant, som Chatrine
              Pålsson sade, Anders Wijkman, i Europaparlamentet. Han har hög
              svansföring i frågan, och jag litar fullkomligt på honom.
            </seg>
          </u>
          <note type="speaker" n="f909a648">
            Anf. 46 CATHERINE PERSSON (s) replik:
          </note>
          <u who="Q4972478" xml:id="i-5354bfc54dd54e11-1" n="3727023a">
            <seg n="34121fb0">
              Fru talman! Jag fick på slutet ett något litet svar av Rosita
              Runegrund, men jag är inte riktigt säker på att det räcker.
            </seg>
            <seg n="351cfb28">
              Jag uppskattar oerhört mycket att Rosita Runegrund tar upp problemet
              med de aidssjuka barnen. Det är naturligtvis en tragedi. Vi delar
              alla uppfattningen att arbetet ska förbättras.
            </seg>
            <seg n="a47ed344">
              Eftersom vi diskuterar ett betänkande som handlar om globala
              smittsamma sjukdomar hoppas jag att vi också kan resonera om hur
              vi arbetar internationellt. Rosita Runegrund kan säga att kristdemokraterna
              avsätter mer pengar i deras budgetmotion. Det är naturligtvis
              positivt att satsa. Sverige är en stor bidragsgivare när det gäller
              hiv/aids-förebyggande arbete. Men det hjälper inte när Rosita
              Runegrunds partikamrater på många ställen runtom i världen drar
              in pengar därför att det i dag delas ut kondomer där. Man drar
              in pengar till vattenprojekt därför att det ges bidrag till kondomer.
              Det är inte en hållbar situation. Då ökar hivspridningen igen.
            </seg>
            <seg n="9e2d0e46">
              Hur ser Rosita Runegrund att hon kan få genomslag för den politik
              hon bedriver i Sverige? De största problemen finns faktiskt inte
              här utan finns i en del av de länder som inte får del av biståndspengarna
              därför att Rosita Runegrunds partivänner inte tycker att kondom
              ska användas.
            </seg>
          </u>
          <note type="speaker" n="0d9d9068">
            Anf. 47 ROSITA RUNEGRUND (kd) replik:
          </note>
          <u who="Q4975896" xml:id="i-136ef703d62335e6-1" n="645d0213">
            <seg n="eef7d824">
              Fru talman! Jag är rörd över Socialdemokraternas omsorg om Kristdemokraterna
              och vilka samtal vi för runtom i världen med våra partikamrater.
              Eftersom jag är riksdagsledamot i utrikesutskottet är det den
              politiken som gäller. Det är precis det vi meddelar våra kamrater
              runtom i världen. Jag tror inte att Catherine Persson på något
              sätt skulle vara beredd att stå här och deklarera hur Catherine
              Perssons vänner i världen använder sina budgetar och sin regeringsmakt
              när det gäller att förändra situationen för de barn som har drabbats
              av hiv/aids.
            </seg>
            <seg n="06f4d833">
              Mitt svar till Catherine Persson är att jag står upp för precis
              det som jag har sagt i mitt anförande, och det är det som gäller
              när jag talar med mina vänner ute i världen.
            </seg>
          </u>
          <note type="speaker" n="a55058a9">
            Anf. 48 CATHERINE PERSSON (s) replik:
          </note>
          <u who="Q4972478" xml:id="i-5354bfc54dd54e11-2" n="3727023a">
            <seg n="9a0e8f2c">
              Fru talman! Jag hyser väl inte den största omtanke om Kristdemokraterna
              i det här fallet utan snarare om barnen eller de människor som
              riskerar att bli smittade av hiv och senare kanske drabbas av
              aids. Jag vill nog påstå att i den mån jag har partivänner runtom
              i världen som har linjen att kondomer inte ska användas och att
              man hellre ska avstå vi vet att människor inte avstår och blir
              smittade skulle jag ta den diskussionen. De kan säkert finnas,
              och jag är naturligtvis beredd att ta den diskussionen.
            </seg>
            <seg n="5f4196ca">
              Upplever inte Rosita Runegrund att det är ett oerhört bakslag
              för arbetet med hivprevention i dag? Jag mötte kolleger senast
              strax innan jul och ett par gånger efter jul, och jag ska återigen
              i väg om ett tag. De är oerhört bekymrade över att det håller
              på att ske en vändning. Det finns politiker som står Kristdemokraterna
              nära i andra länder som driver linjen att inte se med blida ögon
              på användning av kondom. Innebär inte det ett stort bakslag för
              Kristdemokraterna, även om Rosita Runegrund säger att det är okej
              i Sverige? Det är inte här den stora risken finns.
            </seg>
          </u>
          <note type="speaker" n="1a3ed969">
            Anf. 49 ROSITA RUNEGRUND (kd) replik:
          </note>
          <u who="Q4975896" xml:id="i-136ef703d62335e6-2" n="645d0213">
            <seg n="efcb0ca5">
              Fru talman! Jag kan utan att skryta säga att sedan jag kom in
              i utrikesutskottet är jag den som har pratat om hiv/aids och barn
              i världen. Jag har däremot aldrig talat om hiv/aids i Sverige.
            </seg>
            <seg n="9d06a793">
              Det är ett enigt betänkande. Där lyfts fram de problem som Catherine
              Persson tar upp. Att det inte finns några reservationer vi står
              alla bakom betänkandet är svar nog.
            </seg>
            <seg n="f30e5e3d">
              Det verkar vara ett större problem för Catherine Persson än för
              mig. Det jag har sagt tidigare i dag i debatten och som jag kan
              svara för är det som gäller för Kristdemokraterna och vår politik.
            </seg>
          </u>
          <note type="speaker" n="7d056d3d">
            Anf. 50 KAJ NORDQUIST (s):
          </note>
          <u who="Q6015874" xml:id="i-aa83be0b63a3075f-5" n="9f247242">
            <seg n="405a48c2">
              Fru talman och ärade kolleger! Efter drygt tre timmars debatt
              ska jag se om jag kan addera något som inte har sagts tidigare.
              Jag hoppas det. Jag har i och för sig som ambition att i vanlig
              ordning tala för de fattigaste av de fattiga, de funktionshindrade
              framför allt i tredje världen.
            </seg>
            <seg n="e92be5e8">
              Ett samhälle, företag, individer, visar sina verkliga värderingar,
              sina verkliga attityder och sina verkliga handlingar i relationen
              till de människor som är allra svagast. Det fanns en svensk ambassadör
              som hette Jean-Christophe Öberg, och han fick rådet en gång i
              tiden av en kollega att om man ska bedöma kvaliteten på ett samhälle
              ska man titta på hur gravplatserna ser ut. Om gravplatserna inte
              ser bra ut ser för det mesta resten av samhället inte något vidare
              ut heller.
            </seg>
            <seg n="71c411bc">
              Det är ett sätt att spegla ett samhälle genom en del av det.
              Jag försöker ta fram en annan. Jag tycker att kvaliteten på ett
              samhälle ofta visas i hur man behandlar de funktionshindrade.
            </seg>
            <seg n="cb8b79f0">
              Fru talman! I en del kulturer i en del länder finns det en idé
              om att man kan bota hiv genom sex med oskulder. Den här myten
              ska man nog inte underskatta. I ett fall i Sydafrika har den bland
              annat lett till att en synskadad kvinna, vare sig hon ville eller
              inte, har bidragit till att 34 män har fått hiv/aids. Det här
              bygger på en myt om att funktionshindrade människor egentligen
              inte är sexuella varelser, varken kvinnor eller homosexuella män.
              Och är de inte det är de ju automatiskt oskulder, alltså kan man
              bota sin sjukdom genom att ha sex med dem. Det här är en fruktansvärd
              attityd, men den finns tyvärr.
            </seg>
            <seg n="b6224960">
              Den finns i en mildare form som inte alls är problematisk på
              samma sätt i någonting som man brukar tala om i Sverige, nämligen
              funktionshindrade som det tredje könet. Det avspeglas i att det
              finns herr-, dam- och handikapptoaletter. Men i grund och botten
              är det faktiskt samma tänkande.
            </seg>
            <seg n="f5bd7929">
              Det finns också otaliga berättelser från stora delar av världen
              om funktionshindrade kvinnor som inte har fått en adekvat sexualkunskap.
              Man är inte informerad om bruket av preventivmedel. Man är inte
              heller alls undervisad om faran med sexuellt överförbara sjukdomar
              och hur de fungerar.
            </seg>
            <seg n="746df165">
              Det finns andra funktionshindrade kvinnor i stora delar av den
              tredje världen som nu talar om hur man utsätts för tvångssteriliseringar
              och hur gravida funktionshindrade kvinnor utsätts för ett starkt
              fördömandetryck. Det rör dem som är gravida efter sexuella övergrepp,
              men det rör också funktionshindrade kvinnor som är gifta och har
              helt planerade och önskade graviditeter.
            </seg>
            <seg n="a8f1b07f">
              Det jag talar om här är i grund och botten fördomar. Det är okunskap,
              och det är en ren diskriminering av människor.
            </seg>
            <seg n="a35277f0">
              Fru talman! Det här är sådana beteenden som står rakt emot de
              värderingar som jag har, mina demokratiskt socialistiska värderingar.
              Det är rakt emot principer om mänskliga rättigheter och möjligheten
              och rätten till liv, frihet och egendom. Eller för att uttrycka
              det på ett annat sätt: Det är rakt emot möjligheter för människor
              att styra över sina egna liv.
            </seg>
            <seg n="c7cfa02f">
              Fru talman! Man måste alltid ställa sig frågan vad man kan göra
              åt sådant här. Jag vill peka på det här problemet. Jag har lyssnat
              på debatten i tre timmar, och det har kommit alldeles utmärkta
              synpunkter från många håll. När vi talar om preventiv verksamhet
              måste man naturligtvis också räkna med gruppen funktionshindrade.
              Det är viktigt att hälsosektorn aktivt samarbetar med till exempel
              handikapporganisationer och institutioner för handikappade i fattiga
              länder. Det förekommer inte alltid, och det beror på den här grundläggande
              fördomen som jag tog upp först, nämligen att man tror att det
              inte är sexuellt aktiva människor så man behöver inte bry sig.
            </seg>
            <seg n="0231e6fb">
              Det är samma sak när man genomför uppsökande verksamhet i de
              här länderna. Då måste man också aktivt uppsöka funktionshindrade.
              Det är likadant när man gör informationsinsatser. Man måste vända
              sig till de här grupperna på ett aktivt sätt med en anpassad information
              som faktiskt når fram. Men det är också viktigt att man i annonskampanjer
              och annat upplyser om och tar på allvar funktionshindrades situation
              i dessa länder så att sådana här myter kan bearbetas på olika
              sätt. När man sätter in behandling är det viktigt att man också
              räknar med att sjukdomen kan finnas i de här grupperna.
            </seg>
            <seg n="28322e3d">
              Fru talman! Sverige kan på olika sätt göra en väldig skillnad
              och väldiga insatser här. Vi är ju ett stort land i biståndssammanhang.
              Det är viktigt att vi fokuserar de här frågorna både i vårt bilaterala
              och i vårt multilaterala bistånd på olika sätt. Det är viktigt
              att Sverige tar sitt ansvar att påpeka frågan i förhållande till
              internationella aktörer. Jag tänker då naturligtvis på en del
              av de FN-organ som flera gånger har nämnts här, jag tänker på
              WHO och jag tänker på den globala fonden. Hur diskuterar man den
              här frågan i dag till exempel? Diskussionen pågår ju faktiskt.
            </seg>
            <seg n="498b2397">
              Fru talman! Avslutningsvis kan man undra om jag talar för en
              liten grupp när jag tar upp den här aspekten. Nej, jag talar inte
              för en liten grupp. Man brukar säga att det bor 400 miljoner funktionshindrade
              människor i de fattiga länderna.
            </seg>
          </u>
          <note type="speaker" n="9f1b40eb">
            Anf. 51 GABRIEL ROMANUS (fp):
          </note>
          <u who="Q724410" xml:id="i-ddea83c1080dc2e6-5" n="b8e4912a">
            <seg n="bef21897">
              Fru talman! Det här är ett enhälligt betänkande, och det har
              varit en debatt präglad av stor enighet. Därför har jag lite svårt
              att förstå att Carina Hägg har gjort sitt yttersta för att mucka
              gräl. Hon gick till och med så långt att hon i en replik till
              Agne Hansson feltolkade vad jag hade sagt, och då kunde jag inte
              ta någon replik.
            </seg>
            <seg n="c327a4cd">
              Jag ser det här agerandet som ett uttryck för en socialdemokratisk
              oro över den borgerliga alliansens framgångar på senare tid. Socialdemokraterna
              har tidigare framfört kritik mot de borgerliga partierna för att
              de är så splittrade. Nu är de mera eniga, och då är inte det bra
              heller. Men vi är inte så bekymrade över det. Vi tror inte att
              vi kan behaga socialdemokratiska riksdagsledamöter hur vi än beter
              oss.
            </seg>
            <seg n="5e2a395d">
              Men Carina Häggs så kallade slutsatser av mina svar på hennes
              påhopp är ganska häpnadsväckande. Jag kan försäkra att Folkpartiet
              i alla lägen med stor kraft kommer att driva frågor om sexuell
              och reproduktiv hälsa i våra internationella kontakter likaväl
              som här hemma i Sverige. Jag tror också att jag kan försäkra att
              en regering byggd på alliansen kommer att ha ambitionen att vara
              en regering för hela folket. I frågor där det är bred enighet
              i riksdagen kommer det att avspeglas också i Sveriges internationella
              agerande.
            </seg>
            <seg n="5f67810f">
              När det gäller abortfrågan kan man inte undgå att påpeka att
              insatser för att förebygga aborter, som vi väl egentligen alla
              tycker är bra, också tjänar som insatser för att förebygga spridning
              av smitta.
            </seg>
            <seg n="09b3390a">
              Låt mig tillägga att jag har ett behov av att reagera även mot
              Jan Lindholms anförande. Jag tycker att han lyssnade dåligt och
              att han faktiskt är skyldig Ewa Björling en ursäkt.
            </seg>
            <seg n="c42dcff1">
              Det är desto roligare att kunna konstatera att statsrådet Jämtin,
              trots att inte någon proposition är inblandad, har varit här under
              debatten och anser att det gemensamma betänkandet är en styrka
              att använda i det internationella jobbet. Det kommer det att vara
              även om det skulle bli en annan regering.
            </seg>
          </u>
          <note type="speaker" n="e12544eb">
            Anf. 52 CARINA HÄGG (s) replik:
          </note>
          <u who="Q3374704" xml:id="i-87587bd86743571f-6" n="60f23ffb">
            <seg n="c658bc5d">
              Fru talman! Det är intressant att konstatera att ganska självklara
              och nödvändiga frågor upprör Gabriel Romanus och Folkpartiet.
              Folkpartiet säger sig, åtminstone förr i världen, ha drivit de
              här frågorna med stor entusiasm och har nu ställt sig bakom ett
              enigt betänkande. Jag tycker att det borde vara intressant för
              Gabriel Romanus att få möjlighet att förklara hur man, tillsammans
              med borgerliga partikamrater driver dessa frågor i dag i internationella
              forum. Vi ser en del plattformar, men vi ser inte dem som de borgerliga
              ledamöterna oftast har till sitt förfogande.
            </seg>
            <seg n="529d5481">
              Det som vi har försökt beskriva är viktigt, därför att det finns
              ett sådant stort motstånd mot de här frågorna. Det handlar inte
              om att undanröja utvecklingshinder, som vi traditionellt är vana
              vid, utan det finns ett aktivt motstånd lett av en stormakt i
              allians med väldigt många andra. Därför spelar det roll hur vi
              nu hanterar de här frågorna här i kammaren. Det har haft samma
              betydelse tidigare hur vi har ställt oss i den svenska kammaren.
              Men ska vi ha samma enighet på bredden framöver gäller det att
              vi använder alla plattformar, alla forum, alla internationella
              och europeiska organisationer.
            </seg>
            <seg n="e016a75a">
              Här saknas fortfarande svaren från Folkpartiet på frågan hur
              man tänker agera. Vad har man för strategi? Du får gärna ge ett
              enda exempel på hur Folkpartiet har tagit upp de här frågorna.
              Jag har ställt samma fråga till andra borgerliga ledamöter, men
              ingen har gett mig något svar. Jag väntar med spänning på att
              få höra vad Folkpartiet har att anföra här.
            </seg>
          </u>
          <note type="speaker" n="256893dc">
            Anf. 53 GABRIEL ROMANUS (fp) replik:
          </note>
          <u who="Q724410" xml:id="i-ddea83c1080dc2e6-6" n="b8e4912a">
            <seg n="6a79dbd8">
              Fru talman! Jag är inte upprörd över frågorna, utan vad jag är
              upprörd över är den vantolkning av vad jag sade som Carina Hägg
              gjorde sig skyldig till i en replik till Agne Hansson när jag
              inte kunde svara. Det gjorde mig om inte upprörd så i varje fall
              något irriterad. Jag tycker inte att det är riktigt sjyst.
            </seg>
            <seg n="1f746ce0">
              Men jag kan försäkra att så länge jag har sysslat med politik
              har jag arbetat för bättre sexualupplysning och bättre insatser
              för sexuell och reproduktiv hälsa i stort, även om jag inte har
              varit så där vansinnigt hårt engagerad i biståndsarbete, men detta
              kan man ju även jobba för på hemmaplan. Och jag kan bara nämna
              som exempel min kollega Birgitta Ohlsson som är oerhört hårt engagerad
              i biståndsfrågor och som är talesman för Folkpartiet i biståndspolitiken.
              Jag vågar också påstå, utan att ha något konkret exempel, att
              våra representanter i Europaparlamentet, Cecilia Malmström och
              Maria Carlshamre, är fullt beredda att agera i de här frågorna.
              Jag tror säkert att de har gjort det redan nu.
            </seg>
            <seg n="c1772e59">
              Så detta upprör mig inte ett dugg. Det som upprör mig lite grann
              eller som jag tycker är lite synd, när vi nu har ett enhälligt
              betänkande, är Carina Häggs stora ansatser att misstänkliggöra
              det regeringsalternativ som nu växer fram och att använda kritik
              mot George Bush eller kristdemokrater utomlands som ett slagträ
              mot det här regeringsalternativet.
            </seg>
            <seg n="bef3b015">
              Jag har den uppfattning som Carin Jämtin gav uttryck för, att
              det här enhälliga betänkandet är en styrka i vårt internationella
              arbete, oavsett vilken regering vi har i Sverige. Då bör vi inte
              försvaga det genom att misstänkliggöra varandra när vi nu är eniga.
            </seg>
          </u>
          <note type="speaker" n="c5ca1d6c">
            Anf. 54 CARINA HÄGG (s) replik:
          </note>
          <u who="Q3374704" xml:id="i-87587bd86743571f-7" n="60f23ffb">
            <seg n="3256c97b">
              Fru talman! Jag tycker fortfarande att det är angeläget att få
              veta om det här är frågor som kommer att prioriteras inom det
              borgerliga samarbetet eller om frågor som rör kvinnorna och den
              reproduktiva hälsan får stå tillbaka när man ska kompromissa.
            </seg>
            <seg n="8209d19d">
              Jag har fortfarande inte fått något svar. Finns det någon arbetsgrupp?
              Finns det någon gemensam plattform? Kommer man att presentera
              någonting? Det spelar ju roll för det här internationella arbetet,
              som jag tycker är så oerhört angeläget.
            </seg>
            <seg n="8bdbac3a">
              Så länge jag inte får några svar kommer jag att fortsätta att
              ställa den frågan: Kommer Folkpartiet att lägga sig för de kristdemokratiska
              högerkristna grupperingarna, eller hur kommer man att agera framöver?
              Det är en väldigt viktig fråga.
            </seg>
          </u>
          <note type="speaker" n="6fdeafb4">
            Anf. 55 GABRIEL ROMANUS (fp) replik:
          </note>
          <u who="Q724410" xml:id="i-ddea83c1080dc2e6-7" n="b8e4912a">
            <seg n="e1df2164">
              Fru talman! Jag kan säga det en gång till. Folkpartiet kommer
              att driva de här frågorna. Jag är övertygad om att vi kommer att
              få gott gehör också om det blir en ny regering, eftersom det är
              ett enhälligt betänkande som vi bygger på.
            </seg>
            <seg n="b42f5459">
              Jag kan också säga att vi har agerat i olika sammanhang. Jag
              tror faktiskt att de som lyssnade på mitt anförande inledningsvis
              noterade att jag faktiskt framförde kritik mot den nuvarande regimen
              i USA på de här punkterna. Det utgår jag från att vi kommer att
              göra så länge de agerar på det sättet.
            </seg>
            <seg n="eb4ff9af">
              Så Carina Hägg kan vara lugn. Vi kommer att prioritera detta
              oavsett om vi fortsätter att vara i opposition eller om vi kommer
              i regeringsställning. Och jag litar väl då på att om det blir
              en ny regering så kommer den på det här området att ha också Carina
              Häggs stöd.
            </seg>
          </u>
          <note type="speaker" n="eec96f02">
            Anf. 56 JAN LINDHOLM (mp) replik:
          </note>
          <u who="Q5956750" xml:id="i-dbcb9199d55c8920-3" n="5271ad61">
            <seg n="13aa4a26">
              Fru talman! Trots att vi har hört företrädare för kristdemokrater
              och moderater svara på frågor ett antal gånger här under debatten
              tycker jag fortfarande inte att vi har fått några svar.
            </seg>
            <seg n="96ef9e4c">
              Och, Gabriel Romanus, i det här sista inlägget sade du att du
              tyckte att jag inte hade tolkat rätt. Jag lyssnar ju på vad som
              sägs, och jag tycker fortfarande inte att jag har fått något svar
              på frågan. Det här är ju intressant för väljarna. De måste få
              reda på vad det finns för alternativ. Vad står alliansen för?
            </seg>
            <seg n="fc4152e7">
              Att vi nu har ett enigt betänkande gör det inte ointressant att
              veta vilken politik som partierna som står bakom betänkandet i
              praktiken står för. Det har ställts frågor ett antal gånger här,
              men vad som finns under ytan på den här till synes gemensamma
              ståndpunkten har inte framkommit. Jag tycker att det är ganska
              tydligt att det finns väldigt olika syn på framför allt vilken
              roll preventivmedelsanvändningen ska ha i det internationella
              arbetet när det gäller hivprevention. Jag tycker också att det
              är tydligt att man har olika syn på hur man avser att arbeta internationellt
              i den frågan.
            </seg>
            <seg n="89895ea0">
              Jag tycker inte att det är oseriöst att ställa frågor om det
              till de debattörer som deltar i debatten från de här partierna,
              eftersom jag anser att väljarna har rätt att få svar på de frågorna.
            </seg>
          </u>
          <note type="speaker" n="53d3ed95">
            Anf. 57 GABRIEL ROMANUS (fp) replik:
          </note>
          <u who="Q724410" xml:id="i-ddea83c1080dc2e6-8" n="b8e4912a">
            <seg n="f308cfcc">
              Fru talman! Jag tycker att det är lite synd, när vi nu har en
              enighet som vår minister tycker är en styrka när hon ska ut och
              jobba i världen för de här frågorna, att det ändå finns de här
              krampaktiga försöken att misstänkliggöra genom att fråga vad som
              finns under ytan och sådana saker.
            </seg>
            <seg n="2ea35da3">
              Jag tycker, som jag sade tidigare, att Jan Lindholm har lyssnat
              dåligt på vad som har sagts under debatten. Jag gav också, genom
              det här replikskiftet, Jan Lindholm en chans att be framför allt
              Ewa Björling om ursäkt för insinuationen om att hon skulle vara
              motståndare till användning av preventivmedel. Jag tycker att
              det är synd att Jan Lindholm inte har tagit chansen att framföra
              den ursäkten. Det hade varit mera rakryggat.
            </seg>
          </u>
          <note type="speaker" n="77f6d032">
            Anf. 58 JAN LINDHOLM (mp) replik:
          </note>
          <u who="Q5956750" xml:id="i-dbcb9199d55c8920-4" n="5271ad61">
            <seg n="f2b827eb">
              Fru talman! Jag har inte fått något svar på den frågan från vare
              sig företrädare för Moderaterna eller företrädare för Kristdemokraterna,
              trots att de har haft många möjligheter. Därför finns det ingen
              anledning att ändra den uppfattningen och den tolkning som jag
              har gjort av det som har sagts från talarstolen.
            </seg>
            <seg n="9a7030d4">
              Jag tycker inte alls att vi ska ta det här som något nederlag
              för betänkandet som sådant, som Gabriel Romanus vill göra det
              till. Där står vi eniga. Men vi ska sedan driva det här inte bara
              i landet, utan vi ska driva det här betänkandet vidare och använda
              det internationellt. Då är det viktigt att vi vet vad de olika
              parterna faktiskt har för avsikt att göra i det internationella
              arbetet. Det tycker jag att väljarna har rätt att få kännedom
              om.
            </seg>
          </u>
          <note type="speaker" n="9def486a">
            Anf. 59 GABRIEL ROMANUS (fp) replik:
          </note>
          <u who="Q724410" xml:id="i-ddea83c1080dc2e6-9" n="b8e4912a">
            <seg n="4adbb5cf">
              Fru talman! Jag tror att var och en som läser protokollet från
              den här debatten kan konstatera att Jan Lindholm har fått svar
              på sina frågor. Man kan också konstatera att han inte tog chansen
              att be om ursäkt för det personliga påhoppet när det gällde Ewa
              Björling.
            </seg>
          </u>
          <note n="3306602c">
            Överläggningen var härmed avslutad.
          </note>
          <note n="25d242b0">
            7 § Regelförenkling
          </note>
          <note n="08bd767b">
            Föredrogs
          </note>
          <note type="speaker" n="f186141c">
            Anf. 60 KRISTER HAMMARBERGH (m):
          </note>
          <u who="Q5786666" xml:id="i-f96147485220c38b-0" n="fd21230d">
            <seg n="0fc495e8">
              Fru talman! Vi ska i dag diskutera och debattera och så småningom
              votera när det gäller regelförenklingar för företag.
            </seg>
            <seg n="121c3a7b">
              Det kan tyckas vara en liten fråga när man bara nämner ordet
              regelförenkling. Men det är en otroligt viktig utvecklingsfråga
              för Sveriges förmåga att både behålla och skapa företag. Det handlar
              om nya företag men också om de befintliga företag som vill och
              kan växa.
            </seg>
            <seg n="0a41091a">
              I förlängningen handlar det om jobb. Det handlar om fler i arbete
              som betalar skatt, och det handlar naturligtvis om att trygga
              vår välfärd. Det handlar om en framtid då vi ska möta stora demografiska
              förändringar där alltfler blir äldre. Därför är jobben och företagens
              utveckling viktiga. Därför är den här debatten viktig.
            </seg>
            <seg n="eaccfe8f">
              Skapar vi inte företag får vi inte de resurser som vi så väl
              behöver för att garantera den utbildning, den vård och allt det
              andra som ett civiliserat samhälle måste kunna stå upp för.
            </seg>
            <seg n="3bcda77c">
              Regelförenklingar kostar inte pengar. Regelförenklingar sparar
              pengar i samhället. På tio år har vi tappat ungefär 50 000 industrijobb.
              En del är strukturrationaliseringar, men vad vi saknar är de många
              nya jobben.
            </seg>
            <seg n="f8e09564">
              Vi har från alliansen väckt en fyrpartimotion just därför att
              de partier som finns har insett vikten av detta.
            </seg>
            <seg n="6b50a36b">
              Regelverk är förvisso nödvändiga. Varje regel kan säkert mer
              eller mindre motiveras i varje enskild paragraf, men det är den
              totala belastningen på människorna, folket och framför allt företagen
              som är bekymret. Man kan dela in det på två olika slags kostnader.
              Det är dels administrativa kostnader som företagen har för att
              administrera regelbördan dels de kostnader som finns för att utveckling
              förhindras, försenas och många gånger stoppas.
            </seg>
            <seg n="79dd094f">
              Ett företag som är vaket och vill etablera sig kan inte vänta
              på tillstånd månadsvis eller kanske årsvis. Det innebär många
              gånger uteblivna satsningar och uteblivna jobb.
            </seg>
            <seg n="fb3ccca3">
              I dag finns det beräkningar från Nutek som visar att enbart de
              administrativa kostnaderna ligger någonstans mellan 60 och 70
              miljarder.
            </seg>
            <seg n="4472f88f">
              De kostnader miljöbalken kan rendera svenskt näringsliv är, enligt
              en försiktig uppskattning, 53 miljarder.
            </seg>
            <seg n="6bb392b6">
              I det föregående betänkandet pekade näringsutskottet på kostnader
              på 30 000 kr per anställd i administrationskostnader. Den sista
              mätningen som gällde belastningen av blanketter från Statskontoret
              pekar på att 73 miljoner blanketter skickas in per år. Man kan
              fråga sig om det är rimligt.
            </seg>
            <seg n="9e623a8f">
              Andra väntar inte. I andra länder är man på gång. I våra konkurrentländer
              är man på gång. Man har insett detta. Man har insett att man får
              konkurrensfördelar. Här går det långsammare.
            </seg>
            <seg n="7050ac50">
              Holland har startat arbetet tillsammans med Belgien och Danmark.
              Även Norge och Finland ligger före oss. I Holland har man så här
              långt sparat 1 miljard euro per år i administrationskostnader.
              Det är kostnader som naturligtvis leder till något annat än administration.
              Därför är det viktigt att vi kommer i gång.
            </seg>
            <seg n="307f008d">
              Riksdagen har beslutat om att vi ska komma i gång. 1999 tvingade
              man regeringen att börja med åtgärder. Det är väl därför de här
              skrivelserna motvilligt finns i dag. 2002 påpekade riksdagen att
              det går väldigt långsamt. Då beslöts från riksdagen att man ska
              genomföra kvantitativa mål före periodens slut och att man ska
              mäta kostnaderna. Så här långt är inte mycket genomfört.
            </seg>
            <seg n="008992b4">
              Regeringen har därför kritiserats av Riksrevisionen. Det är en
              samlad bild av att det saknas organisation för det. Det saknas
              resurser för det. Det finns inte kunskaper. De gånger man har
              ett beteende är det ofta ad hoc- betonat och man får inte en samlad
              bild.
            </seg>
            <seg n="606c9189">
              Man kritiseras av näringslivets regelnämnd för sitt motvilliga
              och saktfärdiga arbete.
            </seg>
            <seg n="e5935ffb">
              Så här långt är det bara i ett av fyra regelförslag som det finns
              redovisat hur många företag som över huvud taget påverkas. Ett
              av fyra, alltså, och det sägs vara en framgång.
            </seg>
            <seg n="ec58ac5c">
              1 av 13 företag visar vilka kostnader som uppstår. Det är förvisso
              ingen framgång. I 1 av 20 förslag redovisar man de totala kostnaderna.
              Det finns bara i 2 av 5 regelförslag några aspekter som pekar
              ut vad det leder till i konkurrenshänseende. Det går långsamt
              och det kostar jobb och resurser.
            </seg>
            <seg n="7f0b9f16">
              Nu har det stoltserats med att det har lagts fram 300 förslag.
              Det låter mycket. Det låter ambitiöst, men tittar man på dem ser
              man att de är väldigt begränsade. Huvudsakligen handlar det om
              sådant som de flesta svenskar trodde redan var genomfört, nämligen
              att använda Internet. Där ligger tyngden och kärnan uppräknat
              på område efter område.
            </seg>
            <seg n="b733f8fc">
              Det finns också en mängd andra förslag som jag har svårt att
              förstå att man ens tillgodoräknar sig. Dels påpekar man från Jordbruksverket
              att det skulle vara en framgång att 383 blanketter av 823 redan
              finns på Internet. Jag tror att de flesta 19-åringar, vana vid
              Internet, skulle skratta åt den uppgiften.
            </seg>
            <seg n="7b3428b7">
              Enklare och snabbare rapportering för programföretag för att
              rapportera andelen europeiska program vilken reform! Vad ska vi
              med den uppgiften till?
            </seg>
            <seg n="721c78b0">
              Det värsta är att vi inte håller undan för ökningstakten för
              kostnaderna. I 50 % av de regelförslag som har tagits den sista
              tiden ökar kostnaden för företagen. De ökar totalt; de minskar
              inte. Bara i 16 % av regelfallen minskar de. Vi har alltså en
              fortsatt ökningstakt. Vi har inte en minskningstakt.
            </seg>
            <seg n="4f63fb6b">
              Det är synd att man från regeringens sida vill frångå riksdagens
              beslut. Man har försökt mildra texten i majoritetens utskottsbetänkande
              med fromma löften om att mål är bra och att de borde komma. Men
              man avstår från att fullfölja det föregående beslutet. Det finns
              i dag inga förslag om konkreta mål. Det ges bara fromma förhoppningar.
              Vi får se när de kommer.
            </seg>
            <seg n="3d0c0867">
              Frågan är om riksdagen återigen måste fatta beslut som från regeringens
              sida tvingar fram förslag om kvantitativa mål.
            </seg>
            <seg n="b5d5528e">
              Man avstår från att mäta hela bördan, vilket faktiskt var riksdagens
              beslut 2002. Den här vänta-och-se-strategin som säger att man
              kanske ska göra lite kostar jobb, produktivitet och skatteintäkter.
              Värre är att våra konkurrentländer inte väntar.
            </seg>
            <seg n="4aba2062">
              Vi vill, och tycker att det är viktigt att, mäta alla kostnader
              för de offentliga regelverken och att införa målen nu. Det är
              naturligtvis viktigt att införa mätmetoder, men det kan inte vara
              ett skäl till att lägga upp en ambitionsnivå. Såväl kommissionen
              som andra länder har lagt upp mål. Vi tycker att 10 % minskade
              kostnader till 2006 är ett rimligt mål och att 25 % till 2010
              också är realistiskt. Det går att utveckla metoder och samtidigt
              sätta mål.
            </seg>
            <seg n="b0c2a317">
              Vi tycker att det är viktigt att det blir ett oberoende organ
              som får granska uppgifterna både när det gäller ändringar och
              nya regelverk. Vi ser förslag som kommer gång efter annan, framför
              allt när det gäller uppgiftsinlämnande, där man ofta lägger bördan
              på företagen medan informationen finns insamlad någon annanstans.
              Det är ju lättare att ge uppgiften till någon annan än de offentliga
              organen.
            </seg>
            <seg n="201193f4">
              Vi tycker att Sverige måste bli en mycket starkare röst i EU
              när det gäller att driva på regelförenklingsarbetet. 40 % av reglerna
              finns ursprungligen någonstans där. Sverige är inte en stark röst.
              Vi vill genomföra skarpa regelförenklingar nu. Det gäller företagsstarter,
              uppgiftslämnande, redovisningsregler, arbetsgivarregler, skatteregler,
              miljöbalk, PBL och tillsyn.
            </seg>
            <seg n="b8ce1ffb">
              De som värnar det stora regelverket är inte de som startar stora
              företag. De som kan regelverken är inte de som skapar nya jobb.
              Det är de som inte kan regelverken som skapar sysselsättning och
              skatteintäkter. Om de personerna entreprenörerna och företagarna
              tvingas bli som de första har vi ingen välfärd att se fram emot.
            </seg>
            <seg n="195c9434">
              Jag yrkar på reservationen i betänkandet.
            </seg>
          </u>
          <note type="speaker" n="ccf5c272">
            Anf. 61 EVA FLYBORG (fp):
          </note>
          <u who="Q4948373" xml:id="i-d73348e93f365502-0" n="6bb16d66" next="i-6477c8be073f3a02-0">
            <seg n="ab3a77d2">
              Fru talman! Varför är regelförenklingar viktiga? Spelar det verkligen
              någon roll? Är det inte bara en opposition som bråkar och skriker
              i onödan och inte vet sin plats att hålla tyst? Är det inte bara
              företagare som kräver och kräver och ska ha och ska ha? I det
              här fallet gäller det visserligen att de inte ska ha fler regler.
            </seg>
            <seg n="28b06373">
              Nej, fru talman, så enkelt är inte livet. Utskottet säger i början
              av betänkandet ungefär att det finns goda förutsättningar att
              uppnå riksdagens beställning, som man gav 2002. Till det skulle
              jag vilja läsa några rader ur den rapport som ligger till grund
              för det vi talar om i dag, nämligen Riksrevisionens rapport om
              regelförenklingar för företag.
            </seg>
            <seg n="97b558f1">
              Man skriver bland annat att regeringen visserligen har tagit
              fram en handlingsplan, men att det arbetet har haft en i huvudsak
              tillfällig karaktär och var direkt orsakat av riksdagens tillkännagivande
              2002. Några mer permanenta resurser inom Regeringskansliet för
              att långsiktigt arbeta med det befintliga regelverket saknas i
              stort. Den nuvarande organisationen där respektive fackdepartement
              har huvudansvaret för att arbeta med det befintliga regelverket
              tycks genomgående leda till att andra politiska mål än regelförenklingar
              värderas högre. En slutsats i denna granskning är därför att arbetet
              inom Regeringskansliet i alltför liten grad är inriktat på att
              ta fram förslag till förändringar av det befintliga regelverket.
              Riksrevisionens bedömning är att regeringen med nuvarande arbetsinriktning
              inte klarar av att uppfylla riksdagens krav vad gäller det befintliga
              regelverket.
            </seg>
            <seg n="2d68f0cf">
              Där föll majoritetens utsago direkt.
            </seg>
            <seg n="f9c7ccbe">
              Det är alltså vad den oberoende Riksrevisionen kommer fram till
              i sin granskning. Det är en väldigt allvarlig kritik, fru talman.
              Man säger att arbetet går för långsamt, ned- eller bortprioriteras
              på grund av politiska mål och riktas in på delvis fel saker.
            </seg>
            <seg n="697e40c2">
              Vi vet, fru talman, att Sverige är ett administrativt moget land,
              förmodligen övermoget. En företagare i Sverige ska rätta sig efter
              20 000 sidor företagsregler. 75 olika myndigheter samlar in information.
              Uppgifterna samlas in på 1 150 olika blankettyper. Redan 1998
              var det antal blanketter som skickades in 73 miljoner. Det är
              klart att detta kostar tid och pengar allt detta enligt en kartläggning
              av Statskontoret.
            </seg>
            <seg n="01a0385f">
              Fru talman! Regeringen håller på att förvandla företagare till
              byråkrater i Sverige. Vi har inte bara många regler som styr företagandet
              i Sverige, nej, reglerna är dessutom krångliga. Det finns gott
              om exempel på regelverk där företagaren själv inte kan klara ut
              hur man ska göra. Då vänder man sig till sin revisor, och denne
              förmår inte heller reda ut situationen trots stor skicklighet
              och yrkeskunskap. Då vänder man sig gemensamt till skattemyndigheten,
              som inte heller med sina duktiga och mycket kompetenta medarbetare
              helt lyckas reda ut frågan.
            </seg>
            <seg n="9fd4f5c1">
              För att vara företagare i dagens Sverige ska man alltså inte
              vara entreprenör, idédriven eller gilla att driva företag, att
              sälja saker. Man ska vara byråkrat.
            </seg>
            <seg n="53f40efd">
              OECD har uppskattat vad det offentliga regelverket kostar de
              svenska företagarna och kommit fram till den fantastiska, sensationella
              summan 50 miljarder per år! Detta är helt otroliga siffror, fru
              talman 50 miljarder per år! Dessutom visar en uppskattning gjord
              av Nutek att kostnaderna snarare ligger på 6070 miljarder per
              år.
            </seg>
            <seg n="3c40b1e3">
              Men den totala kostnaden för att följa alla regler är ännu värre.
              Lägger vi härtill de indirekta kostnader som uppstår i form av
              negativt klimat, att företag inte startar, att man inte expanderar,
              att investeringar sker i andra länder och att de nya jobben inte
              kommer får vi en samhällelig kostnad i form av förlorade företag
              och uteblivna jobb. Denna är självklart svårt att beräkna, men
              i Nederländerna har man kommit fram till att den totala samhällsekonomiska
              kostnaden för regelbördan är uppskattningsvis ungefär dubbelt
              så stor som den rent administrativa bördan. För Sveriges del skulle
              detta innebära att regelbördan kostar samhällsekonomin mellan
              120 och 140 miljarder per år. Alltså: Regelkrånglet och den börda
              vi lägger på företagen kostar samhället mellan 120 och 140 miljarder
              per år! Detta är inte acceptabelt.
            </seg>
            <seg n="343a7720">
              Fru talman! Vi har en högkonjunktur, men jobben kommer inte.
              Vi har problem med tillväxten i form av jobb. Detta är ett allvarligt
              problem för Sverige. Vi vet allesammans i denna kammare, förmodligen
              i hela Sverige, att småföretagen måste bli fler. De måste också
              vilja växa och våga anställa. Vi måste ha fler som vill investera
              i Sverige. Gör vi inte detta, lyckas vi inte med det här, har
              vi och får vi stora problem.
            </seg>
            <seg n="6f3da7d0">
              Det är därför vi har tjatat i så många år år ut och år in, debatt
              ut och debatt in om regelförenklingar. Vi har insett för länge
              sedan att detta är oerhört viktigt. Egentligen borde det inte
              heller vara en partipolitisk fråga. Vi borde alla kunna inse detta
              som ansvarstagande människor, om inte annat.
            </seg>
            <seg n="ea5a075f">
              Vad är det då som är så dåligt med allt det här? Ja, regeringen
              är senfärdig. Man har fått upprepade beställningar från utskottet,
              men det händer inte mycket precis som vi kan se i den rapport
              som Riksrevisionen nu har lagt på riksdagens bord. Skrivelsen
              handlar också om att det är mycket små förändringar på väldigt
              spridda områden. Det finns ingen överblick över den totala regelbördan.
              För lite kraft läggs på att förenkla befintliga regler. Det finns
              ingen samlad bild av om regelbördan minskar eller ökar förmodligen
              ökar den, enligt vad vi hört på senare tid. Uppdraget mellan ESV
              och Nutek är ganska oklart. Jag hoppas att regeringen återkommer
              med ett förtydligande om detta. Det brister i kunskapen om var
              och hur regelbördan uppstår. Vet man inte det, fru talman, hur
              ska man då kunna åtgärda problemet?
            </seg>
            <seg n="1bdbbf75">
              Riksrevisionen pekar på betydande brister när det gäller inriktningen
              och organiserandet av arbetet. Nu har man visserligen gjort denna
              lista, men den tycks vara ett direkt och tillfälligt resultat
              av riksdagens beställning. Man måste ställa sig frågan: Varför
              har inte regeringen initierat detta arbete själv innan riksdagen
              klagar och lägger fram en direkt beställning? Varför inser man
              inte problemet själv?
            </seg>
            <seg n="c19aabb7">
              Vi har ett antal förslag från den borgerliga sidan som debattören
              före mig räknade upp. Jag instämmer i alla dessa. Jag vill lägga
              till en sak utöver det som räknades upp: Vi tycker att, precis
              som man gör i Nederländerna, alla förslag till nya eller förändrade
              regler som berör företag borde granskas av ett utomstående organ
              innan de får träda i kraft. Det skulle förmodligen vara ett mycket
              verkningsfullt sätt att komma till rätta med det här problemet.
            </seg>
            <seg n="324b6ca2">
              Men som sagt: Vi måste minska företagens administrativa kostnader
              vi har sagt med 25 % fram till 2010. Vi måste göra det lättare
              att starta och driva företag, minska företagens allmänna uppgiftslämnande,
              förenkla redovisningsregler, skatteregler, miljöbalken och så
              vidare. Vi måste skapa ett annat klimat, fru talman, en bättre
              atmosfär för att vara företagare och kunna driva sitt företag.
            </seg>
            <seg n="c91e37ac">
              Jag förväntar mig inga direkta svar från regeringssidan i dag.
              Jag är uppriktigt bekymrad över att vi har en regering som inte
              inser hur allvarligt problemet är. Vi är som sagt i mitten av
              en högkonjunktur och har så varit länge, men de nya jobben kommer
              inte. Jag tror att detta är ett av de stora problemen. Röjer vi
              inte undan detta med regelförenklingarna kommer heller inte de
              nya satsningarna och de nya jobben.
            </seg>
            <seg n="5d03dd12">
              Fru talman! För säkerhets skull yrkar även jag bifall till reservationen.
            </seg>
          </u>
          <note n="521be19a" type="speaker">
            Anf. 62 LARS LINDÉN (kd):
          </note>
          <u who="Q4948373" xml:id="i-6477c8be073f3a02-0" n="6bb16d66" prev="i-d73348e93f365502-0">
            <seg n="8d6d2e5b">
              Fru talman! Vi kristdemokrater yrkar bifall till Allians för
              Sveriges reservation i detta betänkande.
            </seg>
            <seg n="1802d9bb">
              Utskottets majoritet s, v och mp anser att regelförenklingsarbetet
              är av största vikt för att Sverige ska kunna utvecklas som företagsnation.
              Min kommentar till detta är att citera ett ordspråk: Prata går
              väl an, men äta välling när man ingen har är värre.
            </seg>
            <seg n="0b39994e">
              Det blir lätt mycket prat, har vi sett. Ingen, varken företagare
              eller vi i riksdagens opposition, har märkt att denna fråga varit
              av största vikt för regeringen, tvärtom.
            </seg>
            <seg n="ec349d95">
              Redan på 70-talet infördes bestämmelser som syftade till att
              begränsa kostnadsdrivande effekter av olika regler för offentlig
              sektor och näringsliv. Under 80-talet kom frågorna att gradvis
              handla alltmer om näringslivets problem med olika regler regler
              som bara blev fler och fler och kostade pengar och tid för företagen
              och, vad värre var, gjorde att många företagare tappade lusten
              att låta sina företag växa. Under 90-talet uppmärksammades frågorna
              i olika utredningar, bland annat i de förslag som Småföretagsdelegationen
              lämnade i sitt slutbetänkande 1998. Riksdagen har sedan vid två
              tillfällen, 1999 och 2002, lämnat tillkännagivanden med tydliga
              krav på regeringen att sluta prata och i stället höja ambitionen
              och takten i regelförenklingsarbetet.
            </seg>
            <seg n="a8c98945">
              Riksrevisionens granskning av arbetet med regelförenkling, som
              finns med i detta betänkande, innehåller en hel del svidande kritik
              men också omdömet att man gjort vissa framsteg. Det är åter ett
              bevis på låg ambitionsnivå att de förslag till åtgärder som Riksrevisionen
              lämnar nu bara läggs till handlingarna. Alliansens förslag är
              att en hel del av dessa förslag nu ska beslutas och genomföras.
              Vi tror inte, efter alla dessa år av passivitet, att något sker
              utan konkreta vägvisare.
            </seg>
            <seg n="e131827d">
              Anledningen till att vi kristdemokrater varit så angelägna är
              att vi anser att en genomgripande regelförenkling skulle skapa
              bättre arbetsvillkor för framför allt de mindre företagen och
              därmed främja den ekonomiska tillväxten i landet.
            </seg>
            <seg n="9865a25b">
              Mot bakgrund av den historieskrivning jag just har skissat är
              det minst sagt häpnadsväckande att som majoriteten i detta betänkande
              säga att regeringen bedriver ett ambitiöst arbete när det gäller
              regelförenkling för företag. En förskönad verklighetsbild verkar
              dock vara något Socialdemokraterna älskar att måla just nu. Förra
              veckan hävdade finansminister Pär Nuder att Sverige går mot ljusare
              tider. Stilen är väldigt lik en viss tidigare informationsminister
              i Irak, Bagdad Bob. Kommer ni ihåg honom? Han gav aldrig upp hoppet
              om att det skulle ljusna, tills en dag allt bröt samman och landet
              var ockuperat av främmande makter.
            </seg>
            <seg n="7cc48d5a">
              Det är ofta bra att vara positiv och optimist. Men nog är det
              stor risk att fler och fler svenskar känner att här står en finansminister
              och pratar i nattmössan. Man undrar om han inte har kommit alltför
              långt från vanligt folks vardag och verklighet. Man känner inte
              igen sig. Det är detta tvivel som nu också börjar synas i opinionsmätningarna,
              där Nuder och hans partivänner backar kraftigt.
            </seg>
            <seg n="ecb1d54c">
              Sverige går mot ljusare tider, sade Nuder. Vi hoppas att det
              då även gäller de åtta av tio kvinnor som i dag inte känner något
              förtroende för äldrevården, enligt en Sifoundersökning nyligen.
              Vi hoppas att det även gäller alla hemlösa, alla apatiska flyktingbarn
              och alla psykiskt sjuka. Vi hoppas att den ljusare framtiden också
              gäller de 250 000 barn i Sverige som nu lever i fattiga familjer,
              mitt i Välfärds-Sverige.
            </seg>
            <seg n="ce682f3d">
              Vi hoppas att den ljusnande framtid också gäller de 25 % av svenska
              folket i arbetsför ålder som inte finns på arbetet i dag. Jag
              hoppas att ljusningen gäller nio av tio kvinnor i vården som förlorar
              1 000 kr på att börja jobba i stället för att vara sjukskrivna.
              Jag hoppas att det då, när det ljusnar, inte längre ska behöva
              lånas 1 miljard kronor varje vecka till driften av Sverige för
              att budgeten ska komma i balans.
            </seg>
            <seg n="3d80d64a">
              Läget i Sverige är allvarligt, och vi är många som hoppas att
              det snart måtte ljusna. Men det blir mer och mer tydligt att den
              förhoppningen inte kommer att kunna förverkligas förrän nuvarande
              minoritetsregering entledigas vid valet om ett och ett halvt år.
              Regeringen har tappat de verktyg som är nödvändiga för att Sverige
              ska komma tillbaka till välfärd. Politisk dogmatism och för stort
              beroende av extrempartier som v och mp har gjort situationen mycket
              svår.
            </seg>
            <seg n="6f92a2af">
              Den största enskilda orsaken till att nuvarande regering har
              misslyckats med att bevara och bygga vidare på det goda landet
              Sverige, som byggts under många år, är att man misslyckats kapitalt
              med att forma en bra näringslivspolitik. Det kan inte skapas resurser
              för att återställa landets välfärd och bygga ut den någon annanstans
              än i svenska företag, små som stora. Det är i företagen och ingen
              annanstans som välfärdsresurserna skapas.
            </seg>
            <seg n="861b47c8">
              En av orsakerna till det dåliga företagsklimatet för små och
              medelstora företag är just det regelkrångel i Sverige som vi pratar
              om just nu. Det är ett krångel som kostar massor av pengar, som
              vi har hört. Det är 6070 miljarder kronor per år i administrativa
              kostnader. För ett småföretag kostar det, som vi hörde tidigare,
              ca 30 000 kr per anställd och år. I Nuteks årsbok sägs det så
              här: Den låga viljan att starta företag i Sverige visar på betydelsen
              av en mer aktiv näringspolitik. Åtgärder som kan understödja en
              mer positiv inställning till företagande är ett sätt, men även
              de villkor för företagare som människor möter behöver förbättras.
            </seg>
            <seg n="3813cac0">
              Det är här betydelsen av färre och enklare regler kommer in.
              Min egen erfarenhet av regelkrångel och regeltolkande som företagare
              i över 30 år är inte bara kostnader utan också den frustration
              man ofta kände över att behöva hålla sig uppdaterad om alla nya
              regler som skapades varje år. Inte ens de senaste åren har regelbördan
              minskat. Nya regler har beslutats. Vissa gamla har visserligen
              tagits bort, men antalet regler ökar ju fortfarande. Regeringen
              ger inga siffror på det här av förståeliga skäl.
            </seg>
            <seg n="f854347c">
              Vilka regler gäller? Vad gäller i mitt företag? Det är den fråga
              som många företagare ställer sig och som jag ställde mig under
              många år. Jag minns när reklamskatten infördes, 19721973. Jag
              ville få besked om exakt vilka av mina produkter som det skulle
              debiteras reklamskatt på och hur jag skulle göra med bestämmelsen
              att man skulle arkivera ett ex av varje skattepliktig produkt.
              Jag tillverkade visserligen dekaler i tusental, och där var det
              inte så svårt att arkivera ett ex. Men när jag tillverkade en
              neonskylt för 150 000 frågade jag skattemyndigheten: Ska jag göra
              en extra sådan också och arkivera? De kunde inte svara och lovade
              återkomma. Men jag har fortfarande inte fått något svar. Jag fick
              själv försöka sätta gränser enligt vad jag trodde gällde, men
              hela tiden hade man en otrevlighetskänsla av att det snart skulle
              dyka upp någon nitisk skattmas som skulle försöka tolka de här
              reglerna.
            </seg>
            <seg n="b77b54b7">
              Att fylla i en massa statistik och annat i svårbegripliga formulär
              när man redan jobbade 5060 timmar i veckan var inget som fick
              en att ropa hurra och skicka blommor till SCB och andra. Förutom
              att Socialdemokraterna har skapat ett klimat i Sverige med en
              allmänt negativ attityd till småföretagare, vilket alltid känns
              otrevligt att möta, bekräftas egentligen det här av alla krångliga
              och snåriga regler som finns. Osmidighet från vissa myndigheter
              gjorde ju inte saken bättre och fick en ibland att tänka: Nu får
              det vara nog! Varför ska jag slita och jobba 5060 timmar i veckan
              och sysselsätta 3040 man och sedan känna mig som ett villebråd
              jagat av myndigheter som ska ha in uppgifter och som ska debitera
              för den ena kontrollen efter den andra? Jag blev aldrig så arg
              att jag sade upp personalen, stängde företaget och gick hem. Men
              jag har företagarvänner som har gjort det. Jag skulle kunna berätta
              flera historier från verkligheten, men det har vi inte tid med
              just nu.
            </seg>
            <seg n="96bfd709">
              Det här utvecklar inte Sverige som företagsnation, som regeringen
              önskar göra och tydligen också tror att man gör. Näringslivsklimatet
              måste förbättras i Sverige så att fler tycker att det är mödan
              värt att starta företag och att fler befintliga små och medelstora
              företag tycker att det är mödan värt att expandera och anställa
              fler. Mellan 1995 och 2003 minskade andelen företagare med 5,3
              % i EU-15-länderna medan minskningen i Sverige var tre gånger
              så stor, 15,1 %. Det talar sitt tydliga språk. Alla experter är
              eniga om att Sverige måste rensa upp i regeldjungeln, men regeringen
              har varit oengagerad och, tyvärr, fått lite ur händerna.
            </seg>
            <seg n="ecd83f0b">
              Riksdagen har två gånger, som jag har sagt, 1999 och 2002, fattat
              majoritetsbeslut och uppmanat regeringen att nu ta det här på
              allvar och börja städa bland 20 000 sidor av regelverk. Nu tror
              tydligen utskottsmajoriteten att regeringen ska sluta prata och
              börja handla. Riksrevisionens påtalanden läggs till handlingarna
              i stället för att sättas på pränt som framtida uppgifter att genomföra.
              Vi kristdemokrater vågar inte chansa en gång till på att regeringen
              ska bli handlingskraftig. Det är lite märkligt att Miljöpartiet
              tror det efter att två gånger har stött oss borgerliga i våra
              krav på handlingskraft. Har ni givit upp eller tvingats ge upp?
            </seg>
            <seg n="d8a54454">
              Fru talman! I vår reservation föreslår vi att riksdagen fattar
              beslut som konkret stakar ut vägen ut ur regeldjungeln. Vi litar
              inte på att regeringen kan vandra den här vägen utan dessa vägvisare.
              Ni i Miljöpartiet är välkomna att stödja det här och se till att
              vi får en majoritet för mer konkret regelförenkling.
            </seg>
          </u>
          <note type="speaker" n="40203e9f">
            Anf. 63 ÅSA TORSTENSSON (c):
          </note>
          <u who="Q271235" xml:id="i-6b006d8af738839b-0" n="507f8d51">
            <seg n="f3fcac16">
              Fru talman! Jag ska börja med att yrka bifall till reservationen.
            </seg>
            <seg n="1db82e8b">
              År 1998, ja det var 1998, lovade den socialdemokratiska regeringen
              att åtgärda regelbördan för företagen. Simplexgruppen bildades
              för att granska nya och förändrade regler som påverkade företagens
              villkor eftersom man faktiskt sade sig förstå att onödiga och
              krångliga regler kostar pengar. Men det var återigen löften utan
              innehåll. Och så i dag, sex år senare, står vi här med en skrivelse
              innehållande 291 punkter om regelförändringsförslag efter sex
              år.
            </seg>
            <seg n="fd7e58bf">
              Fru talman! Näringslivets regelnämnd har hösten 2003 och 2004
              konstaterat att över 60 % av förslagen saknade en analys av konsekvenserna
              för företagen. Trots löften har alltså regelkrånglet fortsatt
              att öka, trots att regeringen har sagt något annat. År 2002 tröttnade
              riksdagen på regeringens loja inställning till förenklingsarbetet
              och beslutade som tidigare har sagts att hela regelverket för
              företag skulle gås igenom och att man skulle sätta upp kvantitativa
              mål. Även Riksrevisionen konstaterade, som Eva Flyborg redogjorde
              för, att regeringen lägger för lite kraft på att förenkla befintliga
              regler.
            </seg>
            <seg n="378498c9">
              Men nu, fru talman! Nu vill regeringen få oss att tro att man
              riktigt har tagit tag i regelförenklingen på allvar. Det står
              att nu är det dags att ta bort kravet på tillstånd för att dra
              enskild telegraf-, telefon- eller annan svagströmsledning över
              riksgränsen. Hör ni jublet? Precis den regelförenklingen kommer
              att underlätta livet för småföretagarna i landet.
            </seg>
            <seg n="4d880119">
              Är det detta som näringsministern så stolt slår sig för bröstet
              över och får det att låta som att det är en regelförenklingsrevolution
              som nu genomförs?
            </seg>
            <seg n="38fef8dd">
              Regeringen har faktiskt skrivit att det är viktigt att regelförenklingsförslagen
              blir av sådan omfattning att det får ett kraftigt genomslag i
              förenklingsarbetet. Alla departement och 45 myndigheter fick uppdraget
              att gå igenom regelverken. Det kom 291 förslag som regeringen
              kunde gå vidare med. Inte ens tio förslag per myndighet kunde
              man prestera. Är det detta som är den kraftiga omfattningen? Jag
              skulle faktiskt skämmas att lämna ifrån mig ett så bristande underlag.
            </seg>
            <seg n="2d558490">
              Statskontoret har konstaterat att 75 olika myndigheter samlade
              in uppgifter från företag på motsvarande 1 150 olika blanketter,
              vilket skulle ge ett flöde till dessa olika myndigheter på 73
              miljoner blanketter. Och dessa kunde inte ens leverera tio förenklingsförslag
              var. Som tidigare har sagts här är dessutom många av förslagen
              i likhet med att dra telefonkabel över riksgränsen, nämligen att
              det inte förändrar vardagslivet för företagaren nämnvärt. Detta
              ska sättas gentemot företagens vardag. När man fördjupar sig i
              företag med färre än 20 anställda kan man se att man har en kostnad
              motsvarande 30 000 per anställd enbart på grund av regelsystem
              och blanketthantering som berör skatte-, miljö- och arbetsmarknadsredovisning.
            </seg>
            <seg n="77771e38">
              Nej, Centerpartiet och övriga allianspartier tar företagens problem
              på allvar. Vi vet att det är bättre att företagen får utveckla
              sina idéer och sitt företag så att man kan anställa människor
              än att använda både tid och pengar för att vi från samhällets
              sida älskar att krångla till livet för företagaren. Vi vet att
              vi behöver nya jobb, och vi vet att regelkrånglet kostar pengar.
              Därför är det lite beklagansvärt att regeringen själv i sina formuleringar
              beskriver att man förstår att det kostar pengar.
            </seg>
            <seg n="71ef72ee">
              Men regeringen tar ändå inte till sig arbetsmetoder som man använder
              sig av i andra länder, där man framgångsrikt och konsekvent lägger
              fram förslag om hur man kan förenkla regelverket för företagandet.
              Det har här tidigare hänvisats till Holland där man lägger upp
              kvantitativa och mätbara mål som man arbetar för att nå och ser
              att det också ger resultat.
            </seg>
            <seg n="13d74878">
              Låt oss lägga fram förslag om tydliga kvantitativa mål så att
              vi förändrar regelsystemet för våra företag så att de sänker de
              onödiga kostnaderna och kan lägga sin kraft på att nyanställa.
              Det här är en del i att skapa ett bättre företagsklimat i Sverige.
            </seg>
          </u>
          <note n="6c59446b">
            Jag yrkar bifall till reservationen.
          </note>
          <note type="speaker" n="5df2a5a2">
            Anf. 64 CARINA ADOLFSSON ELGESTAM (s):
          </note>
          <u who="Q3375840" xml:id="i-619bbef1399cdee9-0" n="ce7f317f">
            <seg n="8b60672e">
              Fru talman! I dag behandlar vi näringsutskottets betänkande 10
              som bygger på regeringens skrivelse 2004/05:48 om regeringens
              handlingsplan för minskad administration för företag. Handlingsprogrammet
              består av åtgärder som ska genomföras under mandatperioden i syfte
              att minska administrationen för företag.
            </seg>
            <seg n="f11e8ac6">
              Innan jag går vidare med vilka förändringar som ska genomföras
              vill jag att kammaren funderar över varför vi har regler och varför
              vi har lagar.
            </seg>
            <seg n="e609adcd">
              För mig handlar lagar och regler om att slippa konflikter genom
              att i förväg veta vilka spelregler som gäller.
            </seg>
            <seg n="9eb0cd7a">
              Själv tillhörde jag de ungar som alltid spelade fotboll och hockeybockey
              och för den delen också lekte kurragömma efter skolan. Och det
              var alltid en sak som vi gjorde innan matchen eller leken började,
              och det var att vi kom överens om vilka ordningsregler som skulle
              gälla. Om det uppstod diskussion visste vi alla vad som gällde.
            </seg>
            <seg n="54cad655">
              På samma sätt är det i samhället i stort. Vi måste ha regler
              för att undvika konflikter, och reglerna måste vara tydliga så
              att de inte kan missförstås.
            </seg>
            <seg n="3b5ec796">
              Jag skäms inte för det regelverk som vi har i Sverige. Men naturligtvis
              kan det, och måste, bli bättre. Och det är någonting som vi måste
              arbeta med hela tiden. Däremot tror jag inte, som partierna i
              alliansen, på en lösning som innebär att man tullar på arbetsrätten
              eller arbetsmiljö- och miljöreglerna. Dessa regler finns ju till
              för att skydda människors liv och hälsa, för att skydda miljön
              och för att se till att arbetsmarknaden fungerar på ett schyst
              sätt. Dessa regler finns inte till för sin egen skull utan för
              att skydda människor och miljö. Och det får inte glömmas bort
              i debatten.
            </seg>
            <seg n="96ce68ec">
              Det måste naturligtvis vara så att de regler som våra företagare
              kommer i kontakt med ska vara lätta att förstå och lätta att leva
              efter. Och målet är att reglerna ska bli ännu bättre, enklare
              och tydligare.
            </seg>
            <seg n="03deab2d">
              Faktum är att Sverige redan i dag är bland de allra främsta länderna
              i världen när det gäller enkla och bra regelverk för företagen.
              I Världsbankens rapport Doing Business in 2005 ligger Sverige
              på nionde plats bland 145 länder. Även 2004 låg vi på tio-i-topp-listan.
            </seg>
            <seg n="17fd112b">
              Även när det gäller konkurrenskraft och innovationskraft ligger
              Sverige bra till. I den årliga rankningen från World Economic
              Forum över de mest konkurrenskraftiga ekonomierna placerar sig
              Sverige på tredje plats bland 102 länder. I EU:s rankning av innovationskraft
              hamnar Sverige på första plats. Men Sverige ska bli ett bättre
              företagarland. Vi ska göra det lättare att vara företagare, att
              bli företagare och att växa som företagare. Regelförbättringsarbetet
              är bara en del i detta arbete.
            </seg>
            <seg n="55d8de37">
              Medan vi debatterar reglerna här i riksdagen ökar företagandet
              i Sverige. Under år 2004 blev det 10 000 fler företagare netto
              i Sverige. Det är bra, men vi behöver ännu fler företag och företagare,
              fler och växande företag som ger möjlighet till jobb och därmed
              mer resurser till välfärd, det vill säga skola, vård och omsorg,
              vilket också kan utjämna så att vi skapar större rättvisa.
            </seg>
            <seg n="9211ddbc">
              Redan nu har det blivit enklare att vara företagare. Vi tar 291
              steg till en enklare vardag. Det handlar exempelvis om förkortade
              handläggningstider. Exportkreditnämnden ska under 2005 halvera
              sina handläggningstider för ärenden om garantier från företag
              och banker. Det har blivit väsentligt lättare att starta ett eget
              företag. Det räcker med en enda anmälan via Internet för att få
              ett enskilt bolag registrerat hos både Bolagsverket och Skatteverket.
            </seg>
            <seg n="e7bb77ea">
              Enkla och rättvisa regler är viktiga för att stimulera företagandet.
              Men det är också viktigt att de 11 000 företagare som nu är på
              väg mot pension kan lämna över sin verksamhet till någon annan.
              Därför slopades arvs- och gåvoskatterna vid årsskiftet samtidigt
              som ett program påbörjades för att underlätta kommande generationsskiften
              i företag.
            </seg>
            <seg n="6638dd41">
              Viktigt för ett bra företagsklimat är också en god tillgång till
              riskkapital. Nu stärks tillgången till riskkapital för de företag
              som befinner sig i skärningspunkten mellan idé och färdig produkt.
              Närmare 2 miljarder kronor satsas under en tioårsperiod för att
              stärka möjligheterna till kommersialisering av forskningsresultat
              och innovationer. Tyngdpunkten i satsningen är bildandet av bolaget
              Innovationsbron AB. Regionala dotterbolag ska finnas på sju orter
              i landet.
            </seg>
            <seg n="b03f1795">
              Det är också viktigt att små och medelstora företag når utanför
              Sverige med sina produkter. Handels- och investeringsfrämjandet
              förstärks med närmare 100 miljoner kronor under året. Exportrådet
              förstärks i år med närmare 35 miljoner kronor. Under året satsar
              Exportrådet särskilt på att främja internationalisering och export
              för underleverantörer inom verkstadsindustrin. Särskilt satsar
              man på företag som levererar till fordonsindustrin.
            </seg>
            <seg n="e90d362b">
              Fru talman! Det pågående moderniserings- och utvecklingsarbetet
              i statsförvaltningen och utvecklingen av en elektronisk förvaltning
              går under benämningen 24-timmarsmyndigheten. Detta arbete spelar
              en mycket viktig roll för att vässa företagsklimatet ytterligare.
            </seg>
            <seg n="7980de91">
              Syftet är att medborgare och företag på elektronisk väg ska kunna
              få information, lämna uppgifter och uträtta andra ärenden på ett
              snabbt och enkelt sätt oberoende av tid och plats. Så långt som
              möjligt ska det räcka med en myndighetskontakt för att framföra
              ett ärende.
            </seg>
            <seg n="6921070a">
              Medborgare och företag ska också enkelt kunna ta del av offentlig
              information och framföra synpunkter på förvaltningens verksamhet
              och därmed göras delaktiga i det offentliga beslutsfattandet.
            </seg>
            <seg n="7779627c">
              Utvecklingen av 24-timmarsmyndigheten bygger på att varje myndighet
              har ett eget ansvar för sina tekniska system och tjänster. För
              att driva på utvecklingen av 24-timmarsmyndigheten har regeringen
              under de senaste åren vidtagit olika åtgärder, som också redovisas
              i skrivelsen.
            </seg>
            <seg n="e49391e2">
              Men med detta sagt och med tanke på att vi i Sverige internationellt
              sett har bra och tydliga regler kan vi för den skull inte bara
              slå oss till ro, utan det är viktigt att kontinuerligt se över
              det regelverk vi har, som vi gör exempelvis med miljöbalken.
            </seg>
            <seg n="64b4c938">
              Allt som handlar om lagar och regler måste följa med i samhällets
              utveckling och anpassas efter nutiden. Det pågående regelförbättringsarbetet
              är mycket viktigt för att befästa Sveriges ställning som en ledande
              företagsnation. Fler och växande företag är grundläggande för
              att främja en ekonomiskt, ekologiskt och socialt hållbar tillväxt,
              som i sin tur är en förutsättning för att arbetstillfällen, välfärd
              och jämställdhet ska kunna värnas och utvecklas.
            </seg>
            <seg n="3a422abf">
              Enligt min mening visar redovisningen i skrivelsen att regeringen
              har tagit hand om regeringsbeställningen på ett ambitiöst sätt.
              Samtidigt konstaterar vi socialdemokrater att det rör sig om ett
              pågående arbete, om ett arbete som inte är slutfört.
            </seg>
            <seg n="6ab92323">
              Arbetet med regelförenklingar måste därför fortsätta att utvecklas.
              Det finns ett antal områden där det framöver krävs ökade insatser
              och i vissa fall kanske också en ändrad inriktning. Jag tycker
              att det är självklart att regelförenklingsarbetet ska avse såväl
              befintliga som nya eller ändrade regler. Att detta också är regeringens
              mening framgår även av handlingsprogrammet.
            </seg>
            <seg n="22b61a93">
              Efter det att fyra stora regelverk är genomgångna och mål satts
              upp för hur mycket företagens kostnader för att administrativt
              hantera dessa regelverk bör minska kommer också ett mål i fråga
              om de totala kostnaderna för regelverket att kunna formuleras.
              För mig är det självklart att ett sådant mål sätts med en hög
              ambitionsnivå i ett nationellt perspektiv, kanske framför allt
              med de nederländska och danska målen som goda riktmärken.
            </seg>
            <seg n="e5c590a7">
              Slutpunkten då målen ska ha nåtts bör bestämmas till mitten av
              år 2010, och utgångspunkten bör vara de aktuella kostnaderna den
              1 juli 2004. De mål som ska sättas upp kommer då att avse perioden
              den 1 juliden 30 juni 2010. Jag vill också understryka att det
              mål som ska sättas upp också ska avse det totala regelverket.
            </seg>
            <seg n="2599490e">
              Hur har vi det då med lagar och regler? Ja, vi behöver dem för
              att vi ska veta vad som gäller och för att se till att konkurrensen
              sker på lika villkor, inte genom att dumpa vare sig löner, miljö
              eller arbetsmiljö.
            </seg>
            <seg n="534265ac">
              För att sätta lite perspektiv på den kommande debatten vill jag
              avslutningsvis ta fasta på att endast 7 % av företagen i Sverige
              anser att den administrativa bördan är det huvudsakliga hindret
              för företagandet, jämfört med ett EU-genomsnitt på 10 %.
            </seg>
            <seg n="955e4241">
              När företagen ska anställa i Sverige är det endast två myndigheter
              som ska kontaktas: arbetsförmedlingen och skattemyndigheten. Genomsnittet
              för 19 europeiska länder är 3,3 myndighetskontakter.
            </seg>
            <seg n="4ff75312">
              Fru talman! Utskottet avstyrker härmed samtliga motioner i berörda
              delar. Riksdagen bör också lägga regeringens skrivelse med redogörelsen
              för regelförenklingsarbetet till handlingarna liksom redogörelsen
              från Riksrevisionens styrelse.
            </seg>
          </u>
          <note type="speaker" n="1959c94b">
            Anf. 65 EVA FLYBORG (fp) replik:
          </note>
          <u who="Q4948373" xml:id="i-ca00b5bfd2a70de8-0" n="6bb16d66">
            <seg n="64b02c55">
              Fru talman! Jag kommer inte att kommentera särskilt mycket av
              det som regeringspartiets företrädare här tog upp. Det finns egentligen
              inte så stor anledning att göra det. Vi kan ju också läsa den
              skrivelse som kommit.
            </seg>
            <seg n="9ed16dcc">
              Men en sak vill jag ta upp. Självfallet ska vi ha lagar och regler.
              Det är väl ingen som ifrågasätter att vi från den borgerliga sidan
              vill ha det. Det verkar väldigt fånigt att ens fundera på en sådan
              sak. Inte heller vill vi försämra. Men är det rimligt att reglerna
              är så krångliga att varken företagare, revisorer eller skattemyndigheten
              ibland kan svara? Är det verkligen rimligt att ha en sådan regelmassa,
              regelbörda? Är det rimligt att kostnaden för företagare för att
              hantera ett offentligt regelverk ligger, enligt Nutek, på 6070
              miljarder per år?
            </seg>
            <seg n="f6fee881">
              I botten ligger krav från riksdagen. Ska man då verkligen inte
              göra allt det som riksdagen beslutar? Majoriteten säger ju i betänkandet:
              Vi tror att vi har goda förutsättningar att göra detta. I Riksrevisionens
              rapport säger man att man inte kommer att klara detta med nuvarande
              arbetsfördelning och så vidare.
            </seg>
            <seg n="4ccf16e2">
              Är allt detta verkligen rimligt?
            </seg>
          </u>
          <note type="speaker" n="88b50944">
            Anf. 66 CARINA ADOLFSSON ELGESTAM (s) replik:
          </note>
          <u who="Q3375840" xml:id="i-619bbef1399cdee9-1" n="ce7f317f">
            <seg n="713fd968">
              Fru talman! Jag upplever att Folkpartiet och Eva Flyborg hela
              tiden återkommer till att det är krångligt och svårt. Man kan
              fundera över vilken bild av företagandet Folkpartiet målar upp
              utifrån sitt sätt att se på hur vi ska få fler att starta företag
              i Sverige.
            </seg>
            <seg n="26903ef1">
              Självklart ska reglerna inte vara så krångliga att företagaren
              eller företaget inte förstår vad det handlar om. Alla har vi ett
              viktigt ansvar när det gäller att se till att reglerna är tydliga
              och enkla. Om en person upplever en regel som krånglig är det
              inte säkert att en annan person eller en företagare gör det. Alla
              har vi olika bilder av vad som är verkligheten, och alla företag
              i Sverige ser inte likadana ut utan vi har olika erfarenheter
              med oss in i företaget.
            </seg>
            <seg n="03154e0a">
              En företagare som i grunden mest har praktiskt arbete kan naturligtvis
              uppleva det som krångligt när vederbörande ska sätta sig ned och
              göra sina olika redovisningar utifrån att detta med administration
              inte är min grej därför att jag är mera praktiskt lagd.
            </seg>
            <seg n="02d8af18">
              Å andra sidan har vi företag och företagare som teoretiskt är
              mer kunniga och som också har lättare att se sambanden med administrationen
              och kanske i sitt företagande rentav arbetar med det. Vad som
              är krångligt för en företagare tror jag är lite svårt att lägga
              fast här i riksdagen därför att vi upplever det här på olika sätt.
            </seg>
          </u>
          <note type="speaker" n="771b546d">
            Anf. 67 EVA FLYBORG (fp) replik:
          </note>
          <u who="Q4948373" xml:id="i-ca00b5bfd2a70de8-1" n="6bb16d66">
            <seg n="0455279b">
              Fru talman! Jag behöver inte säga detta, utan det är till exempel
              företagarnas egna organisationer som gör det. För något år sedan
              hade de en demonstration på Drottninggatan här i Helsingfors.
              De läste högt ur 20 000 sidor med regler och sade själva att det
              är vad företagarna väldigt mycket anser vara en stor börda och
              ett hinder för att expandera och också göra andra saker. Likaså
              är det krångligt. Det är klart att det är så. Vi har hört så många
              olika exempel på detta att jag inte återigen behöver ta upp exempel.
            </seg>
            <seg n="e82d8f11">
              Jag får inget svar på mina frågor och kanske hade jag inte heller
              förväntat mig det. 6070 miljarder kronor per år kostar alltså
              hanteringen för företagarna. Den samhälleliga kostnaden har visat
              sig vara ofattbara 120140 miljarder kronor per år. Vad betyder
              detta för att jobben inte kommer? Ni har ju i ett antal år utlovat
              det. Senast för ett år sedan, tror jag, sade statsministern att
              vi snart kommer att ha arbetskraftsbrist i det här landet. Men
              det har vi inte riktigt upplevt ännu, kan jag säga.
            </seg>
            <seg n="12981238">
              Jag tror verkligen att ett av de riktigt stora problemen är att
              ni från regeringssidan inte inser vilken oerhörd betydelse detta
              krångel och dessa stora kostnader har för företagaren och företagsamheten
              i Sverige.
            </seg>
            <seg n="423ee453">
              Ni säger att Sverige är ett land där vi har goda idéer, och det
              har vi. Problemet är dock att inte heller de realiseras i form
              av patent, och när de väl gör det är hanteringen av det så krånglig
              att de i stället sugs upp och köps upp av andra, utländska, företag
              och blir jobb och tillväxt i andra delar av världen. Är det så
              vi ska ha det?
            </seg>
            <seg n="47d03f28">
              För Sveriges del rör det sig, som sagt, om 120140 miljarder per
              år i samhällelig kostnad. Hur kan ni gå med på att ha det så här?
              Varför gör ni inget åt det?
            </seg>
            <seg n="7761fc70">
              Till sist: När det gäller 24-timmarsmyndigheten skulle jag inte
              alls vilja stå här och tala på det sätt som Carina Adolfsson Elgestam
              gjorde.
            </seg>
            <seg n="650f805f">
              Riksrevisionen har gjort en granskning där man påpekade att det
              fanns allvarliga brister i förutsättningarna. Om man inte gör
              någonting kan detta få mycket negativa konsekvenser för hela 24-timmarsmyndigheten.
              Så tala inte om det i positiva ordalag!
            </seg>
          </u>
          <note type="speaker" n="5fe7ec25">
            Anf. 68 CARINA ADOLFSSON ELGESTAM (s) replik:
          </note>
          <u who="Q3375840" xml:id="i-619bbef1399cdee9-2" n="ce7f317f">
            <seg n="4a05a02d">
              Fru talman! Man funderar lite angående detta med Riksrevisionen,
              om Eva Flyborg uttalar sig som riksdagsledamot eller som vice
              ordförande i Riksrevisionen.
            </seg>
            <seg n="def04bd3">
              Att företagarna stod på Drottninggatan och läste upp de olika
              reglerna under en vecka kommer jag faktiskt mycket väl ihåg. Denna
              fråga drevs mycket starkt då, och det var väl rätt och riktigt
              att göra det. Det är viktigt att vi kontinuerligt ser över vårt
              regelverk, och där har alla partier ett ansvar. Vid de tillfällen
              när det händer en olycka är det ganska många här i riksdagen som
              snabbt tar till orda och vill ha strängare regler, och det är
              kanske någonting som vi alla bör ta ansvar för.
            </seg>
            <seg n="cf169e90">
              Samtidigt som företagarna stod på Drottninggatan sade man: Om
              man bara slopar arvs- och gåvoskatterna och 3:12-reglerna kommer
              det att bli enkelt att driva företag i Sverige. Detta har vi nu
              genomfört, men jag har fortfarande inte hört någon från Folkpartiet
              här i kammaren säga att det faktiskt har blivit enklare att driva
              företag i Sverige.
            </seg>
          </u>
          <note type="speaker" n="4151271b">
            Anf. 69 KRISTER HAMMARBERGH (m) replik:
          </note>
          <u who="Q5786666" xml:id="i-f96147485220c38b-1" n="fd21230d">
            <seg n="5f333973">
              Fru talman! Jag kan ju inte fråga dig, Carina Adolfsson Elgestam,
              var statsrådet är. Det vet du inte, men vi kan konstatera att
              han inte är här. Någon större prioritet har tydligen inte den
              här frågan.
            </seg>
            <seg n="7cdd3d37">
              Jag lyssnade på ditt anförande, men jag hade lite svårt att hänga
              med. Det var liksom alla uppfattningar på samma gång. Snarare
              var det ett brandtal för mer regler och för att det ändå är bra
              som det är. Så småningom kom du in på betänkandet i slutet.
            </seg>
            <seg n="6c6b6f28">
              Jag roade mig med att lyssna på den liknelse som du gjorde där
              företagaren jämfördes med 11-åringar som spelar hockeybockey.
              Ni ska nog vara glada att ni inte hade samma regler när ni var
              och tränade. Det handlar om att reglerna ska vara så lätta och
              enkla att man kan begripa dem. Hade ni haft samma regler som företagare
              har, då hade ljuset slocknat och vaktmästaren stängt dörrarna
              innan ni ens hade börjat att spela.
            </seg>
            <seg n="a911a66b">
              Jag har några frågor till dig, och jag ställer dem för att försöka
              att förstå vad som egentligen står i ert betänkande.
            </seg>
            <seg n="690c3af9">
              Vad menas med att ni inte utesluter att det i framtiden kan vara
              möjligt att utveckla mätmetoder när det gäller andra kostnader
              än rent administrativa? Vad innebär det att det är en tillfredsställande
              täckning att mäta 65 %? Vad är tillfredsställande med att inte
              mäta det som man mäter på jordbruks- och livsmedelsområdet? Varför
              säger ni att det är bra med mål, men att ni inte vill genomföra
              dem nu? Varför säger ni att de mål som vi har satt upp i motionen
              är bra när ni inte vill genomföra dem nu? Vad är det då som är
              bra?
            </seg>
            <seg n="ec721896">
              Vad är det som inte är bra med de direkta förslagen som vi har?
              Ert motiv är att ni säger att det leder till politiska ställningstaganden.
              Varför är ni rädda för politiska ställningstaganden nu, men inte
              annars?
            </seg>
          </u>
          <note type="speaker" n="764ed984">
            Anf. 70 CARINA ADOLFSSON ELGESTAM (s) replik:
          </note>
          <u who="Q3375840" xml:id="i-619bbef1399cdee9-3" n="ce7f317f">
            <seg n="b17e0fcf">
              Fru talman! Det var ju bra att Krister Hammarbergh lyssnade på
              mitt anförande, och det var intressant att höra vad han drog för
              slutsatser av det.
            </seg>
            <seg n="310e61de">
              När jag redogjorde för vad barn och ungdomar gör efter skolan
              avsåg jag att vi, redan när barnen är små, måste lära dem hur
              de ska bete sig i vuxenlivet. I vuxenlivet har vi lagar och regler,
              och det ska man ha också när man är liten. Då måste vi börja någonstans.
              Barn måste lära sig att det är viktigt med lagar och regler, att
              följa dem och inte gå över gränserna. Det är samma sak när det
              gäller företagande.
            </seg>
            <seg n="ee2d3ab7">
              Men det handlar inte om att vi ska skapa fler regler, utan frågan
              är hur vi kan skapa tydliga och bra regler så att alla kan förstå
              dem på ett enkelt sätt. Då finns det olika åtgärder att arbeta
              med, och det är det vi har gjort. Vi har gjort ett handlingsprogram
              med 291 steg mot en enklare vardag. Det innehåller också olika
              åtgärder som har vidtagits under de senaste åren.
            </seg>
            <seg n="c6006268">
              Krister Hammarbergh frågade varför vi i dag inte vill sätta upp
              ett mål. När man arbetar med mål måste man ha en grund att stå
              på. Man måste alltså veta vad som ska mätas det går inte att mäta
              bara mellan tummen och pekfingret. Alliansen föreslår att vi ska
              fastställa ett mål och minska reglerna med så och så mycket. Utifrån
              vadå? Man måste ju ha någonting att stå på, så att man vet vad
              man mäter. Det är därför som vi säger att vi först vill komma
              fram till vad det är som vi ska mäta.
            </seg>
          </u>
          <note type="speaker" n="7dc25ff9">
            Anf. 71 KRISTER HAMMARBERGH (m) replik:
          </note>
          <u who="Q5786666" xml:id="i-f96147485220c38b-2" n="fd21230d">
            <seg n="fcd5eb8c">
              Fru talman! Jag häpnade över liknelsen där företagare betraktades
              som små barn. Det är klart att det behövs lagar och regler i vårt
              samhälle som ska vara tydliga och enkla. Det är det vi vill ha,
              och det är därför som vi har motionerat. De lagar och regler som
              vi har ska följas och följas upp. Det är därför som vi borde ha
              fler poliser här i landet, inte minst i glesbygd. Men här handlar
              det om en onödig regelbörda för företag, och då är det nästan
              oförskämt att jämföra företagare med små barn.
            </seg>
            <seg n="bb94347d">
              De kvantitativa mål som vi pratar om har genomförts i Holland.
              Är de orealistiska? Kommissionen har pekat på dem. Är den orealistisk?
              Och det har ni själva i ert eget majoritetsbetänkande pekat på.
              Ni har inte uteslutit att de kan komma att genomföras. Men först
              ska ni mäta. Varför mäter ni inte allting då? När har ni tänkt
              att bli klara?
            </seg>
            <seg n="034b86ce">
              Jag måste nog tyvärr konstatera att min slutsats kvarstår. Ni
              gör vad ni kan för att dra fötterna efter er. Hade det här varit
              ett viktigt område för er hade näringsministern varit här i dag.
            </seg>
          </u>
          <note type="speaker" n="0ab3333a">
            Anf. 72 CARINA ADOLFSSON ELGESTAM (s) replik:
          </note>
          <u who="Q3375840" xml:id="i-330a39eb9bfa4cc0-0" n="ce7f317f" next="i-185584fe171e5966-0">
            <seg n="cfefb3ee">
              Fru talman! Vi drar inte alls fötterna efter oss, tvärtom. Vi
              skyndar på så gott det går. Men man måste ha ett riktigt underlag
              när man ska göra mätningar, och det är det som vi jobbar med just
              nu för att vi ska kunna sätta upp målet.
            </seg>
            <seg n="3f17ab1e">
              I Holland hade man för bråttom. Man satte upp ett mål, och sedan
              fick man ta tillbaka det därför att man hade glömt att göra förarbetet
              så att man visste exakt vad som skulle mätas. Vi säger att vi
              först vill mäta.
            </seg>
            <seg n="a4cd4a92">
              Vi har valt de tyngsta områdena, skatter, miljö och arbetsrätt.
              De utgör ungefär 65 % av en företagares vardag. Det är också det
              som företag lyfter fram som problem. Alltså har vi lyssnat på
              det, och vi väljer att först göra mätningar för att utifrån dessa
              kunna sätta upp mål. Vi har sagt att detta kommer att vara färdigmätt
              i februari 2006.
            </seg>
            <seg n="91d63976">
              Avslutningsvis vill jag säga till Moderaterna med tanke på det
              som Krister Hammarbergh inledde repliken med om barn och ungdomar:
              Hela tiden återkommer ni till att det är krångligt och svårt att
              starta och driva företag. Det får mig osökt att tänka på: Vilken
              bild får då barn och ungdomar när vuxna människor hela tiden säger
              att det är svårt och krångligt att driva företag?
            </seg>
          </u>
          <note n="f50948be" type="speaker">
            Anf. 73 LARS LINDÉN (kd) replik:
          </note>
          <u who="Q3375840" xml:id="i-185584fe171e5966-0" n="ce7f317f" prev="i-330a39eb9bfa4cc0-0">
            <seg n="29c5754e">
              Fru talman! I sitt första anförande tog Carina Adolfsson Elgestam
              upp vikten av att ha regler, och det finns väl inga olika åsikter
              om det. Det är självklart att vi ska ha regler för att förhindra
              konflikter.
            </seg>
            <seg n="cb5c2be6">
              Skulle du under halva speltiden på sporthallen stå och surra
              om vilka regler som gäller skulle du bara få spela en halvtimme
              i stället för en timme, och det vore ju inte så kul. Det är detta
              som många företagare känner frustration över. Det tar för mycket
              tid, även om det inte är det värsta problemet. Som du påpekade
              var det bara 7 % som tyckte att reglerna var det värsta. Men reglerna
              är ändå ett problem som gör att man som företagare tappar kraft
              och inspiration. Det är min erfarenhet efter 30 år som företagare.
              Det är onödigt.
            </seg>
            <seg n="79adc8ca">
              Riksrevisionen har ju visat på brister på många punkter, men
              ni tycker tydligen inte att ni behöver lyssna till detta. Riksrevisionen
              är ju till för att påpeka och genomlysa problem, men ni tycker
              att ni kan ta tid på er. Jag förstår inte det.
            </seg>
            <seg n="32812d77">
              Ni har nu hållit på i 35 år, och man började diskutera detta
              på 70-talet. Ni drar ändå inte fötterna efter er, säger du. Ska
              vi vänta 35 år till?
            </seg>
          </u>
          <note type="speaker" n="dae30f36">
            Anf. 74 CARINA ADOLFSSON ELGESTAM (s) replik:
          </note>
          <u who="Q3375840" xml:id="i-619bbef1399cdee9-4" n="ce7f317f">
            <seg n="f6a188b1">
              Fru talman! Nej, jag tror inte att vi ska vänta 35 år till. Jag
              tror att om 35 år kommer vi att diskutera frågan, därför att lagar
              och regler måste kontinuerligt ses över utifrån den verklighet
              och det årtionde vi lever i. Förutsättningarna förändras ju hela
              tiden.
            </seg>
            <seg n="8d0521b0">
              När det gäller de lagar och regler som vi stiftade på 70-talet
              ser inte förutsättningarna för företagen likadana ut nu som då,
              bland annat i en mer internationaliserad värld. Därför tror jag
              att arbetet med regelförbättringar är ett arbete som ständigt
              måste pågå och förändras. Regler måste förbättras och tas bort.
              Ny regler kommer att beslutas precis som gamla regler kommer att
              tas bort.
            </seg>
            <seg n="c9e74557">
              När det gäller detta med sporthall en halvtimme eller en timme
              var det ju inte sådana organiserade former som jag syftade på.
              Jag vet inte om Lars Lindén har upplevt detta över huvud taget,
              men jag själv upplevde mycket som barn att vi samlades på fotbollsplanen,
              och vi ungar gjorde själva upp om regelverket. Det var ingen vuxen
              med och bestämde över oss just i detta fall. Självfallet kände
              vi till att det fanns ett regelverk inom fotbollen som vuxna följde
              och spelade efter. Det försökte vi anpassa efter våra förutsättningar.
              Vi hade ju ingen domare som dömde. Därför hade vi egna regler.
              I idrotten, till exempel fotboll, har vi samma regler i hela Sverige.
              Då skulle det inte gå att säga: När vi i Helsingfors spelar fotboll
              vill vi nog ha lite enklare regler än vad de andra har.
            </seg>
          </u>
          <note n="f64ffc97" type="speaker">
            Anf. 75 LARS LINDÉN (kd) replik:
          </note>
          <u who="Q5955199" xml:id="i-82912321ab07b4ba-0" n="5f99ad61">
            <seg n="94ed520d">
              Fru talman! Nu har vi nog kommit ifrån ämnet. Men det är klart
              att företagarna skulle bli glada om de fick bestämma reglerna
              själva. Det vore ju inte så dumt.
            </seg>
            <seg n="f20733b1">
              Det finns det som är positivt i regeringens aktiviteter på sistone,
              och det är det som du nämnde om borttagandet av arvs- och gåvoskatterna.
              Man blir lite fundersam över varför ni nu skryter över det. Det
              är något som de borgerliga partierna har drivit i säkert 15 år,
              och ni har avslagit det varje år. Då har det sagts att det bara
              varit en massa tjafs från borgarna. Men nu är det så fint, så
              nu vill ni skryta över det. Vad är det som har hänt eftersom det
              helt plötsligt blev viktigt?
            </seg>
            <seg n="f15e89dc">
              Det är samma sak med reglerna. Ni måste någon gång inse att 20
              000 sidor med regler är för mycket. Visst fattades det en massa
              beslut på 70-talet som inte längre gäller eller som inte borde
              gälla längre. Men gamla regler tas ju inte bort, utan de ligger
              kvar. Mängden regler bara ökar och ökar trots att ni håller på
              att se över alla regler. Ni får inte bort de gamla reglerna, och
              företagarna måste ju följa dem så länge som de inte tas bort.
            </seg>
          </u>
          <note type="speaker" n="91f07fa2">
            Anf. 76 CARINA ADOLFSSON ELGESTAM (s) replik:
          </note>
          <u who="Q3375840" xml:id="i-330a39eb9bfa4cc0-1" n="ce7f317f" next="i-185584fe171e5966-1">
            <seg n="50db70b2">
              Fru talman! Lars Lindén har kanske inte riktigt rätt när han
              säger att vi inte tar bort de gamla reglerna. Självklart tar vi
              bort och förändrar gamla regler och följer med i tiden. Det gör
              vi kontinuerligt under riksdagsarbetet och i våra utskott.
            </seg>
            <seg n="5ef51028">
              Om det är för mycket att ha 20 000 sidor med regler eller om
              det är lagom att ha 18 000 eller 15 000 sidor med regler eller
              noll regler, som säkert vissa företagare skulle önska, tycker
              jag inte är ett sätt att mäta om vi har bra eller dåliga förutsättningar
              för företagande. Det viktigaste är väl att vi har regler som är
              tydliga och enkla att följa, så att människor vet vad som gäller
              när man startar ett företag.
            </seg>
            <seg n="67e28dc0">
              Lars Lindén talade i sitt eget anförande om välling som man inte
              kunde dricka upp eller hur han uttryckte det. På något sätt var
              det en association till att regeringen och Socialdemokraterna
              inte gör något för regelförenklingar. Då vill jag återigen komma
              till det som Lars Lindén själv var inne på, att det självklart
              är positivt att vi har tagit bort 3:12-reglerna och arvs- och
              gåvoskatterna. Det är klart att vi tycker att detta är positivt,
              annars hade vi ju inte genomfört det.
            </seg>
          </u>
          <note n="20418587" type="speaker">
            Anf. 77 GUNILLA WAHLÉN (v):
          </note>
          <u who="Q3375840" xml:id="i-185584fe171e5966-1" n="ce7f317f" prev="i-330a39eb9bfa4cc0-1">
            <seg n="43f618d5">
              Fru talman! Det är ett känt faktum att regler och deras tillämpning
              inte bara är av godo utan också skapar problem. Vi har tydligt
              hört i den här debatten att reglerna är otidsenliga, svårbegripliga,
              onödiga och att de också kolliderar med varandra. Regler ger också
              klargöranden och är nödvändiga för att få en viss verksamhet att
              fungera, men de kan samtidigt försvåra och kräva nya regler eller
              undantag för andra områden. Regler skapar administration och därmed
              kostnader för såväl myndigheter som kommuner men även i hög grad
              för företagen.
            </seg>
            <seg n="2c61f418">
              Men företag ser oerhört olika ut. En kvinnlig enmansföretagare
              i livsmedelsbranschen i glesbygden påverkas och har nytta av eller
              problem med regelverket på ett helt annat sätt än vad man har
              i ett stort internationellt konsultföretag i IT-branschen i en
              storstad.
            </seg>
            <seg n="141b41a2">
              Vänsterpartiet ser det som ytterst angeläget att regelförenklingsarbetet
              ska gynna de allra minsta företagen, eftersom de här reglerna
              drabbar de små företagen kostnadsmässigt mest. Det är av yttersta
              vikt att belysa konsekvenserna av regler, nya som gamla, för de
              små företagen om regelförenklingsarbetet ska få önskad effekt.
              Vi ser även att regelförenkling och minskade kostnader för administration
              är angeläget.
            </seg>
            <seg n="d9d74fcc">
              Men Sverige är inte världsmästare i regler och krånglighet och
              har inte högst kostnader. Och jag delar inte alls kristdemokraten
              Lars Lindéns åsikt i denna debatt, att vår finansministers uttalande
              och agerande kan jämföras med före detta informationsministerns
              i Irak.
            </seg>
            <seg n="618149a8">
              Även inom EU finns samma problem, och det faktum att vi är med
              i EU skapar också regelverk som krockar med vår förvaltningskultur
              och kostnader för företagen. EU startade exempelvis något som
              heter Slim, Simpler Legislation for the Internal Market, år 1996.
              Det var inte 30 år sedan EU skapade det, utan det var 1996.
            </seg>
            <seg n="0759a80a">
              EU:s konkurrensråd uppmanade medlemsländerna år 2003 att lämna
              in förslag på förenklade regler. Enligt uppgift har 330 förslag
              lämnats in. OECD har ett systematiskt program för att förbättra
              regelverken. Bland annat Holland har varit förebild för det regelförenklingshandlingsprogram
              som nu föreligger. Och det är viktigt och riktigt att sätta upp
              konkreta mål för hur mycket reglerna och därmed kostnaderna ska
              minska och när målen ska ha uppnåtts.
            </seg>
            <seg n="fe8fe084">
              Målen ska ha uppnåtts år 2010. Men för att veta om vi har nått
              målet måste vi naturligtvis veta hur stor regelbördan är och vilka
              de faktiska kostnaderna är i dag. Därför är det nödvändigt, precis
              som vi hörde i debatten tidigare, att först mäta regelbördan.
              När våra partiföreträdare står här 2010 och säger att de har minskat
              regelbördan med 25 % eller vilket mål som nu sätts upp kommer
              oppositionen, som fortfarande är opposition då, att säga: Nej,
              ni har bara minskat den med 3 %. Ska vi då veta vem som har rätt
              måste vi ju veta vad vi har utgått ifrån, annars kan vi inte veta
              vilken siffra som stämmer. Därför är det nödvändigt att göra denna
              regelmätning.
            </seg>
            <seg n="935a629b">
              Nutek är den myndighet som har regeringens uppdrag att genomföra
              detta arbete. De analyser som hittills genomförts visar att det
              är skatte-, miljö-, arbetsrätts- och årsredovisningsregelverken
              som genererar mest administration och därmed kostnader för företagen.
              Dessa fyra står för 65 % av företagens totala administration.
            </seg>
            <seg n="67dc444b">
              Fru talman! Departementen och myndigheterna har haft i uppdrag
              att redovisa alla åtgärder som ska genomföras under mandatperioden
              för att förbättra servicen och minska företagens administrativa
              kostnader. Det uppdraget har tills i dag genererat 291 konkreta
              åtgärder.
            </seg>
            <seg n="14598b42">
              Regelförenklingsarbetet fortsätter och kommer att ge effekt.
              Den borgerliga alliansen är inte nöjd med detta utan kommer med
              fler förslag, och det är bra. Det är bra därför att det betyder
              att alla i kammaren är överens om att arbetet måste fortsätta.
              Servicen måste bli bättre. Bemötandet måste bli bättre, och administrationen
              och kostnaderna måste minska. Alla förslag måste granskas för
              att man ska kunna göra konsekvensbeskrivningar.
            </seg>
            <seg n="c417353a">
              Alliansen har lämnat in en lista med 14 förslag. Jag kan ta ett
              exempel från alliansens lista:
            </seg>
            <seg n="6abacd7e">
              1. Ta bort de restriktioner som för närvarande finns för att
              få F-skattsedel. Låt i stället alla medborgare som inte har skatteskulder
              eller näringsförbud få rätt till F-skattsedel.
            </seg>
            <seg n="6045e71f">
              Det låter enkelt och bra. Men vore det inte ännu enklare och
              genomförbart att alla får en F-skattsedel, precis som vi blir
              inskrivna i Försäkringskassan? Alla kan kalla sig företagare.
              Alla måste följa de nya förenklade regler som finns för företagare.
              De som tar företagets tjänster i anspråk ska inte behöva bekymra
              sig om ifall företaget betalar in skatter. Jag som kund behöver
              inte bry mig om ifall tjänsten är svart eller vit. Det blir en
              sak mellan skattemyndigheten och företagaren. Men om man som företagare
              eller F-skattsedelinnehavare får skatteskulder och näringsförbud
              fråntas man, enligt något regelsystem, sin rättighet att inneha
              F-skattsedel och därmed driva företag.
            </seg>
            <seg n="cc69a83d">
              Skapar detta system mer eller mindre administration? Kräver det
              fler eller färre regler? Vilka nya regler måste till och vilka
              gamla kan man ta bort? Har regelbördan minskat med 25 %? Vi måste
              veta vilka konsekvenserna blir för att kunna anta ett förslag.
            </seg>
            <seg n="ed28a507">
              Alliansen vill också, hör och häpna, skapa en ny myndighet för
              att hålla reda på hela den här verksamheten.
            </seg>
            <seg n="77d03530">
              Vi hade tidigare ett samtal om IT-vana hos företagare. Vi är
              många här som har lyssnat på den statistik som visar att 6070
              % av småföretagarna inte använder datorer. Det är ett problem.
              IT-kunskaperna hos företagare är inte högre än bland övriga medborgare.
            </seg>
            <seg n="d7a9387a">
              Det är viktigt att ta bort otidsenliga regler. Men vi får inte
              tumma på säkerhet, bra arbetsmiljö eller att följa de konventioner
              vi skrivit under. Det gäller såväl handelskonventioner som konkurrensregler,
              konsumentregler, EU-regler och etiska regler för företagande.
            </seg>
            <seg n="0e1ecc78">
              Fru talman! Syftet med regelförenkling är gott. Det finns förutom
              den kostnad och den tid det tar för företagen även andra så kallade
              dynamiska effekter. Fler och växande företag ger ökad ekonomisk
              aktivitet. Det ger pengar som kan frigöras för att skapa fler
              arbetstillfällen i små, starka företag i alla branscher i hela
              landet. Det är i detta sammanhang viktigt att understryka att
              tillväxten ska vara ekologiskt och socialt hållbar. Den ska gynna
              vår gemensamma välfärd och skapa lika villkor för kvinnor och
              män.
            </seg>
          </u>
          <note type="speaker" n="4dc2b688">
            Anf. 78 KRISTER HAMMARBERGH (m) replik:
          </note>
          <u who="Q5786666" xml:id="i-f96147485220c38b-3" n="fd21230d">
            <seg n="daf5b99c">
              Fru talman! Jag tycker på sätt och vis att det var ett glädjande
              inlägg. Det var betydligt mer företagsvänligt i tonen än det inlägg
              som den socialdemokratiska representanten gjorde.
            </seg>
            <seg n="91784ea4">
              Jag ska tacka för berömmet av de konkreta förslagen. Samma fråga
              lär väl dyka upp igen, är jag rädd, eftersom det går sakta. Nästa
              gång kanske vi kan se om vi kan göra någonting gemensamt kring
              betänkandet, för då blir det förändring.
            </seg>
            <seg n="17ebc581">
              Anledningen till att vi föreslår F-skattsedel är att vi tror
              på människor. Vi tror inte i grunden att företagare är skurkar.
              Om man har gjort rätt för sig ska man också få F-skattsedel. Jag
              tror att vi i grunden delar den synen.
            </seg>
            <seg n="2b382286">
              Ni har ju ställt er bakom majoritetsbetänkandet. Gunilla Wahlén
              för ett resonemang om att det är viktigt att vi ska mäta först
              innan vi sätter upp de mål som är bra och som vi är överens om,
              fast vi inte ska besluta om att sätta upp dem. Vi tycker att man
              borde mäta alltihop. Ni väljer att inte mäta alltihop. Jag får
              det inte riktigt att gå ihop. Ni kanske kunde förklara det för
              mig.
            </seg>
            <seg n="c9066724">
              Slutligen: Jag tror precis som Gunilla Wahlén att den som lider
              mest av regelkrångel är kvinnan i glesbygden. Det är inte det
              stora IT-företaget som har råd att köpa konsulter, advokater och
              andra experter. Det är småföretagaren som drabbas. Låt oss hjälpas
              åt nästa gång att hjälpa dem genom att förenkla fler regler.
            </seg>
          </u>
          <note n="bbf85fa9" type="speaker">
            Anf. 79 GUNILLA WAHLÉN (v) replik:
          </note>
          <u who="Q4990084" xml:id="i-9435639b20401161-0" n="abef910a">
            <seg n="ecf0ea9f">
              Fru talman! Jag börjar med det sista om företagarens lidande.
              Märk väl att jag inte sade att en kvinna, enmansföretagare i glesbygd,
              lider mer än en storföretagare i IT-branschen. Jag sade att villkoren
              ser olika ut.
            </seg>
            <seg n="4ef598fb">
              De har olika regelverk och olika förutsättningar att följa regelverken.
              Det kan faktiskt vara så att ensamföretagaren i glesbygd inte
              är hon som klagar över reglerna och den administrativa bördan.
              Det kan vara företagaren i storstaden, i IT-branschen eller konsultbranschen,
              därför att de regler som finns kanske inte är anpassade efter
              moderna konsultföretag utan efter gammaldags tillverkande företag.
              Det behöver inte handla om lidande, om man är ensamföretagare
              i glesbygden. Det ser olika ut.
            </seg>
            <seg n="2cccc78a">
              Ni har ett förslag om hur man ska göra med F-skattsedel. Man
              kan titta på hur man kan göra, men man måste veta vilka konsekvenserna
              blir: Minskar förslaget regelbördan?
            </seg>
            <seg n="41a7a58a">
              Krister Hammarbergh sade att man inte ser företagare som skurkar.
              I den här debatten diskuterar vi inte om företagare är kriminella
              eller laglydiga, utan vi talar om den administrativa regelbördan.
              Där kan man undra hur man ska göra med F-skattsedeln.
            </seg>
            <seg n="06b6aaf7">
              Krister Hammarbergh talar om att mäta. För mig är det självklart
              att man måste veta vilken regelbörda vi pratar om. Vi vet alla
              att regelbördan är stor och drar kostnader. Det är konstaterat.
              Men var genereras kostnaderna? Vad är det man kan ta bort? Det
              är viktigt att man har ett mått. Vi är alla överens om att det
              här ska vara klart 2010.
            </seg>
          </u>
          <note type="speaker" n="1fe0abf5">
            Anf. 80 KRISTER HAMMARBERGH (m) replik:
          </note>
          <u who="Q5786666" xml:id="i-f96147485220c38b-4" n="fd21230d">
            <seg n="b839843d">
              Fru talman! Jag är glad över den resonerande attityden från Vänsterpartiet.
              Det känns som ett något bättre företagarparti än Socialdemokraterna.
            </seg>
            <seg n="3b08cf9c">
              Anledningen till vårt förslag om F-skattsedeln är att vi vill
              göra det lättare och snabbare att starta ett företag. Det är många
              som uttrycker det behovet, och det är anledningen. Det innebär
              förmodligen en förändring i reglerna, men det blir lättare.
            </seg>
            <seg n="120f17f7">
              Vi vill ta bort krånglet för företagare i glesbygd, man eller
              kvinna, tjänstesektor eller tillverkande sektor. Där tycks vi
              vara överens. Låt oss då mötas nästa gång. Låt oss mötas när det
              återigen visar sig att regeringen inte föreslår särskilt mycket
              förbättringar.
            </seg>
            <seg n="b5151f32">
              Jag tackar återigen för berömmet. Jag hoppas att vi kan se till
              att skapa de förbättringar som är nödvändiga.
            </seg>
          </u>
          <note n="54c13ccc" type="speaker">
            Anf. 81 GUNILLA WAHLÉN (v) replik:
          </note>
          <u who="Q4990084" xml:id="i-9435639b20401161-1" n="abef910a">
            <seg n="aa734b25">
              Fru talman! Målet är inte att det ska vara lättare och snabbare
              för oss i riksdagen att komma fram. Målet kan inte bara vara att
              det ska gå fort att få F-skattsedel. Du måste ha andra mål också
              miljömål, andra regelverk som påverkar företagen, möjligheten
              att starta företag och bedriva företag. Det måste vara ett rättssäkert
              system. Om man ska ha ett rättssäkert system måste det finnas
              regler som är rättssäkra.
            </seg>
            <seg n="bc14edad">
              Den här diskussionen handlar om att vi måste analysera vilka
              regler som finns och vilka regler som är onödiga. Utifrån den
              diskussion vi har haft och det arbete vi har gjort gemensamt i
              s, v och mp vet jag att det är regeringens avsikt att målet ska
              nås till 2010. Det är vi överens om.
            </seg>
          </u>
          <note n="3306602c">
            Överläggningen var härmed avslutad.
          </note>
          <note n="c93aa213">
            8 § Nya regler om dödförklaring
          </note>
          <note n="08bd767b">
            Föredrogs
          </note>
          <note type="speaker" n="9eb0fc0d">
            Anf. 82 REZENE TESFAZION (s):
          </note>
          <note n="2634030d">
            Fru talman! Vi ska nu debattera lagutskottets betänkande LU20
            där utskottet behandlar regeringens proposition Nya regler om
            dödförklaring samt en motion som väckts med anledning av propositionen.
          </note>
          <note n="5f5a1a6c">
            I propositionen lägger regeringen fram ett nytt förslag till
            lag om dödförklaring, och det föreslås att nuvarande bestämmelse
            om dödförklaring i 25 § ärvdabalken upphävs. Den föreslagna lagen
            innehåller bestämmelser om beviskrav vid försvinnande och de tidsfrister
            som måste beaktas i ett ärende om dödförklaring.
          </note>
          <u who="Q6206513" xml:id="i-7ff72520a7ef2df0-0" n="7539b712">
            <seg n="2d131e26">
              Regeringen föreslår en särskild regel om ett försvinnande skett
              i samband med en naturkatastrof, stor olycka eller liknande omständigheter
              om det finns en mycket hög grad av sannolikhet för att den försvunne
              är död. Beslut om dödförklaring föreslås i samtliga fall fattas
              av Skatteverket, och den nya lagstiftningen föreslås träda i kraft
              den 1 april 2005.
            </seg>
          </u>
          <note n="b87ed554">
            I betänkandet finns en reservation. Lagutskottet föreslår att
            riksdagen antar regeringens lagförslag och avslår motionen.
          </note>
          <note type="speaker" n="42782f29">
            Anf. 83 BERTIL KJELLBERG (m):
          </note>
          <u who="Q4895693" xml:id="i-19582353c8237204-0" n="f354ff16">
            <seg n="b5fa8d2f">
              Fru talman! Det är ett viktigt och allvarligt ämne vi ska debattera
              i dag. Frågan om hur vi ska behandla personer som är försvunna
              och som vi befarar har avlidit är en grannlaga uppgift. Det är
              viktigt att de anhöriga inom rimlig tid, i vart fall i juridisk
              mening, får klarhet om den försvunne. Detta är viktigt inte minst
              med hänsyn till en rad praktiska frågor.
            </seg>
            <seg n="a3ee04a9">
              Mot dessa rättmätiga krav står den försvunnes rätt att inte utan
              sakliga skäl bli dödförklarad.
            </seg>
            <seg n="b48eea58">
              Vi är överens om att de regler som vi har i dag inte speglar
              nutiden. Vi kan på ett dygn resa i stort sett över hela jorden
              och kan på några sekunder meddela oss med hela världen. Vi har
              också ett mer utvecklat och utbrett polissamarbete. Detta tillsammans
              med de ökade möjligheterna till kommunikationer gör att väntetiderna
              för dödförklaring kan kortas avsevärt.
            </seg>
            <seg n="e36dca2f">
              Redan 1998 lämnade Ärvdabalksutredningen förslag på förkortning
              av fristerna för dödförklaring. Det är anmärkningsvärt att regeringen
              och Justitiedepartementet inte haft förmågan att på närmare sju
              år lägga fram ett förslag med nödvändiga lagändringar. Men det
              är väl så att den late blir flitig på kvällen.
            </seg>
            <seg n="fb52f65d">
              Fru talman! Vi moderater ser positivt på regeringens förslag
              att tidsfristerna för dödförklaring kortas. Vi ser också positivt
              på att det införs ett särskilt stadgande om mycket korta handläggningstider
              vid naturkatastrofer och stora olyckor. Tyvärr är det nog så att
              den fruktansvärda händelsen i Sydostasien inte är den sista där
              personer boende i Sverige drabbas av ond bråd död i en naturkatastrof
              eller en stor olycka. Därför är det nödvändigt att det finns lagregler
              som svarar upp mot sådana tragiska händelser.
            </seg>
            <seg n="29924f64">
              Med de justeringar som regeringen gjort efter yttrandet från
              Lagrådet är vi beredda att acceptera den föreslagna lagstiftningen
              när det gäller reglerna för dödförklaring.
            </seg>
            <seg n="834dcf05">
              Fru talman! Vi har dock invändningar mot att handläggningen av
              denna fråga förs över från domstolarna till Skatteverket. Som
              skäl för denna förändring har regeringen anfört att det är Skatteverket
              som i dag har ansvaret för folkbokföringen och att Skatteverket
              redan tidigare enligt praxis haft möjlighet att avföra personer
              som varit inblandade i olyckor.
            </seg>
            <seg n="750860dc">
              När Skatteverket tillämpat denna något märkliga praxis har man
              inte gjort några egna värderingar utan i huvudsak lutat sig mot
              polisens utredningar och bedömningar. Det har varit möjligt i
              en tid när det i huvudsak rört försvinnanden som utretts av svensk
              polis, men hur skulle Skatteverket ställt sig till utredningar
              och bedömningar som gjorts av utländsk polis?
            </seg>
            <seg n="a23bd637">
              Det är min bedömning att det inom Skatteverket inte finns någon
              vana att bedöma sådan bevisning som blir nödvändig när vi ska
              tillämpa de nya reglerna. Skatteverket har ägnat sig åt registrering
              av faktiska förhållanden. De nya reglerna ger utvidgade möjligheter
              till dödförklaring. Reglerna innehåller en rad moment som kan
              innebära svåra överväganden.
            </seg>
            <seg n="d876ee9c">
              Vad är exempelvis en naturkatastrof, en stor olycka och liknande
              omständigheter? Och vad är en mycket hög grad av sannolikhet?
              De är bara några av de delikata uppgifter som den instans som
              ska pröva möjligheterna till dödförklaring har att ta ställning
              till.
            </seg>
            <seg n="3ece3c74">
              Fru talman! Vi moderater, liksom våra vänner inom den borgerliga
              alliansen, är övertygade om att det är domstolarna som är bäst
              skickade att göra dessa svåra överväganden. Domstolarna är den
              institution i samhället som oberoende och rättssäkert ska kunna
              behandla frågor som är av avgörande betydelse för medborgarna.
              Inom domarkåren finns en kompetens som är unik i samhället i övrigt
              för att ta upp och värdera bevisning. Domstolarna har också möjlighet
              att ta upp muntlig bevisning.
            </seg>
            <seg n="2c166ab5">
              Det finns också, fru talman, ett rent praktiskt argument för
              att behålla nuvarande ordning. Vi är alla angelägna om att de
              anhöriga till de försvunna efter naturkatastrofen i Sydostasien
              ska kunna få en snabb behandling av sina ansökningar.
            </seg>
            <seg n="9f366e41">
              Nu finns en etablerad ordning med fastlagda rutiner. Detta vill
              regeringen och dess stödpartier rasera för att inom Skatteverket
              bygga upp nya rutiner och en ny nämnd som ska behandla just sådana
              ärenden som domstolarna tidigare behandlat. Det kan innebära onödiga
              förseningar till nackdel för de anhöriga. Låt oss därför behålla
              den nuvarande ordningen och låta domstolarna fortsätta att avgöra
              frågan om dödförklaring.
            </seg>
          </u>
          <note n="4ea928a3">
            Slutligen, fru talman, yrkar jag bifall till reservationen i
            betänkandet.
          </note>
          <note type="speaker" n="ddba49cb">
            Anf. 84 JAN ERTSBORN (fp):
          </note>
          <u who="Q5718617" xml:id="i-be54314b8e5a39f6-0" n="4c421730">
            <seg n="a63ed2ea">
              Fru talman! Redan 1998 överlämnade Ärvdabalksutredningen ett
              förslag till justitieministern som handlade om makes arvsrätt,
              dödsboförvaltning och dödförklaring. Det har sedan varit föremål
              för remissbehandling och beredning. Den beredningstiden är snart
              sex år.
            </seg>
            <seg n="9c4b18d5">
              Nu inträffade den 26 december en synnerligen tragisk olycka inte
              bara för oss i Sverige utan kanske speciellt för de många länderna
              runt Indiska oceanen. För Sveriges del handlar det om 500600 personer
              som är döda eller saknade. Då var det naturligtvis bra att Justitiedepartementet
              snabbt tog fatt i ärendet och lade fram en proposition som vi
              nu kan behandla och som därmed kan träda i kraft.
            </seg>
            <seg n="c2fc9e6d">
              Skrivningarna som lades till om naturkatastrofer blev väl i första
              omgången inte de allra bästa, men efter att man tagit hänsyn till
              Lagrådets synpunkter tycker jag, liksom många andra, att reglerna
              nu är tillfredsställande utformade. Det är naturligtvis bra och
              nödvändigt att vi får kortare tidsfrister för dödförklaringsärenden.
              Detta kan man speciellt se bland de anhöriga till saknade, som
              upplever mycket bekymmer med både praktiska saker och naturligtvis
              även med det tragiska sorgearbetet.
            </seg>
            <seg n="0aafbfbb">
              Sammantaget tycker jag alltså att det är ett bra lagförslag som
              regeringen lägger fram. Det kommer att underlätta för anhöriga
              till saknade att gå vidare i livet.
            </seg>
            <seg n="1b047558">
              Varför har vi då reserverat oss? Jo, vi är alla överens om att
              vi ska ha en skyndsam handläggning, och det har vi haft också
              i riksdagen med förkortad motionstid och så vidare. Skyndsam handläggning
              av dessa ärenden får vi inte om man nu byter organisation. Det
              är min bestämda uppfattning.
            </seg>
            <seg n="2850b748">
              Den befintliga organisationen med de allmänna domstolarna skulle
              kunna ta hand om de här ärendena mycket snabbt och smidigt, och
              kungörelser skulle komma ut här tämligen omgående efter lagens
              ikraftträdande.
            </seg>
            <seg n="6144fcff">
              Jag befarar betydande inkörningsproblem och långa handläggningstider
              hos Skatteverket. Man måste anställa eller avdela personal, och
              man har inte erfarenhet av den här typen av ärenden.
            </seg>
            <seg n="23b64343">
              Det som har hänt beträffande framför allt Estoniakatastrofen
              är inte att likställa med det som kommer här nu, med framför allt
              offren från tsunamikatastrofen. Jag menar alltså att regeringen
              och utskottsmajoriteten här gör en stor felbedömning, som nu kommer
              att drabba anhöriga när det gäller tiden.
            </seg>
            <seg n="96ea3c5c">
              Även i sak borde de här ärendena ligga kvar hos domstolarna.
              Jag kan egentligen åberopa precis samma uppgifter som Bertil Kjellberg
              nyss har lämnat. Det är fråga om bevisvärdering, om tolkning av
              lagstiftningen och om muntliga förhandlingar som man kan hålla
              i domstolarna.
            </seg>
            <seg n="e754a1c8">
              Jag kan ta ett exempel från tsunamikatastrofen, där Khao Lak
              är det som vi har hört väldigt mycket talas om. Det är en mycket
              hög grad av sannolikhet att man befann sig på stranden eller badade
              i havet, befann sig några hundra meter upp på sitt hotell eller
              ytterligare några hundra meter upp bland husen inne på gatorna,
              där vattnet bevisligen också trängde in och personer både skadades
              och sannolikt omkom.
            </seg>
            <seg n="fbe488aa">
              De här frågorna ska inte vi här i riksdagen svara på, men man
              måste svara på dem när man ska hantera den här lagstiftningen.
              Jag menar att det är typiska frågor som domare och domstolar har
              kompetens att svara på. Att då tillskapa ett administrativt förfarande
              i en central myndighet tycker jag är att gå alldeles fel väg.
            </seg>
            <seg n="6a3863ec">
              Fru talman! Jag tycker alltså att det huvudsakliga skälet just
              nu för att ärendena ska ligga kvar på domstolarna är skyndsamheten
              och en snabb handläggning. Jag är helt övertygad om att det hade
              varit ett mycket bättre alternativ om vår reservation hade gått
              igenom.
            </seg>
            <seg n="e6dc4011">
              Jag yrkar bifall till vår reservation.
            </seg>
          </u>
          <note type="speaker" n="4c848800">
            Anf. 85 YVONNE ANDERSSON (kd):
          </note>
          <u who="Q4935945" xml:id="i-e98d41f3bb4cb9e2-0" n="38bade21">
            <seg n="7dd7e0cb">
              Fru talman! Jag vill instämma med mina kolleger Bertil Kjellberg
              och Jan Ertsborn, som är riksdagsledamöter och tillika advokater
              och känner till domstolshantering innan och utan, vilket jag inte
              gör. Vi delar bedömningen att de här frågorna ska ligga kvar på
              tingsrätten, att tingsrätten ska har kvar sin uppgift i fråga
              om dödförklaring.
            </seg>
            <seg n="32a4d7ce">
              Flera av oss tycker naturligtvis att i en så allvarlig fråga
              som dödförklaring skulle man ha velat uttrycka sina synpunkter
              på ett mera genomgripande sätt. Nu blir det en skyndsam hantering.
              Så är väl livet, att händelser kan inträffa där vi inte riktigt
              kan avgöra hur snabbt det behöver gå. I det här fallet var det
              bra att regeringen tog tag i frågan och fixade den i samband med
              att det ändå måste ske så många delar, med tanke på den förfärliga
              katastrofen.
            </seg>
            <seg n="f031c2a9">
              Vi kristdemokrater tycker att lagförslaget är bra, men just med
              reservation för var hanteringen ska ligga. Vi tror att om den
              ligger på Skatteverket skulle det i det här fallet försena möjligheten
              för de anhöriga att få det klart. Vi är också oroliga för att
              det kanske inte blir lika rättssäkert som när den allmänna domstolen
              hanterar det.
            </seg>
          </u>
          <note n="6c59446b">
            Jag yrkar bifall till reservationen.
          </note>
          <note type="speaker" n="f0677361">
            Anf. 86 MARIANNE CARLSTRÖM (s):
          </note>
          <u who="Q4942028" xml:id="i-c34bc6a064fbfe39-0" n="bb114c9c">
            <seg n="6446cbe0">
              Fru talman! Vi svenskar har svårt att tala om döden. Men ibland
              gör sig verkligheten gällande och vi måste prata om den. Sorg
              är svår att hantera vid ett dödsfall, och det blir ännu svårare
              om omständigheterna är sådana att det är oklart vad som verkligen
              har hänt och personen som saknas inte återfinns. Mitt i den sorgen
              måste man också ta itu med de praktiska frågor som följer med
              ett dödsfall.
            </seg>
            <seg n="2967f3f3">
              Reglerna om dödförklaring är gamla och behöver ses över. Detta
              var planerat och ingick i utredningen om ärvdabalken. Men i och
              med tsunamin i Sydostasien den 26 december 2004 har ärendet blivit
              mer angeläget och visat på behovet av att snabbt och effektivt
              kunna hantera dödförklaringar.
            </seg>
            <seg n="935e68b2">
              Denna proposition är en samarbetsproposition mellan Socialdemokraterna
              och Vänsterpartiet.
            </seg>
            <seg n="bf1e8904">
              En särskild regel föreslås nu för de fall där ett försvinnande
              har skett i samband med en naturkatastrof eller en stor olycka
              eller under liknande omständigheter och det finns en mycket hög
              grad av sannolikhet för att den försvunne är död. Detta är en
              stor förändring gentemot gällande rätt, likaså förändringen att
              en person som är försvunnen får dödförklaras omedelbart om det
              är utrett att personen är död.
            </seg>
            <seg n="29ecbd8a">
              Den reform som vi nu genomför är angelägen. Den bidrar till att
              minska människors ovisshet, och den skapar tydlighet. En ordning
              där människor får vänta i många år på en dödförklaring, i fall
              där döden är högst sannolik, är utifrån dagens situation inte
              en rimlig ordning.
            </seg>
            <seg n="a8e33205">
              Det är i dag mycket enklare att söka efter saknade personer än
              vad som gällde vid tiden för 1933 års lag om boutredning och arvskifte.
              Det finns helt enkelt inte skäl att upprätthålla dagens tidsfrister
              i lagen.
            </seg>
            <seg n="cb2b902a">
              Människor vill kunna gå vidare i sitt sorgearbete. Det är ett
              starkt känslomässigt skäl för att införa lagen om förkortade frister.
              Men det finns också juridiska och ekonomiska skäl.
            </seg>
            <seg n="7e3d53d2">
              I dag har vi två olika procedurer, kring frågan om dödförklaring
              å ena sidan och frågan om avregistrering i folkbokföringsregistret
              å andra sidan. I ena fallet beslutar domstol och i andra fallet
              Skatteverket. Rättsverkningarna blir dock i båda fallen densamma,
              det vill säga att boutredning, bouppteckning och arvskifte kan
              förrättas. Det finns starka skäl för att dessa parallella ordningar
              ska samordnas.
            </seg>
            <seg n="7fd5378a">
              Den nya lagen blir tydlig genom att i alla de fall där förutsättningarna
              saknas för läkare att utfärda dödsbevis ska dödförklaringar alltid
              prövas materiellt av en enda myndighet.
            </seg>
            <seg n="5b8c505f">
              Till dagens ärende finns en reservation, som är gemensam för
              de borgerliga partierna. Borgarna tycker inte att dessa frågor
              ska hanteras enbart av skattemyndigheten i framtiden. Vi i majoriteten,
              liksom remissinstanserna, anser att detta är en bra ordning. Endast
              Kammarkollegiet hade en synpunkt om den särskilda nämnd som ska
              fatta beslut i vissa fall, en synpunkt som har tillgodosetts i
              propositionen.
            </seg>
            <seg n="03393447">
              Vi anser att det är lämpligt att Skatteverket fattar beslut om
              dödförklaringar. Skatteverket har genom sitt ansvar för folkbokföringen
              en god och naturlig tillgång till uppgifter om samtliga som har
              sin hemvist i Sverige. Man har också genom prövningen av folkbokföringen
              regler om avregistrering, kunskap och erfarenhet av den utredning
              som krävs för att redan med dagens praxis direkt kunna avregistrera
              en försvunnen person ur folkbokföringen.
            </seg>
            <seg n="9ac04bae">
              Beslut om dödförklaring har inte någon tvistekaraktär, och det
              måste sägas vara ett främmande inslag i en allmän domstol, där
              i regel två parter står emot varandra.
            </seg>
            <seg n="9b470b66">
              Majoriteten anser att det tydligt framstår att beslut om dödförklaring
              har en förvaltningsrättslig karaktär, och därför är det också
              rimligt att en förvaltningsmyndighet svarar för uppgiften. Besluten
              om dödförklaring kommer att kunna överklagas till våra förvaltningsdomstolar.
              Ärendet kommer också att kunna omprövas av myndigheten. I mer
              komplicerade ärenden om dödförklaring kommer beslut att fattas
              av en särskild nämnd inom verket.
            </seg>
            <seg n="14a84251">
              Regeringen kommer inom en mycket snar framtid att fatta beslut
              som ska ge Skatteverket de nödvändiga verktygen för att handlägga
              dessa ärenden.
            </seg>
            <seg n="17954f80">
              I den särskilda nämnden kommer det att vara väl sörjt för rättssäkerheten.
              Alla kommer att ha en juridisk kompetens och en tidigare praxis
              att luta sig mot. Vid överklaganden kommer Skatteverket att ompröva
              ärendena självmant. Detta sammantaget talar för att det blir en
              kraftig förstärkning av rättssäkerheten.
            </seg>
          </u>
          <note n="8ad9c50b">
            Fru talman! Jag yrkar avslag på reservationen och bifall till
            propositionen.
          </note>
          <note type="speaker" n="22fe9828">
            Anf. 87 JAN ERTSBORN (fp) replik:
          </note>
          <u who="Q5718617" xml:id="i-be54314b8e5a39f6-1" n="4c421730">
            <seg n="fbbab6de">
              Fru talman! Vi i utskottet som har handlagt detta är säkert alla
              överens om att man ska se till att den här parallella ordningen,
              som Marianne Carlström talade om, ska försvinna i och med det
              här lagförslaget. Under Marianne Carlströms anförande sökte jag
              några ytterligare skäl för varför Skatteverket ska vara den handläggande
              och beslutande myndigheten.
            </seg>
            <seg n="fa97161c">
              Jag har fortfarande inte hört något annat än att man har hand
              om folkbokföringen och att man gjorde dessa så kallade dödskrivningar
              efter Estoniakatastrofen, vilket inte alls är att jämställa med
              den situation som råder till exempel efter katastrofen i Thailand.
              I Estoniafallet fanns det ju tillförlitliga passagerarlistor.
              Fanns man inte bland de bärgade var det alldeles uppenbart vad
              som hade inträffat.
            </seg>
            <seg n="20903a62">
              Min fråga till Marianne Carlström är: Finns det inte några ytterligare
              skäl för att Skatteverket ska göra detta? Är det dessa skäl, som
              man ställer emot rättssäkerheten i domstolarna, som gör att man
              vill ha Skatteverket som handläggande myndighet?
            </seg>
          </u>
          <note type="speaker" n="ac54453c">
            Anf. 88 MARIANNE CARLSTRÖM (s) replik:
          </note>
          <u who="Q4942028" xml:id="i-c34bc6a064fbfe39-1" n="bb114c9c">
            <seg n="69ae34e6">
              Fru talman! Jag blev lite förvånad. Jag tyckte att Jan Ertsborn
              sade att vi är överens om att det inte ska vara några parallella
              ordningar. Jan Ertsborn får väl svara på det senare.
            </seg>
            <seg n="0608869b">
              Vi tycker att det är bra att det är en myndighet som tar hand
              om allt. Då är det mycket som talar för att Skatteverket ska ha
              hand om detta. Skatteverket har erfarenhet av detta. Man ska ha
              en särskild nämnd där den kompetensen kommer att finnas. Då finns
              det samlat på ett ställe, i stället för som nu utspritt över flera
              tingsrätter. Det handlar inte om särskilt många ärenden. Om det
              blir en särskild nämnd under Skatteverket som har hand om den
              här typen av frågor får den en bra erfarenhet.
            </seg>
          </u>
          <note type="speaker" n="bca1ae54">
            Anf. 89 JAN ERTSBORN (fp) replik:
          </note>
          <u who="Q5718617" xml:id="i-be54314b8e5a39f6-2" n="4c421730">
            <seg n="5027da1a">
              Fru talman! När det gäller frågan om parallella ordningar menar
              jag naturligtvis att domstolarna ska besluta om alla fall där
              det inte finns sedvanliga dödsattester. Det är vårt sätt att lösa
              detta.
            </seg>
            <seg n="20f348c1">
              Vi har i det här landet 1015 ärenden per år om dödförklaringar.
              Vi kan beräkna att få kanske 200 ansökningar under våren. Skrämmer
              det inte på något vis utskottsmajoriteten att när man får denna
              stora mängd ska man samtidigt bygga upp en ny organisation för
              att ta hand om detta, och sedan när ett år har gått och ärendena
              är avklarade är man nere igen på 1015 fall? Är inte detta lite
              skrämmande, och är det inte, framför allt ur kostnadssynpunkt,
              besvärande att man gör på det här viset i stället för att utnyttja
              den organisation som finns redan i dag?
            </seg>
            <seg n="17151c9b">
              Marianne Carlström sade att det blir rättssäkert hos Skatteverket.
              Tyvärr är det väl så att om det är någon myndighet i det här landet
              som allmänheten inte tycker är rättssäker är det nog Skatteverket
              man tänker på. Det här med rättssäkerheten ställer vi inte upp
              på. Vi vill att det ska vara kvar i domstolarna.
            </seg>
          </u>
          <note type="speaker" n="92808a20">
            Anf. 90 MARIANNE CARLSTRÖM (s) replik:
          </note>
          <u who="Q4942028" xml:id="i-c34bc6a064fbfe39-2" n="bb114c9c">
            <seg n="c2ee77cf">
              Fru talman! Jag kan inte se varför det skulle vara besvärande
              att flytta detta till Skatteverket. Alla remissinstanser är överens.
              Det är ingen som har haft några synpunkter på detta. Det är endast
              de borgerliga partierna som har denna synpunkt. Det känns som
              om det är viktigare för er att slå vakt om tingsrätterna än om
              själva ärendet och att det blir rättssäkert behandlat. Man borde
              kunna pröva denna ordning som ingen annan än de borgerliga partierna
              har synpunkter på.
            </seg>
          </u>
          <note type="speaker" n="b13ada2c">
            Anf. 91 TASSO STAFILIDIS (v):
          </note>
          <u who="Q6186607" xml:id="i-3e62ee76a371cb70-0" n="9d93afd5">
            <seg n="c2262306">
              Fru talman! Jag ska försöka att inte upprepa det som har sagts.
              Det är väldigt mycket som har sagts om hur viktig den här frågan
              är, inte minst just nu mot bakgrund av flodvågskatastrofen.
            </seg>
            <seg n="b058ec0a">
              Fru talman! Det jag skulle vilja lyfta upp handlar om det som
              vi är oense om och där de borgerliga partierna har reserverat
              sig. Vi, Socialdemokraterna och förhoppningsvis även Miljöpartiet
              anser att det förslag som regeringen har lagt fram är ett bra
              och heltäckande förslag. Jag vill betona det som Marianne Carlström
              lyfte upp i sitt anförande, nämligen att Skatteverkets beslut
              om dödförklaring får överklagas hos allmän förvaltningsdomstol
              när det kommer ett tvistigt fall. Det kommer att kunna prövas
              av en domstol, vilket garanterar att rättssäkerheten inte åsidosätts,
              som är den kritik som de borgerliga partierna för fram. Finns
              det skäl för att pröva ett ärende ännu mer kommer den möjligheten
              att finnas. Skatteverket kommer självmant att ompröva ärendena.
            </seg>
            <seg n="07b3b22b">
              Det som jag ser som det allra viktigaste argumentet för den här
              ordningen med den nya nämnden som kommer att inrättas är att vi
              kommer att få en enhetlig praxis. Det kommer inte att göras flera
              olika tolkningar ute i landet. Man kommer att ha ett ställe som
              kommer att behandla alla dessa ärenden på ett likartat sätt om
              de har en liknande bakgrund till själva dödförklaringen.
            </seg>
            <seg n="a37237d8">
              Vi anser att det i ett längre perspektiv är otroligt viktigt
              att vi får en enhet som har en enhetlig praxis på området. Den
              måste också få möjlighet att utvecklas. De borgerliga partiernas
              allians säger att detta skulle leda till längre väntetider och
              större administration. Jag tror tvärtom att det skulle bli en
              längre hanteringstid ute i domstolarna. Domstolarna sitter ju
              inte precis och rullar tummarna. De har väldigt mycket att göra,
              och de är väldigt arbetstyngda. Jag tycker att det också är ett
              skäl som talar för att man ska samla alla dessa ärenden till en
              instans. I den mån det är möjligt ska den här nämnden kunna fatta
              beslut. Är det ett tvistigt fall kommer det att lyftas upp till
              domstolshantering.
            </seg>
          </u>
          <note n="6ae2647b">
            Fru talman! Med detta vill jag också yrka bifall till förslaget
            i utskottets betänkande och till propositionen och avslag på reservationen.
          </note>
          <note type="speaker" n="b06cd647">
            Anf. 92 BERTIL KJELLBERG (m) replik:
          </note>
          <u who="Q4895693" xml:id="i-19582353c8237204-1" n="f354ff16">
            <seg n="66044150">
              Fru talman! Tasso Stafilidis säger att det är bra med en myndighet
              för då får man en praxis. Vad Tasso Stafilidis säger är att det
              bästa vore om vi hade en tingsrätt i Sverige. Vi dömer för mord
              över hela Sverige i massor av domstolar. Det är väl ändå inte
              det han menar?
            </seg>
            <seg n="9f3145dd">
              En nämnd ska vi ha i stället. Vad vi då inför är egentligen en
              specialdomstol, som jag tycker är helt onödig. Vi har väl fungerande
              domstolar.
            </seg>
            <seg n="c15436e2">
              Det allvarliga med det här är att vi ska bygga upp en ny verksamhet.
              Hur många månader och veckor ska det ta innan den verksamheten
              fungerar? I de allmänna domstolarna finns det runtom i landet
              en massa personer som bara sitter och väntar på att det här ska
              starta, och vi får en decentralisering av det här beslutsfattandet
              som är både bra och riktig. Jag förstår liksom inte argumenten
              att man ska få en enhetlig praxis. Vi har system för att bygga
              praxis redan i dag.
            </seg>
          </u>
          <note type="speaker" n="711b2b48">
            Anf. 93 TASSO STAFILIDIS (v) replik:
          </note>
          <u who="Q6186607" xml:id="i-3e62ee76a371cb70-1" n="9d93afd5">
            <seg n="9a9db242">
              Fru talman! Bertil Kjellberg drar alldeles för höga växlar. Det
              kanske är det som tyder på, som Marianne Carlström antydde tidigare,
              att det är något annat som ligger bakom än just den här frågan,
              nämligen tingsrätternas vara eller icke vara.
            </seg>
            <seg n="996b3b0c">
              Men det är inte det som jag lyfter fram generellt. Tvärtom ser
              vi faktiskt det här som en möjlighet att lyfta bort de här frågorna
              från tingsrätterna. Vi tycker att det är onödigt att domstolsväsendet,
              som är tillräckligt arbetstyngt, ska belastas med ärenden om dödförklaring
              när Skatteverket genom sitt ansvar för folkbokföringen och genom
              sin erfarenhet är bättre lämpat att fatta beslut i dessa frågor.
            </seg>
            <seg n="910527cb">
              Är det så, Bertil Kjellberg, att det uppstår en tvistighet får
              man föra in ärendet i precis samma ordning som nu. Men i första
              hand ska vi försöka lyfta bort sådana här ärenden från tingsrätterna.
            </seg>
            <seg n="c4c27e2d">
              Jag vet inte om Bertil Kjellberg kan föra fram någonting som
              faktiskt talar för att tynga tingsrätterna med sådana här ärenden,
              om det inte finns någon tvistighet i dem, om det i själva verket
              inte råder några tvivelaktigheter när det gäller orsaker och så
              vidare. Om det är helt klara fall, varför ska man då behöva föra
              upp dem till tingsrätterna? Jag anser inte det, och det anser
              inte utskottet heller i betänkandet, fru talman.
            </seg>
            <seg n="86185405">
              Vi har gjort den här bedömningen, och självfallet, som betänkandet
              också tar upp, ser vi inget skäl att oroa oss för att handläggningstiderna
              kommer att bli längre. Vi hoppas tvärtom att det kommer att gå
              ännu snabbare så att de människor som just nu har stort behov
              får den hjälp de behöver.
            </seg>
          </u>
          <note type="speaker" n="ce61c250">
            Anf. 94 BERTIL KJELLBERG (m) replik:
          </note>
          <u who="Q4895693" xml:id="i-19582353c8237204-2" n="f354ff16">
            <seg n="eb92fcf2">
              Fru talman! Om det nu är så att vi månar om tingsrätterna tror
              jag inte vi ska ta bort frågan om dödförklaring. Det är som jag
              sade tidigare 1015 ärenden per år i hela landet. Det är inget
              riktigt argument.
            </seg>
            <seg n="f56e228b">
              Tasso Stafilidis säger att vid tvister kan man överklaga. Problemet
              i den här typen av ärenden är att partsställningen är något oklar.
              Den som kan ha synpunkter på att bli dödförklarad finns ju inte.
              Att han inte har någon möjlighet att överklaga är problemet. Därför
              är det så viktigt att man har en rättssäker och stabil hantering.
            </seg>
            <seg n="cffe7553">
              Jag har fortfarande inte fått svar på hur man har tänkt sig att
              bevisupptagningen ska gå till. Hur ska man kunna höra vittnen
              som var med på stranden i Khao Lak? Hur ska man under ed höra
              människor? Den möjligheten har man inte i den här nämnden. Det
              är det som jag tycker är det avgörande.
            </seg>
            <seg n="5ff7e1c2">
              Det finns två viktiga skäl, dels bevisupptagningen, dels att
              man fördröjer hanteringen under ett övergångsskede. Det tycker
              jag i och för sig är allvarligt, men jag tror att bevisupptagningen
              i det längre perspektivet är det viktigaste.
            </seg>
          </u>
          <note type="speaker" n="0f421c68">
            Anf. 95 TASSO STAFILIDIS (v) replik:
          </note>
          <u who="Q6186607" xml:id="i-3e62ee76a371cb70-2" n="9d93afd5">
            <seg n="d283d06a">
              Fru talman! Först var det argumentet om att det brukar vara 1015
              fall per år som avgörs. Det är ju argument nog för att inte de
              här få fallen ska ligga ute på olika tingsrätter i landet, där
              man kan få en situation där det inte finns någon tydlig praxis.
              Är det så få ärenden som 1015 som ska avgöras varje år, som det
              förhoppningsvis också kommer att vara i framtiden, är det väl
              bra att det är en annan instans än tingsrätten som hanterar detta
              och som framför allt kan ge en likartad praxis och en enhetlig
              bedömning av de enskilda ärendena.
            </seg>
            <seg n="dd539d47">
              Frågan om bevisvärdering är så klart en väldigt viktig synpunkt.
              Men den här nämnden och Skatteverket ska ju inte gå vare sig på
              hörsägen eller på annat. De måste så klart grunda sina beslut
              på polisutredningar och liknande. Det är inte de själva som ska
              göra värderingarna utan någon som helst bakgrund eller utan någon
              som helst utredning. Där känner jag mig trygg över den utveckling
              som kommer att ske. Men också de erfarenheter som finns ska nu
              plockas in i den här nämnden. Skatteverket ska ju inte komma från
              ingenstans och börja hantera ärendena. Man ska försöka plocka
              upp den kompetens och den praxis som redan finns i dag. Man ska
              faktiskt inte börja på noll.
            </seg>
            <seg n="8f12978d">
              Fru talman! Jag tror helt enkelt att det här ärendet, som är
              så pass viktigt för de aktuella fall som behöver lösas, kommer
              att få en bra lösning med en enhet som behandlar de här ärendena
              enhetligt och också utvecklar en praxis på området.
            </seg>
          </u>
          <note type="speaker" n="7eb2946c">
            Anf. 96 GUNVOR G ERICSON (mp):
          </note>
          <u who="Q4946932" xml:id="i-aa83be0b63a3075f-6" n="fb22f8b8">
            <seg n="590db559">
              Fru talman! Miljöpartiet ställer sig bakom lagutskottets betänkande
              om nya regler för dödförklaring. Det är viktigt att det finns
              tydliga regler som också är väl kända. Tyvärr, som har nämnts
              här tidigare i dag, har vi denna vinter blivit varse hur snabbt
              vår värld kan förändras. Naturkatastrofer kommer tyvärr att inträffa
              igen. Och ärvdabalkens huvudregler om tioårig preskriptionstid
              kom till i en tid då samhället såg annorlunda ut.
            </seg>
            <seg n="9f934a08">
              Förslaget om nya regler är en anpassning till tiden. Det är bra
              att det blir kortare tidsfrister. Att mitt i sorgen också behöva
              ta tag i praktiska bekymmer är inte lätt. Det finns många exempel;
              jag kan bara nämna ett i min släkt där familjen befann sig på
              stranden i Khao Lak. Barnen, 17 och 19 år, överlevde, men inte
              mamma och pappa. Mamma är återfunnen och identifierad, men inte
              pappa.
            </seg>
            <seg n="76e7f8be">
              Mitt i sorgen ska nu dessa båda barn behöva fundera över husamorteringar
              och andra spörsmål samt fundera på vad som har hänt pappa. Och
              den praktiska detaljen när vi kan få ett avslut är inte minst
              viktig. Det är därför det är högst angeläget att vi får till en
              lagändring som är tydlig och som vi känner ska kunna gå relativt
              snabbt.
            </seg>
            <seg n="230bb794">
              Jag delar Marianne Carlströms syn att en myndighet bör ha ansvaret
              samlat. Likaså instämmer jag i Tasso Stafilidis påpekande om Skatteverkets
              och den nya nämndens roll. Skatteverket har kunskap och erfarenhet
              av den utredning som behövs. När handläggningen läggs på Skatteverket
              kan det bidra till att domstolarna kan koncentrera sin verksamhet
              på rättskipning och egentlig tvistlösning.
            </seg>
          </u>
          <note n="9d30d702">
            Jag yrkar bifall till förslaget.
          </note>
          <note type="speaker" n="1436a740">
            Anf. 97 VIVIANN GERDIN (c):
          </note>
          <u who="Q4949860" xml:id="i-e8f49dece306755e-0" n="ac571eea">
            <seg n="2950f89a">
              Fru talman! I spåren av naturkatastrofen i Sydostasien har regeringen
              lagt fram förslag om nya regler för att underlätta dödförklaring
              av saknade människor som med stor sannolikhet har omkommit i samband
              med katastrofen. Centerpartiet stöder regeringens förslag att
              underlätta för de anhöriga att ansöka om dödförklaring efter en
              så stor katastrof och där den anhöriga har befunnit sig.
            </seg>
            <seg n="1defdf8a">
              Efter diskussioner inom Centerpartiet har vi däremot kommit fram
              till att vi inte kan stödja regeringens förslag att handläggningen
              av ärenden som rör dödförklaring ska flyttas över till Skatteverket.
              Kopplingen till Skatteverket och dess ansvar för folkbokföringen
              har vi ansett inte ska vara det avgörande skälet till att bygga
              upp en ny centraliserad organisation.
            </seg>
            <seg n="910fea1b">
              Vi i Centerpartiet anser att handläggningen av dödförklaringsärenden
              i första hand ska ligga kvar hos tingsrätten på den ort där den
              försvunne haft sin hemvist. Tingsrätterna har i dag en väl fungerande
              organisation för att hantera de här ärendena. Med hänvisning till
              detta tycker vi att det vore olyckligt att tillskapa en ny, oprövad
              organisation, också med hänsyn till att den nya lagen ska träda
              i kraft den 1 april.
            </seg>
            <seg n="21fed3ce">
              Med tanke på den svåra situation som många anhöriga nu befinner
              sig i borde riksdagens beslut vara att på det smidigaste sättet
              lösa hanteringen av dessa ärenden. Det är den avvikande meningen
              vi har, just att detta ska vara kvar hos tingsrätterna. Därför
              yrkar vi bifall till den reservation som finns.
            </seg>
          </u>
          <note type="speaker" n="1e1fcb4c">
            Anf. 98 TASSO STAFILIDIS (v) replik:
          </note>
          <u who="Q6186607" xml:id="i-3e62ee76a371cb70-3" n="9d93afd5">
            <seg n="25578b2b">
              Fru talman! Jag kan inte låta bli att fråga, som vi diskuterade
              tidigare: Vad är det vi står och debatterar här egentligen, fru
              talman? Vi verkar vara överens om själva innehållet. Det vi håller
              på och tvistar om här är vem som ska handlägga det hela. Det kanske
              är så som Jan Ertsborn tog upp tidigare, nämligen att det kanske
              rör sig om att vi nu kommer att få ansökningar efter den 1 april
              och att det kanske kommer in 200 stycken. Ni hänvisar till att
              ni är oroliga för att det här kommer att ta ännu längre tid med
              det förslag som ligger i propositionen och i utskottets betänkande.
              Då kan jag inte låta bli att fråga, fru talman, hur den borgerliga
              alliansen har tänkt sig detta. 200 ärenden ska ut till våra tingsrätter.
              Har ni tänkt er att tingsrätterna ska hantera det här över en
              natt? Ni vet ju själva hur det är. Yvonne Andersson hänvisade
              till våra två kolleger som är advokater och ju vet hur långa väntetiderna
              är på tingsrätterna. Hur skulle det hanteras? Jag förstår inte
              kritiken, om jag ska vara uppriktig, fru talman. Kan Centerpartiet
              i alla fall klargöra på vad ni har grundat er kritik när ni hänvisar
              till att ni är oroliga för att handläggningstiderna kommer att
              bli enorma om vi för över det här till en myndighet med en enhetlig
              bevakning, beredning och handläggning av de här ärendena? Jag
              förstår inte!
            </seg>
          </u>
          <note type="speaker" n="58e27908">
            Anf. 99 VIVIANN GERDIN (c) replik:
          </note>
          <u who="Q4949860" xml:id="i-e8f49dece306755e-1" n="ac571eea">
            <seg n="15952b20">
              Fru talman! Vi har två vägar att gå här. Den ena är vägen att
              bilda en ny organisation som centralt ska hantera just i dagsläget
              200 ärenden. Den andra är att välja att lägga ut alla dessa ärenden
              runtom till landets tingsrätter, som är betydligt fler, även om
              de är färre i dag efter den centralisering och omorganisation
              som har skett under de sista åren.
            </seg>
            <seg n="1ae1af90">
              Vad gäller tidsaspekten: Just nu står vi inför många ärenden
              som ska hanteras inom en ganska snar framtid, men sedan rör det
              sig om ungefär 1015 ärenden. Rent praktiskt kan jag absolut inte
              förstå Tasso Stafilidis och majoritetens diskussioner om det här
              att det skulle underlätta att tillskapa en ny oprövad myndighet
              som samlat skulle få ansvaret för alla ärenden i landet. Det blir
              ju ett betydligt mindre tryck på landets tingsrätter eftersom
              det rör sig om ärenden utspridda över hela landet.
            </seg>
            <seg n="b99c43b1">
              Jag måste ställa en motfråga till Tasso Stafilidis. Jag förstår
              inte alls resonemanget att det skulle underlätta att tillskapa
              en myndighet som vi inte ens har i dag, och att den skulle ta
              det totala ansvaret för alla samlade ärenden. Det kan jag inte
              förstå.
            </seg>
          </u>
          <note type="speaker" n="ff336239">
            Anf. 100 TASSO STAFILIDIS (v) replik:
          </note>
          <u who="Q6186607" xml:id="i-3e62ee76a371cb70-4" n="9d93afd5">
            <seg n="b9975fff">
              Fru talman! Jag kan inte låta bli att kommentera den iver som
              den borgerliga alliansen nu har stått och representerat. Ni påstår
              på fullt allvar att det inte finns någon kunskap över huvud taget
              på Skatteverket, och det stämmer ju inte med verkligheten. Skatteverket
              har ju kunskap, och Skatteverket har ju hanterat de här ärendena.
              Det nya är ju nästa steg. Om det är så att det blir frågetecken
              och problem kommer den här nämnden att hantera ärendena, och om
              det är så att man inte är nöjd med den här nämndens beslut kan
              man lyfta upp ärendet till en domstol.
            </seg>
            <seg n="3152074f">
              Det är det jag inte begriper. Alla, nästan, har ni stått här
              och talat om att ni inte har något förtroende och att folk inte
              har något förtroende för Skatteverket. Då tror jag att ni är ute
              och far med osanning. Vi pratar inte om skattehandläggning nu.
              Det är det jag tror att ni syftar på när ni säger att folk inte
              har något förtroende för Skatteverket. Jag vet inte om ni har
              några belägg för att säga att folk i allmänhet inte har något
              förtroende för Skatteverkets folkbokföring. Det är ju där vi hamnar.
              Det är ju den sektionen och den delen av myndigheten som den här
              diskussionen handlar om, och där har man kunskap. Varför går ni
              ut och säger att det inte finns någon kunskap när det faktiskt
              finns både kunskap och kompetens? Det är ett rättssäkert system.
              Vad är det vi talar om?
            </seg>
          </u>
          <note type="speaker" n="de6c28e0">
            Anf. 101 VIVIANN GERDIN (c) replik:
          </note>
          <u who="Q4949860" xml:id="i-e8f49dece306755e-2" n="ac571eea">
            <seg n="abeaa556">
              Fru talman! Varje partiföreträdare får tala för sin sak, men
              gemensamt är väl ändå att vi har gjort den här bedömningen.
            </seg>
            <seg n="2f3f84af">
              Kompetens finns det hos alla myndigheter, men det är ju fråga
              om vilken kompetens. Det finns olika slag av kompetens. Det står
              faktiskt till och med i både propositionen och betänkandet att
              man behöver stötta vad gäller rättssäkerheten. Inom domstolarna
              i dag har vi ett juridiskt kunnande som redan finns, och där har
              man också erfarenhet av att hantera dessa ärenden. Det är ju helt
              tydligt att eftersom det här skulle flyttas över till Skatteverket
              och man sedan i nästa steg ska bilda en nämnd så behöver man samla
              in den här kompetensen, så att det blir rätt kompetens i denna
              nämnd. Det är ju faktiskt att gå över ån efter vatten när den
              kompetensen redan finns inom tingsrätten. Jag försvarar alltså
              vårt ställningstagande, och jag tycker att det är oerhört komplicerat.
            </seg>
            <seg n="254f9ed8">
              Det här i sig kan leda till en dyrare förvaltning. Det är också
              lite oroande. Man kan lösa det här rättssäkert, praktiskt och
              till rimliga kostnader. Det talar också för att tingsrätterna
              ska ha kvar detta.
            </seg>
          </u>
          <note type="speaker" n="7504e376">
            Anf. 102 MARIANNE CARLSTRÖM (s):
          </note>
          <u who="Q4942028" xml:id="i-c34bc6a064fbfe39-3" n="bb114c9c">
            <seg n="27912588">
              Fru talman! Egentligen önskar jag inte förlänga den här debatten,
              men när Viviann Gerdin går upp och säger att vi ska ha en ny myndighet
              undrar jag om hon har läst propositionen.
            </seg>
            <seg n="7ce2110e">
              Detta handlar om en ny nämnd, en nämnd till vilken man kommer
              att knyta jurister med domarerfarenhet. När katastrofen och de
              här 200 fallen är utredda kommer de att ha 1520 ärenden per år.
              Skulle inte det ge en bättre kompetens än om 1520 ärenden per
              år är utspridda över landets alla tingsrätter? Lite rim och reson
              kan man väl ha i debatten! Det här är en nämnd som är inkallad
              endast när den behövs och som kommer att kosta ca 200 000 per
              år. Skulle inte det vara rättssäkert och bra? Skulle man inte
              snabbt kunna ge några domare och jurister denna arbetsuppgift,
              och skulle man då inte klara av dessa ärenden som nu kommer på
              grund av katastrofen?
            </seg>
          </u>
          <note n="0788218b">
            Återigen: Jag yrkar bifall till propositionen.
          </note>
          <note type="speaker" n="3b5d8dfe">
            Anf. 103 VIVIANN GERDIN (c) replik:
          </note>
          <u who="Q4949860" xml:id="i-e8f49dece306755e-3" n="ac571eea">
            <seg n="c57c16a5">
              Fru talman! Jag vill rätta till en sak. Det var slarvigt av mig
              att säga myndighet. Skatteverket är en ny myndighet från och med
              den 1 januari 2004, och här gäller det en ny nämnd. Jag vill bara
              göra det klarläggandet att jag mycket väl har läst både proposition
              och delbetänkande.
            </seg>
            <seg n="89cb9344">
              Än en gång: Det som skiljer oss åt är synsättet på hur man organiserar
              statliga verksamheter. Jag har hört här både från Socialdemokraternas
              representant och från Vänstern att det ska vara en som ska sköta
              det här. Återigen återkommer det att det ska vara en enda central
              instans som ska sköta det här. Jag har faktiskt förtroende för
              det domstolsväsende vi har i dag om det bara ges rätt ekonomiska
              förutsättningar att hantera det tryck som finns. Jag har fullt
              förtroende för att det här kan hanteras inom tingsrätterna.
            </seg>
          </u>
          <note type="speaker" n="aad6697a">
            Anf. 104 MARIANNE CARLSTRÖM (s) replik:
          </note>
          <u who="Q4942028" xml:id="i-c34bc6a064fbfe39-4" n="bb114c9c">
            <seg n="9df27269">
              Fru talman! Jovisst, Skatteverket är en ny myndighet men med
              en massa gammal kompetens. De har ändå funnits förut. Att det
              sedan ändrades i själva organisationen betyder inte att det är
              en ny myndighet.
            </seg>
            <seg n="5040a794">
              Sedan var det frågan om en instans. Javisst, det ska vara en
              nämnd, men man kan inte skapa flera nämnder om det handlar om
              att ta hand om 1520 ärenden per år. Sedan bereder man plats på
              tingsrätterna där det finns köer av ärenden. Jag tycker inte att
              det här är särskilt märkligt.
            </seg>
            <seg n="ed458171">
              Det ser ut som om det finns en majoritet för förslaget i kammaren.
              Vi får se hur det blir i framtiden.
            </seg>
          </u>
          <note type="speaker" n="a5be16ad">
            Anf. 105 JAN ERTSBORN (fp) replik:
          </note>
          <u who="Q5718617" xml:id="i-be54314b8e5a39f6-3" n="4c421730">
            <seg n="be7760b8">
              Fru talman! Det här artar sig lite egendomligt. Jag är tvungen
              att ställa frågan till Marianne Carlström: Är det så att alla
              mål och ärenden som i dag prövas i domstolar som bara uppgår till
              15 om året i fortsättningen ska prövas centralt? Är det så vi
              ska ha rättsväsendet i fortsättningen?
            </seg>
          </u>
          <note type="speaker" n="224ec740">
            Anf. 106 MARIANNE CARLSTRÖM (s) replik:
          </note>
          <u who="Q4942028" xml:id="i-c34bc6a064fbfe39-5" n="bb114c9c">
            <seg n="1078feb7">
              Fru talman! Nej, så ska vi inte ha rättsväsendet i fortsättningen.
              Men i dessa speciella fall finns det redan i dag en kompetens
              hos Skatteverket. Därför tycker vi att det är en bra ordning att
              flytta över alla ärenden. Nu har vi två olika sätt att hantera
              dem. Nu får vi ett. Det tycker vi är praktiskt och bra. Och på
              tingsrätterna är det köer till ärendena.
            </seg>
          </u>
          <note type="speaker" n="be9a9888">
            Anf. 107 JAN ERTSBORN (fp) replik:
          </note>
          <u who="Q5718617" xml:id="i-be54314b8e5a39f6-4" n="4c421730">
            <seg n="9ea79b03">
              Fru talman! Jag förstår att vi har olika ingångar när vi har
              den här diskussionen. Jag har ingången att jag både har tjänstgjort
              i domstol och har mycket kontakter med domstolar. Visst är det
              köer i domstolarna till speciellt tvistemål, men handläggningen
              av den typen av domstolsärenden går mycket snabbt. Det skulle
              alltså redan under april månad kunna gå ut kungörelser om dödförklarade
              om domstolarna hade fått ta hand om ärendet. Nu får vi se hur
              det går.
            </seg>
            <seg n="03b00503">
              Jag vill fråga en sak till. Jag har inte riktigt förstått om
              Marianne Carlström har angivit detta på det sätt som det står.
              Man talar om nämnden i Skatteverket. När jag läser 10 § får jag
              uppfattningen att alla ärendena om saknade enligt 2 och 3 § ska
              prövas av denna nämnd. Det gäller alla ca 200 från tsunamikatastrofen.
              Är det inte så det ska uppfattas?
            </seg>
          </u>
          <note type="speaker" n="e4c7599e">
            Anf. 108 MARIANNE CARLSTRÖM (s) replik:
          </note>
          <u who="Q4942028" xml:id="i-c34bc6a064fbfe39-6" n="bb114c9c">
            <seg n="a4f8a41b">
              Fru talman! Där kan jag inte riktigt svara på frågan. I princip
              ska alla ärendena prövas, men jag tror inte att det kommer att
              bli några problem. Jag är övertygad om att vi kommer att få kungörelser
              i april månad även när det är fråga om Skatteverket.
            </seg>
          </u>
          <note n="3306602c">
            Överläggningen var härmed avslutad.
          </note>
          <note n="9e65b703">
            9 § Riksdagens arbetsformer
          </note>
          <note n="08bd767b">
            Föredrogs
          </note>
          <note type="speaker" n="a1a69c69">
            Anf. 109 CARL-ERIK SKÅRMAN (m):
          </note>
          <u who="Q5039758" xml:id="i-b0be9d8a6cf6ed5b-0" n="832666ec">
            <seg n="43d90e42">
              Fru talman! Det är ett rikt smörgåsbord av olika frågor som detta
              betänkande innehåller. Alla är intressanta på sitt sätt, men det
              är också lätt att raljera över spridningen av intresseområden
              i de olika motionerna. Jag ska avhålla mig från sådant. Alla motioner
              i riksdagen ska bemötas med berättigad respekt.
            </seg>
            <seg n="f1b0f2ac">
              Jag vill koncentrera mig på några frågor som jag uppfattar vara
              av särskilt allmänt intresse.
            </seg>
            <seg n="569fb06c">
              Jag börjar med några frågor som inte har föranlett oss att göra
              särskilda uttalanden. Det är oerhört viktigt att hitta former
              för att integrera EU-frågor på ett naturligt och logiskt sätt
              i det ordinarie utskottsarbetet. Vi har alla anledning att med
              högt ställda förväntningar avvakta Riksdagskommitténs arbete i
              detta avseende. Personligen vill jag också uttala min uppskattning
              av de försök som pågår i syfte att göra riksdagsdebatterna mera
              levande och intressanta. Alla de nya formerna kommer naturligtvis
              inte att överleva, men den sökande attityden är både positiv och
              nödvändig för att få det politiska intresset att i någon mån återvända
              från presskonferenser och debattartiklar hit till kammardebatterna.
              Det vore en god pedagogisk och demokratisk insats för att betona
              det logiska sambandet mellan valda ombud och riksdagens beslut
              och därmed också ledamöternas personliga ansvar för vad riksdagen
              beslutar.
            </seg>
            <seg n="fdd51ad7">
              Det som nu väckt mest uppmärksamhet i detta betänkande är utan
              tvivel behovet av klara regler för hur stödet till riksdagsledamöterna
              och partigrupperna ska hanteras. Även detta är en fråga om ledamöternas
              personliga ansvar för sitt förtroendeuppdrag. Utgångspunkten för
              detta är naturligtvis de motiv som anfördes när dessa stöd inrättades.
              De motiven utgör grund för på vilket sätt och till vilka ändamål
              medlen ska kunna användas. Otydligheter på den punkten kan endast
              leda till tveksamheter och utvecklande av en svajande praxis.
              Sådant kan med rätta uppfattas som tecken på bristande respekt
              och moral hos dem som har den löpande beslutsrätten över de aktuella
              pengarna. Och det är inte små summor det rör sig om.
            </seg>
            <seg n="fd81d4b4">
              Missbrukstendenser måste förebyggas redan innan de fått fotfäste.
              Vi har haft för många affärer den senaste tiden. Det förebyggande
              arbetet bör ske med hjälp av tydliga regler för hur ledamöter
              och partier får använda de medel som enligt motiven inrättats
              för att underlätta ledamöternas arbete i riksdagen.
            </seg>
            <seg n="819602df">
              Som framgår av handlingarna har det varit ambitionen att med
              dessa stöd underlätta ledamöternas arbete i riksdagen och effektivisera
              kontakten mellan riksdagsledamoten och allmänheten med organisationer,
              företag och andra kontakter, som är naturlig i en demokrati. E-posten
              nämns som ett särskilt exempel.
            </seg>
            <seg n="87f01a6f">
              Riksdagsbesluten från 1999 och 2004 är också inriktade på direkt
              handläggarstöd till ledamöterna. År 1999 siktade man på en politisk
              sekreterare per två ledamöter. Arbetet förväntades i första hand
              utföras i riksdagen. I 2004 års beslut siktas det på att det år
              2006 ska finnas 349 sekreterare. Summan per sekreterare är högre,
              och förändringarna förväntas också öka riksdagens kostnader för
              lokaler, IT och förbrukningsmateriel. Arbetet, fru talman, förutsattes
              ju i första hand bedrivas här i huset.
            </seg>
            <seg n="ce321143">
              För partiernas kanslikostnader i riksdagen utgår särskilt stöd,
              som framgår av handlingarna.
            </seg>
            <seg n="6581acb6">
              Riksdagen bör föregå med gott exempel när det gäller regler för
              hur ekonomiska medel får användas, inte minst när det gäller riksdagens
              stöd till den egna verksamheten. Därför, fru talman, får jag yrka
              bifall till den gemensamma fempartireservationen nr 7 i detta
              betänkande.
            </seg>
            <seg n="956a1486">
              Och, fru talman, jag vill hoppas att jag från talarstolen senare
              i dag får höra hurusom de socialdemokratiska ledamöterna sväljer
              prestigen och i stället ansluter sig till yrkandet som vi från
              de fem partierna lägger fram. Man kan ha svaga förhoppningar på
              den punkten: Att svälja förtreten och ansluta sig till detta yrkande
              vore bra för riksdagens arbete.
            </seg>
          </u>
          <note type="speaker" n="504b74a7">
            Anf. 110 TOBIAS KRANTZ (fp):
          </note>
          <u who="Q952026" xml:id="i-98a4d7a0b9fdaf14-0" n="6e2e62ac">
            <seg n="6b17f2bf">
              Fru talman! Riksdagen är folkets främsta företrädare. Det anges
              redan i regeringsformens 1 kap. 4 §. De regler och villkor som
              omgärdar riksdagen och dess ledamöters vardagliga värv är därför
              frågor som är viktiga från konstitutionella utgångspunkter. Riksdagens
              arbetsformer rör i den meningen den svenska demokratins allra
              innersta kärna. Effektiva arbetsformer krävs för att riksdagen
              ska kunna utföra sitt värv i medborgarnas tjänst.
            </seg>
            <seg n="3a47c035">
              Jag tänkte under detta anförande huvudsakligen koncentrera mig
              kring tre frågor som jag tycker är väsentliga och som rör riksdagsledamöternas
              villkor och riksdagens roll. Den första handlar om stödet till
              riksdagsledamöternas och partigruppernas arbete i riksdagen.
            </seg>
            <seg n="9d647c34">
              Det är viktigt att riksdagsledamöter har ett gott understöd för
              att kunna utföra sitt viktiga arbete. Det är också rimligt att
              det finns i genomsnitt en politisk sekreterare per riksdagsledamot.
              Därför har Folkpartiet stött den reform som har inletts och som
              kommer att slutföras i och med ingången av juli 2006. Men det
              är också viktigt att dessa utökade resurser används på ett sådant
              sätt att de verkligen just stöder riksdagsledamöterna i deras
              arbete och inte används till någonting annat. De får inte bli
              en allmän förstärkning av partiernas centrala, regionala eller
              lokala kassor. Det var aldrig syftet med den reform som riksdagen
              har fattat beslut om.
            </seg>
            <seg n="bda22e3f">
              Jag är övertygad om att det finns ett stöd också bland allmänheten
              för att riksdagsledamöterna behöver mer av stöd och hjälp för
              att kunna sköta sitt viktiga arbete, men då måste vi också se
              till att de här pengarna används på ett vettigt och bra sätt.
              Riksdagsledamöter behöver mer av kvalificerad expertis som kan
              hjälpa till med att författa motioner, ta fram underlag till rapporter
              eller artiklar och se till att riksdagsledamöterna har bra kontakt
              med väljare och medier, men då måste vi se till att det här stödet
              inte förfuskas.
            </seg>
            <seg n="7468ea54">
              Tyvärr har det funnits en hel del tecken på att stödet har använts
              eller tänkt användas på ett sätt som inte avsågs med den reform
              som har genomförts och som nu är på gång att genomföras. Ser man
              exempelvis på ett antal olika platsannonser för dessa tjänster
              som ska tillsättas och har utannonserats är det svårt att se att
              detta skulle stå i överensstämmelse med tankarna bakom det stöd
              som nu ska utökas. I praktiken har det på flera håll handlat om
              att Socialdemokraterna skulle anställa nya SSU-ombudsmän ute i
              distrikten, och det var inte avsikten med det stöd som nu ska
              utökas.
            </seg>
            <seg n="3d6deae0">
              Jag måste säga att om nu Socialdemokraterna inte vill upprätthålla
              de viktiga principerna om att detta ska gå direkt till riksdagsledamöterna
              och deras arbete och inte till ordinär kampanjverksamhet borde
              man åtminstone av ren självbevarelsedrift, för att undvika misstankar
              om att man försöker använda pengarna på annat sätt än såsom var
              tänkt, stödja en stram användning av de pengar som nu ska användas
              till stöd till riksdagsledamöter. Det är ju inte obekant att det
              under de senaste dagarna och veckorna har kommit en hel del anklagelser
              om både fusk, fiffel och mygel med anknytning till det socialdemokratiska
              partiet. Jag tycker att Socialdemokraterna av ren självbevarelsedrift
              borde se till att röja upp och ansluta sig till principer, regler
              och regeltolkningar som gör att detta stöd som ska användas till
              riksdagsledamöter inte används till någonting annat.
            </seg>
            <seg n="7c81e9cf">
              Det finns ett alldeles utmärkt sätt att se till att det blir
              på det här sättet, och det är att stödja den reservation som Folkpartiet
              tillsammans med de övriga borgerliga partierna och Miljöpartiet
              har lagt fram i konstitutionsutskottet. Meningen med denna reservation
              är att uppmana riksdagsstyrelsen att lägga fast tydliga regler
              så att det blir klart hur dessa resurser som nu ska utökas får
              användas, nämligen på ett sådant sätt att de stöder riksdagsledamöterna
              i deras arbete och inte blir en del i det ordinära kampanjarbetet
              eller används till att anställa ombudsmän ute i distrikten.
            </seg>
            <seg n="df4aea01">
              Om riksdagsstyrelsen inte klarar detta uppdrag och det blir kaos
              och problem där måste naturligtvis riksdagens konstitutionsutskott,
              som värnar och vaktar riksdagens ställning, så småningom gripa
              in. Jag hoppas nu att riksdagsstyrelsen tar detta ansvar och ser
              till att upprätta de regler och regeltolkningar som krävs. Ytterst
              handlar det faktiskt om att vi ska motsvara det förtroende som
              vi har fått av våra väljare att de resurser som ställs till vårt
              förfogande när vi fattar beslut om reformer för att utöka stödet
              till riksdagsledamöter inte används till allmän kampanjverksamhet
              eller på något annat sätt. Vi måste leva upp till det ansvaret.
              Jag hoppas att riksdagsstyrelsen tänker göra det. Gör inte riksdagsstyrelsen
              det tänker jag i så fall försöka se till att konstitutionsutskottet
              lever upp till det ansvaret.
            </seg>
            <seg n="55506ca4">
              Fru talman! Den andra fråga jag skulle vilja ta upp rör riksdagens
              budgetprocess. Vi har en ny budgetprocess i Sverige som beslutades
              1993 och som trädde i kraft och tillämpades för första gången
              1997. Tanken och grundprincipen med den budgetprocessen har varit
              att olika politiska helhetsalternativ skulle ställas emot varandra.
              Vi skulle undvika de så kallade utgiftskoalitioner som tidigare
              förekommit: När olika partier haft olika uppfattningar sinsemellan
              kunde man enas om att en viss utgift skulle höjas utan att vara
              enig om att samtidigt göra en förstärkning av en inkomst. Detta
              har naturligtvis sin bakgrund i 90-talskrisen och de rekommendationer
              som bland annat Lindbeckkommissionen lade fram med utgångspunkt
              i den krisen och eftermälet efter denna.
            </seg>
            <seg n="1ec9fc97">
              Denna budgetprocess har i stora stycken varit väldigt bra. Den
              har skapat ökad ekonomisk stabilitet åt Sverige. Den har också
              lett till en förstärkning av den politiska pedagogiken. Olika
              helhetsalternativ som väljarna kunnat granska har ställts mot
              varandra. Samtidigt har det uppstått ett problem i och med att
              riksdagens arbetsformer inte har anpassats utifrån den nya budgetlagstiftning
              vi har. Riksdagens arbetsformer löper på precis som om den här
              nya budgetlagen aldrig införts.
            </seg>
            <seg n="3cdbaf60">
              Vi har i dag ett system där vi först antar ramar för statens
              utgifter och inkomster i ett första steg, och sedan debatterar
              vi vidare i ett andra steg inom respektive anslag. Denna debatt
              och detta beslutsfattande har blivit rätt meningslösa då det i
              praktiken är väldigt svårt att genomföra förändringar på den nivån
              efter det att ramarna är satta.
            </seg>
            <seg n="0856e067">
              En lösning på detta är inte, menar vi från Folkpartiets sida,
              att återgå till den gamla ordningen där riksdagen fattar detaljerade
              beslut i alla anslagsfrågor, utan lösningen är att se till att
              vi förenklar det andra steget i budgetprocessen och gör så att
              riksdagen i stället ägnar sig mer åt granskning, uppföljning och
              kontroll av regeringen. Det är nämligen ett område där riksdagen
              har en unik roll som ingen annan kan spela.
            </seg>
            <seg n="758439cf">
              Fru talman! Till sist vill jag bara säga någonting om riksdagens
              hantering av EU-frågor. Detta bereds nu inom riksdagen och har
              diskuterats och debatterats länge. Jag tror att det finns några
              saker som är viktiga i den här processen. Det handlar om att se
              till att riksdagen får en tydlig och viktig roll i EU-arbetet,
              att det blir ett integrerat inslag i det vardagliga riksdagsarbetet,
              att riksdagen inte hamnar vid sidan av och att detta inte används
              till att stärka regeringens makt på riksdagens bekostnad. Därför
              är riksdagens fackutskott viktiga. Det är viktigt att de kommer
              in tidigt i processen. Därför är det också viktigt att vi får
              en ökad öppenhet. Exempelvis bör det vara självklart att EU-nämndens
              sammanträden är öppna för allmänheten om inte några speciella
              skäl kräver motsatsen.
            </seg>
            <seg n="13838284">
              Fru talman! Med detta sagt vill jag avslutningsvis på nytt yrka
              bifall till reservation 7.
            </seg>
          </u>
          <note type="speaker" n="6851490d">
            Anf. 111 Tredje vice talman HELENA HÖIJ (kd):
          </note>
          <u who="unknown" xml:id="i-7d0a1052c97edcd0-0" n="448646fe">
            <seg n="a61234c9">
              Fru talman! I frågor som rör den egna vardagen och det egna arbetet
              har de flesta människor många synpunkter. Vi riksdagsledamöter
              är förstås inga undantag. Det är i grunden självklart någonting
              positivt.
            </seg>
            <seg n="8ea164d5">
              I det här betänkandet finns en mängd förslag en del ganska kloka,
              en del lite mindre kloka. En del kan ganska snabbt avfärdas, vilket
              utskottet också gör. En del förtjänar att allvarligt övervägas
              därmed dock inte sagt att utvecklingen i alla frågor drivs bäst
              genom beslut här i kammaren. Frågor som rör planering med mera
              handhas bäst av andra nivåer i riksdagen. Också detta konstaterar
              utskottet på flera punkter.
            </seg>
            <seg n="fe54b869">
              Det finns andra frågor, återigen, som vi kan ha anledning att
              återkomma till. Carl-Erik Skårman nämnde frågan om hanteringen
              av EU-frågor, som just nu bereds av Riksdagskommittén, och jag
              vill också nämna en fråga som ärendehanteringen mellan utskotten.
            </seg>
            <seg n="ce4b338b">
              Men utskottet är självklart, höll jag på att säga, inte enigt
              på alla punkter.
            </seg>
            <seg n="6eb6964f">
              Fru talman! Låt mig börja med att kommentera den fempartireservation
              som handlar om stödet till riksdagsledamöternas och partiernas
              arbete i riksdagen. Här pågår ju en diskussion mellan gruppledarna
              om hur reglerna för stödet bör tolkas och hur det utökade ledamotsstödet
              kan användas, med anledning av att Socialdemokraterna som vi hört
              tänker anställa personer ute i valkretsarna för pengarna. Eftersom
              gruppledarna inte har avslutat sina diskussioner kan man inte
              säga att det råder klarhet i hur stödet får användas, utan det
              finns en oklarhet.
            </seg>
            <seg n="13d32c5e">
              Jag tror att vi var eniga i utskottet om att denna fråga i sak
              bör hanteras av gruppledarna och riksdagsstyrelsen och vid behov
              återföras till kammaren. Av den anledningen hade vi kristdemokrater
              gärna sett att KU hade avvaktat med sina ställningstaganden och
              att frågan inte hade tagits upp i detta betänkande. Men eftersom
              majoriteten i detta fall bestående av socialdemokrater och vänsterpartister
              ville annorlunda kände vi oss tvungna att klargöra att vi ser
              det som självklart att riksdagen föregår med gott exempel när
              det gäller regler för hur ekonomiska medel får användas. När det
              råder oklarheter bör man se till att skapa tydliga regler. Det
              är det vi kräver i reservation 7. Den har ju tidigare talare yrkat
              bifall till. Jag kan ansluta mig till det.
            </seg>
            <seg n="972c55a4">
              Jag tror att det bästa är om vi kan enas om vilka regler som
              ska gälla och hur de ska tolkas.
            </seg>
            <seg n="8a526e3b">
              Herr talman! Låt mig också nämna något om budgetprocessen, särskilt
              det som kallas dess andra steg.
            </seg>
            <seg n="6cdbf7dd">
              Att både anslag och anslagsvillkor för ett helt utgiftsområde
              tas i ett enda klubbslag är förstås till gagn för en regering
              speciellt för en minoritetsregering. Men det är ett stelt system
              som på ett orimligt sätt minskar riksdagens makt och innebär en
              nedgradering av nästa steg det som kallas det andra steget i budgetprocessen.
            </seg>
            <seg n="fb35c7ec">
              Om det i en specifik fråga finns en majoritet för en viss justering
              inom ett utgiftsområde kan man driva igenom det endast om man
              i alla andra frågor ställer upp bakom regeringsförslaget. Eftersom
              varje oppositionsparti i budgeten vill visa upp sina helhetsbilder
              blir detta självklart orimligt. I praktiken blir därför majoritetsbeslut
              i specifika frågor inte en reell möjlighet.
            </seg>
            <seg n="e6cbaaa2">
              När Riksdagsutredningen för ett antal år sedan fastlade den rambudgetmodell
              som vi nu har var tanken att det andra steget i riksdagens budgetprocess
              skulle vara fyllt av flexibilitet och vitalitet och stor debatt.
              Resultatet har blivit ett system som innebär låsning och rigiditet.
              De goda föresatserna räckte inte eftersom problemen finns i detaljerna
              i systemet. Systemet innebär att budgetprocessens andra steg för
              många ledamöter och inte minst för oppositionens ledamöter, framstår
              som relativt meningslöst.
            </seg>
            <seg n="6c56f720">
              Herr talman! I reservation 2 under punkt 5 föreslår vi därför
              att riksdagen bör besluta att ge riksdagsstyrelsen i uppdrag att
              utvärdera och föreslå lösningar för att åstadkomma en mer relevant
              process för riksdagens andra steg i budgetbehandlingen. Jag yrkar
              härmed bifall till reservation 2 under punkt 5.
            </seg>
          </u>
          <note type="speaker" n="76205267">
            Anf. 112 MATS EINARSSON (v):
          </note>
          <u who="Q5628983" xml:id="i-348940a91bbbb6ac-0" n="0cc57d08">
            <seg n="64b23f02">
              Herr talman! Under den prosaiska rubriken Ärendefördelningen
              finns bland annat en motion K444 yrkande 6, om inrättande av ett
              jämställdhetsutskott i riksdagen. Utskottet föreslår att denna
              och några andra motioner avslås med hänvisning till den översyn
              som pågår av ärendefördelningen mellan utskotten, men jag vill
              ändå säga att jag tycker att förslaget förtjänar ett seriöst övervägande
              i lämpligt sammanhang.
            </seg>
            <seg n="3b2308b4">
              Visserligen kan man lätt identifiera ett antal skäl som talar
              emot ett särskilt jämställdhetsutskott. Eftersom man svårligen
              kan tänka sig några rena jämställdhetsärenden som inte hänger
              samman med något av de politikområden som de existerande utskotten
              behandlar finns det naturligtvis en risk att ett jämställdhetsutskott
              dränerar öriga utskott på jämställdhetsfrågor. Man kan befara
              att könsperspektivet generellt sett försvagas, snarare än förstärks,
              med en sådan ordning.
            </seg>
            <seg n="00934102">
              Alternativet skulle kunna vara att ett jämställdhetsutskott inte
              är ett ärendeberedande organ utan att det ges andra vägledande
              och uppföljande uppgifter. Men det skulle å andra sidan vara en
              ganska genomgripande förändring av riksdagens arbetsformer med
              svåröverskådliga konsekvenser.
            </seg>
            <seg n="4aef94b0">
              Trots dessa invändningar anser jag att idén bör prövas. Som det
              framhålls i motionen har den så kallade gender mainstreaming -strategin
              också misslyckats med att lyfta fram könsmaktsperspektivet i politiken
              och ofta mainstreamas frågorna bort från dagordningen. I Europarådets
              parlamentariska församling har jag mycket bestämt gått emot alla
              förslag om att avskaffa församlingens jämställdhetsutskott eftersom
              det helt säkert inte skulle leda till att övriga utskott blev
              bättre på jämställdhetsfrågor, utan snarare att könsperspektivet
              försvagades ytterligare. Vänsterpartiet är alltså positivt till
              en fortsatt diskussion om ett jämställdhetsutskott.
            </seg>
            <seg n="2c76bf02">
              Jag vill passa på att påpeka att jag i betänkandet KU15, som
              ska behandlas senare, har reserverat mig till förmån för ett annat
              yrkande i samma motion, nämligen att riksdagsstyrelsen bör pröva
              hur jämställdhetsfrågor kan föras upp i samtliga utskott.
            </seg>
            <seg n="45573dfd">
              Herr talman! I det betänkande som vi nu diskuterar behandlas
              vidare riksdagsledamöternas arvode. Vänsterpartiet har i en motion
              föreslagit en ny modell med innebörden att arvodet, i stället
              för att fastställas av en särskild arvodesnämnd som i dag, knyts
              till prisbasbeloppet. I motionen föreslås att arvodets nivå bestäms
              till 100 % av detta basbelopp. Därmed tydliggörs riksdagens ansvar
              för arvodena samtidigt som man undviker godtycke vid förändringar.
              Förslaget har inte vunnit utskottsmajoritetens stöd, varför jag
              yrkar bifall till reservation nr 5.
            </seg>
            <seg n="423e9934">
              Slutligen vill jag säga några ord om punkt 14 Stödet till riksdagsledamöternas
              och partigruppernas arbete i riksdagen.
            </seg>
            <seg n="0cc66a00">
              Låt mig först slå fast att konstitutionsutskottet inte haft anledning
              att tolka de nuvarande reglerna för ledamotsstödet eller att diskutera
              eventuella förtydliganden eller substantiella förändringar av
              dessa regler. Denna fråga ligger än så länge i riksdagsstyrelsens
              trygga händer.
            </seg>
            <seg n="9faf15f4">
              Inom gruppledarkretsen har det under en tid pågått en diskussion
              om hur de gällande reglerna ska tolkas, närmare bestämt om de
              tillåter att en partigrupp placerar vissa sekreterare på annan
              plats än i riksdagen för att stödja ledamöters arbete i valkretsen.
              Även vissa redovisningsfrågor lär ha dryftats i de diskussionerna.
            </seg>
            <seg n="843645bf">
              Om enighet kan nås om hur reglerna ska tolkas finns det inget
              skäl för regelförtydligande, åtminstone inte på denna punkt. Kommer
              man inte överens är det uppenbart att ett förtydligande på ett
              eller annat sätt måste åstadkommas, och vi förutsätter att riksdagsstyrelsen
              då tar de initiativ som krävs.
            </seg>
            <seg n="0348e7c3">
              Oavsett vad man kommer fram till är det enligt min mening onödigt
              med ett tillkännagivande av kammaren. Jag har därför stött utskottsmajoritetens
              avslagsyrkande. Jag har alltså inte uttryckt någon uppfattning
              i frågan om riksdagssekreterare ska kunna arbeta i valkretsarna,
              inte heller i frågan om huruvida nuvarande regler tillåter detta
              eller ej. Varken utskottets förslag eller reservationen utgör
              ställningstagande i sakdiskussionen eller regeltolkningsfrågan.
              Ändå har betänkandet uppfattats på detta sätt av medier och andra.
              Det är därför angeläget att den här debatten klargör hur det ligger
              till.
            </seg>
            <seg n="7182c3aa">
              Herr talman! Jag står givetvis bakom utskottets förslag på denna
              punkt. För klarhets vinnande yrkar jag inte bifall till detsamma.
            </seg>
          </u>
          <note type="speaker" n="aa80c6c7">
            Anf. 113 KERSTIN LUNDGREN (c):
          </note>
          <u who="Q4964100" xml:id="i-328a4e2316b865f3-0" n="119723a4">
            <seg n="1a3e42eb">
              Herr talman! Kammaren och riksdagen är folkets främsta företrädare
              enligt den ordning vi har i dag. Våra medborgare väljer ledamöter
              och partier till kammaren. Det är då viktigt att vi jobbar för
              att skapa goda arbetsformer och arbetsförutsättningar för såväl
              ledamöter som för partierna. Öppna arbetsformer så långt möjligt
              är något självklart här i kammaren.
            </seg>
            <seg n="1f48adfc">
              Vi måste utveckla förutsättningarna så att väljarna får möjlighet
              att granska, värdera och utkräva ansvar för de beslut som vi tar.
              Det må gälla inkomstgarantier som föremål för översyn. Det må
              gälla stöd till arbetet i riksdagen och till oss som ledamöter
              och våra partier.
            </seg>
            <seg n="127f0c9b">
              I den här delen har det, som sagt var, väckt en viss uppmärksamhet
              att Socialdemokraterna och Vänstern i konstitutionsutskottet inte
              tyckte att det fanns skäl att avvakta till dess att Riksdagskommittén
              hade kunnat pröva om samsyn förelåg kring reglerna för det stöd
              som vi i stor samsyn varit överens om att vi borde vidga.
            </seg>
            <seg n="5c774df4">
              Vänstern och Socialdemokraterna ville inte avvakta resultatet
              av de överläggningar som uppenbarligen har gått lite si och så
              under resans gång. Ibland har det tydligen stått stilla, och nu
              på senare tid har man uppenbarligen startat på nytt. Det är därför
              som vi från vår sida, tillsammans med övriga partier, nästan alla,
              i utskottet såg skäl att rikta en uppmaning till Riksdagskommittén
              att ta fram ett regelverk. Det är något ovanligt att göra tillkännagivande
              i den här delen, men vi ansåg att det fanns skäl att göra detta
              för att undvika oklarhet och för att skapa en öppenhet för väljarna
              i fråga om att kunna granska hur vi hanterar det utvidgade stödet.
            </seg>
            <seg n="21c89c0f">
              Det var spännande att lyssna till Mats Einarsson. Han ville bringa
              klarhet i sitt partis hållning i den här frågan, och han gjorde
              det genom att inte yrka bifall till utskottets förslag. Då kan
              man fundera på vad han yrkar bifall till. Är det måhända den reservation
              som finns i den här delen, eller vad blir slutsatsen? Det var
              lite svårt att se den klarheten efter att ha lyssnat till Mats
              Einarsson.
            </seg>
            <seg n="38fce822">
              Herr talman! Jag vill också beröra något annat i det här betänkandet.
              När det handlar om goda arbetsformer är det viktigt, herr talman,
              att vi uppmärksammar de strukturer som sitter i väggarna. Vi har
              i den här kammaren, och vi har i vår riksdag, fortfarande långt
              kvar tills vi har nått jämställdhet, tills vi har nått likvärdiga
              förutsättningar för vårt arbete. Det är naturligtvis någonting
              som det är angeläget att arbeta vidare med, dock icke i särskilda
              utskott, men däremot på alla de ställen där vi finns. Vi ser med
              glädje och tillfredsställelse att det har hänt en del när det
              gäller de här frågorna. Det är viktigt att vi tar tag i det och
              jobbar vidare för att förfina och förtydliga de strukturer som
              sitter i väggarna.
            </seg>
            <seg n="2b08c87b">
              Andra punkter som är angelägna handlar om att ta fasta på det
              som uppmärksammas i den här utredningen om våra arbetstider och
              hur det ser ut i riksdagen för oss ledamöter. Det är alldeles
              uppenbart att sammanträdestiden i utskotten ser olika ut och att
              den har förändrats, att den har minskat. Den rapport som presenterades
              förra veckan pekade på att sammanträdestiden i utskotten har minskat
              med 40 % under de senaste 30 åren.
            </seg>
            <seg n="2b324f66">
              Det är klart att det här skapar förutsättningar för förändringar.
              Då måste vi titta på vad det är som har hänt i övrigt som vi inte
              har fångat upp och som vi inte har skapat goda arbetsformer för.
              En av de frågor som vi ser från Centerpartiets sida är hur vi
              jobbar med EU-frågorna. Där tycker vi att vi inte från riksdagens
              sida har skapat goda arbetsformer i den här kammaren för ledamöterna,
              partierna eller utskotten att jobba i.
            </seg>
            <seg n="4e12e067">
              Vi vill se en förändring därvidlag som gör att vi lyfter in EU-frågorna
              som den naturliga del som de faktiskt är. Jag konstaterar dock
              att här pågår ett arbete, återigen i Riksdagskommittén. Vi förväntar
              oss att man kommer fram med resultat i den här delen. Det har
              dröjt och dröjer onödigt länge. I det arbetet är det naturligtvis
              också viktigt, herr talman, att man tar fasta på det som sägs
              inte minst från utskotten i det här betänkandet, att man kan göra
              en förändring av ärendefördelningen för att åstadkomma en bättre
              balans men kanske också åstadkomma ett fokus som är rätt i utskottens
              arbete med ett antal frågor. Det går att läsa om bland annat i
              socialförsäkringsutskottets yttrande.
            </seg>
          </u>
          <note n="06960455">
            Med detta, herr talman, yrkar jag bifall till reservation 7 under
            punkt 14, för klarhets vinnande.
          </note>
          <note type="speaker" n="94312c06">
            Anf. 114 MATS EINARSSON (v) replik:
          </note>
          <u who="Q5628983" xml:id="i-348940a91bbbb6ac-1" n="0cc57d08">
            <seg n="416929f7">
              Herr talman! Jag känner bestämt på mig att klarhet kommer att
              vinnas genom ett kommande inlägg i den här debatten.
            </seg>
          </u>
          <note type="speaker" n="918ca790">
            Anf. 115 KERSTIN LUNDGREN (c) replik:
          </note>
          <u who="Q4964100" xml:id="i-328a4e2316b865f3-1" n="119723a4">
            <seg n="803fec1d">
              Herr talman! Det var ju ett klarläggande uttalande om vad som
              väntar. Det är spännande att höra hur Mats Einarsson agerar förband
              till den orkester som spelar i den här frågan i kammaren.
            </seg>
          </u>
          <note type="speaker" n="66111e72">
            Anf. 116 GUSTAV FRIDOLIN (mp):
          </note>
          <u who="Q2029325" xml:id="i-18a37755cb143e9a-0" n="ee8d1266">
            <seg n="c9a44c0e">
              Herr talman! Därmed är väl intresset för mitt anförande möjligen
              lika stort som intresset för ett förband på en riktigt bra konsert.
              Nåväl, förband kan också vara nog så intressanta att lyssna till.
            </seg>
            <seg n="65744ec6">
              Herr talman! Det finns en konflikt eller en liten dispyt här
              i huset. Det är inte den typen av ideologisk konflikt eller dispyt
              som vi är vana vid att hantera och diskutera och votera om här
              i kammaren. Det är mer en konflikt som är av den typ som kanske
              uppstår på de flesta arbetsplatser, också dem som det är betydligt
              vanligare att människor arbetar på än i vårt hus. Det är en konflikt
              som handlar om hur man ska tolka befintliga men möjligen något
              otydliga regler. Det är en dispyt som bäst skulle lösas genom
              att man i god ordning har samtal, i det här fallet i kretsen av
              gruppledare, inte genom en kammardebatt.
            </seg>
            <seg n="ccc1bdc0">
              Vad det handlar om, herr talman, är hur det utökade stödet till
              riksdagens ledamöter och partigrupper ska användas och hur det
              kan användas. I utskottet tyckte vi att man borde fortsätta att
              försöka lösa detta i gruppledarkretsen. Det viktiga var att man
              där antingen kom överens, vilket givetvis vore bäst, eller åtminstone
              kom överens om vad man inte var överens om, och att man lät gruppledarna
              samtala vidare. Men vi blev i utskottet tvingade att fatta ett
              beslut på sittande möte. Vi blev tvingade att ta beslutet om vi
              skulle reservera oss eller inte på ett utskottsmöte. Vi fick inte
              igenom ett yrkande om att bryta ut den här delen ur utskottsbetänkandet.
              Det tycker jag är, och det tyckte jag var, beklagligt.
            </seg>
            <seg n="0ba4422d">
              När vi då funderade på hur vi skulle göra, herr talman, fann
              vi det för bäst att önska ett tillkännagivande till riksdagsstyrelsen
              om att det behövs tydliga regler för hur det här stödet ska användas.
              Det har ibland i den externa debatten låtit som om det här skulle
              vara ett väldigt radikalt och hårdnackat krav. Låt mig då läsa
              ur reservationen:
            </seg>
            <seg n="51080420">
              Riksdagen bör föregå med gott exempel när det gäller regler för
              hur ekonomiska medel får användas. Det råder i dag oklarheter
              om hur de bidrag som partierna erhåller för sitt arbete i riksdagen
              får användas. Nyligen har beslutats om ökade resurser till partikanslierna
              för att öka stödet till riksdagsledamöterna. Riksdagen bör skapa
              tydliga regler för detta. Detta bör ges riksdagsstyrelsen till
              känna.
            </seg>
            <seg n="0e8e9b3e">
              Döm om min förvåning när vi inte kunde skapa enighet i utskottet
              och senare i kammaren om en sådan linje, om att skapa tydligare
              regler.
            </seg>
            <seg n="5822d534">
              Herr talman! Det låter ibland som om den här diskussionen är
              sprungen ur frågan om var eventuella sekreterare, utredare ska
              sitta någonstans rent geografiskt. Det är väl sant att misstanken
              som ligger till grund för konflikten grundar sig i det faktum
              att ett parti har planerat att anställa en del av de här på andra
              ställen än i riksdagshuset. Och det är väl sant att den också
              har understrukits av de platsannonser som det tidigare har refererats
              till här i kammaren. Men för min del och det vill jag göra klart
              är inte det det viktiga. Jag sade till och med: Låt dem sitta
              på månen, om det är intressant för någon. Det intressanta är inte
              var de sitter utan vad de gör. Och det är där det behövs tydligare
              regler.
            </seg>
            <seg n="f7f0d280">
              Låt mig vara mycket konkret. Pengarna som ska gå till riksdagsledamöternas
              och partigruppernas arbete i riksdagen ska gå till just detta
              och inte till att avlöna lokala partiarbetare. Kanske har ingen
              planerat att göra detta. Men då borde vi åtminstone kunna få enighet
              om behovet av tydliga regler.
            </seg>
            <seg n="2f95baeb">
              Herr talman! Miljöpartiet ville inte öka stödet till riksdagsledamöternas
              arbete. Vi trodde att man möjligen, om man behövde fler sekreterare,
              kunde finansiera det genom att sänka riksdagsarvodet. Vi fick
              inte igenom denna linje, och nu när pengarna kommer är det viktigt
              att de används till det de är avsedda för. Därför yrkar vi bifall
              till reservation 7.
            </seg>
            <seg n="56bc0180">
              Herr talman! Det diskuteras just nu mycket om skandaler i det
              politiska livet. Frågor om bidrag till partipolitiska organisationer
              ventileras. En av de första frågor jag kom att diskutera när jag
              hamnade i riksdagen var storleken på ledamöternas arvoden. Det
              var inte för att det är den fråga jag tycker är allra viktigast
              här i livet utan helt enkelt för att det var en fråga som drivits
              av Miljöpartiets ledamot i konstitutionsutskottet sedan en arvodesuppgörelse
              gjordes för ungefär tio år sedan.
            </seg>
            <seg n="c781c872">
              Jag skrev en motion där jag krävde att man skulle sänka riksdagsledamöternas
              arvode. Jag fick efter det ganska tydligt illustrerat anledningen
              till att det här är viktigt. Jag fick nämligen veta att ett tag
              efter att den här motionen hade kommit upp och blivit lite omdebatterad
              både här i huset och utanför hade en tjej, jag tror att jag träffade
              henne på ett skolbesök i Strömsund, fått komma till riksdagen
              och fått förmånen att bli guidad runt av en av kollegerna. Denna
              kollega hade gått runt och visat riksdagshusets kyffen och vrår
              så där som vi nog alla har gjort med en skolklass någon gång.
            </seg>
            <seg n="d8170be3">
              När de gick runt hade jag kommit förbispringande den här gruppen,
              ni vet hur det är, från ett möte till ett annat. När jag kommit
              utanför hörhåll hade guiden, kollegan, nickat till lite grann
              och sagt: Det där var han Fridolin. Det är han som vill sänka
              våra arvoden. Ja, han förstår väl inte att när man är lite äldre
              behöver man tjäna lite mer.
            </seg>
            <seg n="247d475c">
              Den här tjejen, som hade huvudet på skaft, hade givetvis räckt
              upp handen eller hur man nu gjorde i den här gruppen, och frågat,
              eftersom det var detta det syftades på, i vilken ålder guiden
              var. Hon refererade till mig att hon var i 50-årsåldern. Då hade
              hon sagt: Jaha, det är min mamma också. Hon är undersköterska.
              Vad tror du att hon tjänar?
            </seg>
            <seg n="7c623b68">
              Herr talman! Det intressanta i en sådan diskussion är inte att
              en politisk motståndare till mig gjorde bort sig. Det är klart
              att jag kan tycka att det är lite tokroligt så där, men det intressanta
              är att en kollega, en riksdagsledamot, säger en sådan sak utan
              att tänka sig för, utan att inse att någon kommer att opponera
              sig. För de allra flesta är storleken på riksdagsarvodet sådan
              att de inte ens kommer att söka ett jobb under hela sin livstid
              där det finns en möjlighet att tjäna så pass mycket pengar.
            </seg>
            <seg n="e1ab27ad">
              Ändå säger hon att när man är lite äldre behöver man tjäna så
              mycket pengar. Hade man frågat henne vad hon trodde att en undersköterska
              tjänade hade hon givetvis vetat att det inte är över 40 000. Ändå
              sade hon en sådan sak, för hon lever i en annan verklighet. Hon
              verkar på ett annat sätt. Det finns en risk att man gör det i
              politiken.
            </seg>
            <seg n="0044866f">
              Václav Havel, den tjeckiske dissidenten, uttryckte det där väldigt
              tydligt i ett tal i Köpenhamn ett par år efter att han hade fått
              gå från dissident i fängelse till att hamna som president. Han
              sade att han nu hade hamnat i en värld, från fängelsevärlden,
              av privilegier, undantag och extraförmåner, i en värld av mycket
              viktiga personer som gradvis håller på att förlora uppfattningen
              om hur mycket en spårvagnsbiljett kostar, hur man kokar kaffe,
              hur man kör bil och hur man ringer i telefon. Jag befinner mig
              med andra ord där de kommunistiska pampar som jag kritiserat hela
              mitt liv levde. Och det värsta av allt är att alltsammans har
              en egen oantastlig logik.
            </seg>
            <seg n="7316c9a4">
              Han skriver: En människa som glömmer hur man kör bil, hur man
              handlar, hur man kokar kaffe och ringer i telefon är inte samma
              person som den som kunde allt detta i sitt tidigare liv. Man blir
              fånge i sin egen ställning, hos sina förmåner och i sitt ämbete.
            </seg>
            <seg n="5c5574dd">
              Herr talman! Jag vet att de flesta riksdagsledamöter vet hur
              man kokar kaffe, hur man köper en spårvagnsbiljett och hur man
              lever ett vanligt liv. Jag är fullt medveten om det. Men risken
              är densamma. Man hamnar i en annan verklighet än den man är satt
              att representera.
            </seg>
            <seg n="581db84c">
              För att råda bot på det tror jag att man behöver göra två saker:
              öka den medborgerliga delaktigheten, införa en rotationsprincip,
              och rensa upp bland de förmåner som man faktiskt får som riksdagsledamot.
              Vi har två yrkanden i betänkandet som handlar om det. Ett handlar
              om att avskaffa inkomstgarantin, eller hitta ett nytt system för
              inkomstgaranti, reservation 4, och ett om att sänka riksdagsledamöternas
              arvoden, reservation 6. Jag yrkar bifall till den senare av dessa.
            </seg>
          </u>
          <note type="speaker" n="e92e4a8a">
            Anf. 117 BARBRO HIETALA NORDLUND (s):
          </note>
          <u who="Q4859750" xml:id="i-a9aca461a2c65c14-0" n="59ef3760">
            <seg n="9e5c7af3">
              Herr talman! Ledamöter! Så här i förkylningstider är jag lite
              anfrätt det vill säga min röst är anfrätt. I övrigt är jag det
              inte, tror jag. Det är mycket på gång nu när det gäller riksdagens
              arbetsformer och ledamöternas villkor.
            </seg>
            <seg n="7499202f">
              Herr talman! Hur arbetsvillkoren för folkvalda riksdagsledamöter
              ser ut är en demokratifråga. Vilka arbetsförhållanden som råder
              kan tänkas påverka inte bara vilka personer som rekryteras till
              politiken utan också vilka som stannar kvar. Hur ledamöterna väljer
              att utforma sitt uppdrag och sina arbetsuppgifter säger också
              något om demokratins arbetssätt.
            </seg>
            <seg n="d8af2043">
              Detta läste jag ur inledningsdelen av den färska studierapporten
              om riksdagsledamöternas arbetssituation. Det är en väldigt spännande
              studie, som har ett 30-årigt perspektiv där man har följt utvecklingen.
              Man säger till exempel att den statsvetenskapliga forskningen
              inom det här området, riksdagsledamöters villkor, både nationellt
              och internationellt är väldigt begränsad. Som det ser ut står
              det riksdagsledamoten tämligen fritt att själv specificera och
              utforma uppdraget, sägs det bland annat i den här rapporten.
            </seg>
            <seg n="477bb48c">
              Herr talman! Det är kanske så att de flesta av oss kan känna
              igen en del av det, att vårt arbete, vårt uppdrag, i rätt stor
              utsträckning blir vad vi gör det till i den meningen att vi profilerar
              oss. Vi bygger olika nätverk. Vi positionerar oss. Likaväl vet
              vi att vi i vår vardag är knutna till traditionsbärande former
              och också till rutiner och regelverk såväl här i riksdagen som
              i våra respektive partier.
            </seg>
            <seg n="97c85002">
              Men nu, herr talman, var det inte den här studien vi skulle utgå
              från i vår riksdagsdebatt i dag, utan utgångspunkten är KU:s betänkande.
              Då har vi andra upphetsande frågor om till exempel budgetprocessen,
              inkomstgarantin och arvodet, förstås, sådant som har föranlett
              reservationer i betänkandet.
            </seg>
            <seg n="d50ae4c4">
              Herr talman! Jag vill också nu få markera att utskottet är överens
              om att många frågor med rätta lever vidare, ska göra det och bereds
              för fullt i den process som är i gång antingen i en utredning,
              hos talmannen, i riksdagsstyrelsen eller i parti- och gruppledarkretsen.
            </seg>
            <seg n="6edda054">
              En het och högaktuell fråga i betänkandet, att den är het har
              vi ju hört i de tidigare inläggen, är stödet till riksdagsledamöternas
              och partigruppernas arbete i riksdagen. I betänkandetexten hänvisar
              vi till den diskussion som pågår mellan företrädare för partigrupperna.
              Sakfrågan hanteras där. Därför har vi socialdemokrater gjort den
              fördelningen att Britt Bohlin Olsson, s-gruppens ordförande, tar
              just den delen av debatten här i dag. I den meningen är jag väl
              just nu ett förband. Hon kommer som nästa talare efter mig att
              helt ägna sig åt just den frågan, och jag förstår att förväntningarna
              skruvas upp ett snäpp ytterligare nu.
            </seg>
            <seg n="b8f853f2">
              Jag ska bara kort kommentera något omkring de frågor som har
              tagits upp tidigare av reservanterna. Det gäller till exempel
              budgetprocessen. Det är en återkommande reservation från framför
              allt Kristdemokraterna, men det är flera som har hakat på nu.
              Det är riktigt att riksdagen har beslutat att en ytterligare utvärdering
              ska göras. Utskottet sade då att det skulle göras inom några år,
              för vi var överens om att man behövde mer erfarenheter av den
              här budgetreformen, av processens verkan under olika ekonomiska
              förutsättningar, för att göra en andra utredning. I betänkandet
              säger utskottet nu att man gör bedömningen att regeringen inom
              en snar framtid kommer i gång med det här. Och det är sant att
              det nu har gått några år.
            </seg>
            <seg n="e17d0f19">
              Efter kontakter som jag har haft häromdagen med Finansdepartementet
              kan jag ge besked om att man därifrån kommer att ta initiativ
              till att påbörja ett utvärderingsarbete. Man har sagt att man
              hoppas komma i gång före sommaren.
            </seg>
            <seg n="39bf22e7">
              Nu tänker jag mig att några kan dra lite grann på mungiporna
              i alla fall eftersom det måste vara ett bra besked att få.
            </seg>
            <seg n="5ed792e4">
              Jag ska kortfattat säga några ord om arvodesfrågan som det var
              en stor debatt om vid behandlingen av förra årets KU-betänkande.
              Utskottet har i tidigare års betänkanden, till exempel i 2002/03:KU19,
              ett gediget material med bakgrund och utveckling. Jag tror att
              det är sex sidor långt. Och utskottets ledamöter har ägnat mycket
              tid åt att debattera just dessa frågor.
            </seg>
            <seg n="2e51b953">
              Som Gustav Fridolin sade återkommer han ständigt i dessa frågor.
              Jag minns jag har faktiskt läst på att han förra året sade: Jag
              kommer att tjata på om det här.
            </seg>
            <seg n="fe369b5d">
              Miljöpartiet och Vänsterpartiet har reservationer där de lyfter
              fram sina respektive motionsförslag till förändringar när det
              gäller arvodesfrågan. Reservanternas förslag är kända sedan tidigare
              och har inte väckt något gensvar i utskottet. Vi säger att vi
              har fått Översynskommitténs förslag. Det överlämnades den 31 mars
              i år. Den har lagt fram ett förslag till förändringar som omfattar
              arvodet, inkomstgarantin och kostnadsersättningen. Den har gett
              ett helhetsperspektiv. Det förslaget bereds nu i partigrupperna
              som har fått det för yttrande. Och frågan återkommer till oss.
            </seg>
            <seg n="3cb52361">
              Men Gustav Fridolin han tjatar på, och det tycker jag att han
              kan få fortsätta att göra. Men ursäkta om jag åtminstone uppfattar
              det lite grann som just tjatigt.
            </seg>
            <seg n="df1c4ab6">
              Förresten, Gustav Fridolin, när du förra året berättade den här
              historien sade du att den där flickan var från Östersund. Men
              i år sade du att hon var från Strömsund. Men det spelar ju ingen
              roll. Men enligt protokollet var hon från Östersund.
            </seg>
            <seg n="bb80c08e">
              Jag tycker att en hel del av dina inlägg i den här frågan blir
              lite raljerande. Du citerade även i fjol Václav Havel. Och du
              sade att vi riksdagsledamöter skulle vara i en värld av privilegier
              och kommunistpampar som inte kan köra bil och som inte kan handla.
            </seg>
            <seg n="f2fb8f35">
              Mats Einarsson sade i fjol att Gustav kan ha en poäng men att
              han överdriver. Och han överdriver sannerligen. Han fortsätter
              att vattna politikerföraktet. Jag tycker att Gustav Fridolin har
              utvecklats till politikerföraktets trädgårdsmästare här i kammaren.
              Han för alltid upp dessa frågor med dåliga exempel och i ett tonläge
              som inte är trevligt. Den frågan återkommer helt enkelt.
            </seg>
            <seg n="0d9fab9d">
              Herr talman! Till sist yrkar jag bifall till förslaget i utskottets
              betänkande på alla punkter utom när det gäller punkt 14, som gäller
              stödet till riksdagsledamöternas och partigruppernas arbete i
              riksdagen. Och jag yrkar avslag på alla reservationer, utom till
              reservation 7 som gäller samma fråga. För ögonblicket avstår jag
              alltså från att yrka vare sig det ena eller det andra beträffande
              punkt 14.
            </seg>
          </u>
          <note type="speaker" n="27d3f386">
            Anf. 118 CARL-ERIK SKÅRMAN (m) replik:
          </note>
          <u who="Q5039758" xml:id="i-b0be9d8a6cf6ed5b-1" n="832666ec">
            <seg n="84c96b3f">
              Herr talman! Jag vill inledningsvis uttrycka att jag tycker det
              är ledsamt att Barbro Hietala Nordlund inte yrkade bifall till
              reservation 7. Men jag vill också ta upp en annan sak.
            </seg>
            <seg n="0e74173e">
              Barbro Hietala Nordlund säger att frågan om arbetsförhållandena
              för riksdagens ledamöter är en demokratifråga. Det håller jag
              med om. Hon säger att riksdagsuppdraget blir vad vi gör det till.
              Men då gäller det också att inse att riksdagen enigt har givit
              ledamöterna ett ökat stöd och med öppna ögon naturligtvis insett
              att detta liksom personvalsinslagen i allmänna val ger ledamöterna
              en starkare ställning till sina respektive partier än tidigare.
              Och detta är en del i hela den utveckling som riksdagen genomgår.
              Även vissa debattformer här i kammaren har som grund att ledamöterna
              ska få större frihet i förhållande till sina partier att utveckla
              sina egna profiler och på det sättet bättre kunna företräda sina
              väljare.
            </seg>
          </u>
          <note type="speaker" n="98f0a793">
            Anf. 119 BARBRO HIETALA NORDLUND (s) replik:
          </note>
          <note n="308a728d">
            Herr talman! Ja, och?
          </note>
          <note type="speaker" n="faed0c74">
            Anf. 120 CARL-ERIK SKÅRMAN (m) replik:
          </note>
          <u who="Q5039758" xml:id="i-b0be9d8a6cf6ed5b-2" n="832666ec">
            <seg n="69278c34">
              Herr talman! Under sådana omständigheter är det viktigt att stödet
              till ledamöternas verksamhet inte fördelas till partier som vill
              lägga medlen på att bedriva valverksamhet i Västerdalarna eller
              någon annanstans som inte har anknytning till riksdagens verksamhet.
              Då blir det nämligen inte den självständighet och den vitalisering
              av riksdagen som stödet är avsett att leda till.
            </seg>
          </u>
          <note type="speaker" n="213abec9">
            Anf. 121 BARBRO HIETALA NORDLUND (s) replik:
          </note>
          <u who="Q4859750" xml:id="i-a9aca461a2c65c14-2" n="59ef3760">
            <seg n="543a408c">
              Herr talman! Vårt synsätt och vårt tankesätt på den här punkten
              kommer Britt Bohlin Olsson att utveckla. Jag är övertygad om att
              när Carl-Erik Skårman säger på det sättet beror det på ett missförstånd.
              De argument som vi har visar med all önskvärd tydlighet att vi
              är riksdagsledamöter på väljarnas mandat. Och det är kontakten
              med väljarna som behöver utvecklas. Det har till och med partikamrater
              till Carl-Erik Skårman sagt i den undersökning som har gjorts.
              Jag minns inte hur många procent av Moderaterna som tyckte att
              det var viktigt att delta ute bland väljarna och regionalt kunna
              utveckla sitt arbete. Det är det som är grundtanken bakom vårt
              hållningssätt. Och jag föreslår att den diskussionen får fortsätta
              när Britt Bohlin Olsson har fått utveckla detta ytterligare.
            </seg>
          </u>
          <note type="speaker" n="47108dee">
            Anf. 122 TOBIAS KRANTZ (fp) replik:
          </note>
          <u who="Q952026" xml:id="i-98a4d7a0b9fdaf14-1" n="6e2e62ac">
            <seg n="631688aa">
              Herr talman! Barbro Hietala Nordlund har anfört att detta är
              en liten förpostfäktning innan den stora orkestern träder in.
              Jag tänkte ändå ta chansen att delta i denna förpostfäktning och
              ställa en fråga till Barbro Hietala Nordlund. Det är nämligen
              så att också de socialdemokratiska ledamöterna i konstitutionsutskottet
              naturligtvis har varit inblandade i processen och misstänker jag
              tänkt och tyckt till om detta. Då är min fråga till de socialdemokratiska
              ledamöterna i konstitutionsutskottet: Vilka överväganden har ni
              gjort nu när ni nu har bestämt er för, såvitt jag förstår, att
              inte yrka bifall till utskottets ställningstagande när det handlar
              om partistödet?
            </seg>
          </u>
          <note type="speaker" n="e2c572ae">
            Anf. 123 BARBRO HIETALA NORDLUND (s) replik:
          </note>
          <u who="Q4859750" xml:id="i-a9aca461a2c65c14-3" n="59ef3760">
            <seg n="49020fb1">
              Herr talman! Om man ser vad majoriteten i utskottet Socialdemokraterna
              och Vänsterpartiet anför i betänkandet så ligger det inte långt
              från det som reservanterna säger. Vi säger uttryckligen att om
              det brister i regelverket och saknas regler förutsätter vi att
              riksdagsstyrelsen i sin fortsatta hantering kommer att åtgärda
              det. Och ni säger i reservationen att bristerna i regelverket
              ska åtgärdas. Jag tycker att vi var så nära varandra. Ni kunde
              i det läget också ha sagt, om inte prestigen hade slagit till
              alltför hårt, att det var nog. Det är ju ganska brukligt och vedertaget
              i utskottets arbete att vi, när en fråga är under beredning någonstans,
              tålar oss en stund. Då brukar vi kunna säga att eftersom det bereds
              återkommer vi sedan. Men det kunde ni inte säga på den punkten.
              Och jag tror att den fortsatta diskussionen lite grann kommer
              att visa var principfastheten har sina låsningar i dag.
            </seg>
          </u>
          <note type="speaker" n="bc263467">
            Anf. 124 TOBIAS KRANTZ (fp) replik:
          </note>
          <u who="Q952026" xml:id="i-98a4d7a0b9fdaf14-2" n="6e2e62ac">
            <seg n="3b7f8f87">
              Herr talman! Nu stämmer inte den verklighetsbeskrivning som Barbro
              Hietala Nordlund redovisar riktigt med hur det verkligen förhåller
              sig. De borgerliga partierna och Miljöpartiet erbjöd nämligen
              rätt så generöst, tycker jag, att vi skulle bryta ut denna fråga
              ur konstitutionsutskottets betänkande och behandla den i senare
              ordning för att låta riksdagsstyrelsen arbeta med frågan. Det
              ville Socialdemokraterna och Vänsterpartiet inte göra, utan frågan
              skulle avgöras vid pågående sammanträde.
            </seg>
            <seg n="bd43f009">
              Eftersom vi nu har en situation där det är oklara regler, där
              det finns oklarheter när det gäller tolkningen av de regler som
              finns, ansåg vi att det var nödvändigt att ge riksdagsstyrelsen
              en uppmaning, en tillrättavisning, att se till att komma med tydliga
              och klara regler så att vi alla vet vad vi har att rätta oss efter.
              Det här reformarbetet pågår ju just nu. Det har satts i gång i
              olika steg och ska slutföras under kommande år. Då är det viktigt
              att det finns tydliga regler.
            </seg>
            <seg n="3ab1b776">
              Den verklighetsbeskrivning som Barbro Hietala Nordlund här redovisade
              är alltså enligt min uppfattning inte helt korrekt, utan ni hade
              ett rätt flott erbjudande men tackade nej. Nu vill jag veta vad
              det är som har ändrats sedan dess som gör att ni nu har bytt fot
              och eventuellt kommer att ansluta er till vår reservation.
            </seg>
          </u>
          <note type="speaker" n="55b65e82">
            Anf. 125 BARBRO HIETALA NORDLUND (s) replik:
          </note>
          <u who="Q4859750" xml:id="i-a9aca461a2c65c14-4" n="59ef3760">
            <seg n="0308baef">
              Herr talman! Det är riktigt. Anledningen till att vi inte ansåg
              att det behövdes ett tillkännagivande var också att vi såg att
              regelverket fanns där. KU har varit med och yttrat sig över detta
              tidigare, och det har lagts fram en proposition och löpt hela
              den vägen. Vi såg inte otydligheterna på det sätt som ni pekat
              på. Därför ansåg vi att det inte behövdes. Det var i synen på
              hur oklart det här egentligen var som vi skilde oss åt.
            </seg>
            <seg n="06714715">
              Vi bärs av precis samma intresse som ni av att det ska gå rätt
              och riktigt till och vara sjyst. Där skiljer vi oss inte åt ett
              enda dugg, så där borde alla akta sig för att smutskasta varandra.
            </seg>
          </u>
          <note type="speaker" n="e9848071">
            Anf. 126 KERSTIN LUNDGREN (c) replik:
          </note>
          <u who="Q4964100" xml:id="i-328a4e2316b865f3-2" n="119723a4">
            <seg n="a0594fe7">
              Herr talman! Det blir något märkligt att ha en debatt om ett
              ärende som KU har behandlat och där KU:s opposition ville bryta
              ut en fråga för att, herr talman, få tid på sig för samråd och
              för att komma fram till en slutsats. Men Socialdemokraterna och
              Vänstern ville inte det, utan de ansåg att det rådde en sådan
              klarhet att man i dag kunde skiljas från frågan.
            </seg>
            <seg n="1c49922a">
              Men så kommer vi, herr talman, till kammaren. Och vad har hänt?
              Jo, de socialdemokrater och vänsterpartister som stred i utskottet
              står nu och säger: Vi yrkar inte bifall till någonting på den
              här punkten.
            </seg>
            <seg n="efb239ed">
              Då kan man inte, herr talman, underlåta att ställa sig frågan:
              Rådde det enligt Socialdemokraternas mening klarhet i frågan när
              ställning togs i utskottet?
            </seg>
          </u>
          <note type="speaker" n="fae54d56">
            Anf. 127 BARBRO HIETALA NORDLUND (s) replik:
          </note>
          <u who="Q4859750" xml:id="i-a9aca461a2c65c14-5" n="59ef3760">
            <seg n="98d3c969">
              Herr talman! Ja, vid den tidpunkten och när det gäller den saken
              rådde det klarhet. Jag tyckte att Mats Einarsson utvecklade vårt
              förhållningssätt, och där råder det en överensstämmelse. Den uppfattning
              vi då hade har vi fortfarande. Jag har inte ändrat uppfattning
              på den punkten, och det har inte heller Mats Einarsson gjort.
              Men vad som kan komma att visa sig om diskussionen får fortsätta
              när vår gruppledare har hållit sitt anförande är att vi kan hitta
              andra vägar ut ur det här att vi finner ett sätt att lösa detta
              utan den konflikt som är under uppblossande i en fråga som verkligen
              inte borde vara någon fråga. Frågan är vem det är som vill markera
              strid.
            </seg>
          </u>
          <note type="speaker" n="e267e884">
            Anf. 128 KERSTIN LUNDGREN (c) replik:
          </note>
          <u who="Q4964100" xml:id="i-328a4e2316b865f3-3" n="119723a4">
            <seg n="4bbbe2d0">
              Herr talman! Jag uppfattar att det enligt Socialdemokraternas
              uppfattning rådde klarhet då. Så tolkade jag svaret, herr talman!
              Men lika tydligt uppfattar jag att det i dag råder oklarhet om
              vad som gäller. I varje fall kan inte vi ledamöter i utskottet
              som förfäktade vår åsikt när frågan behandlades i utskottet få
              annat än just signalen att man inte tycker någonting i den här
              frågan.
            </seg>
            <seg n="3ae1d242">
              Jag tycker, herr talman, att det är lite märkligt med hänvisning
              till att man var så övertygad om att beslut skulle fattas i utskottet
              när det begav sig och att det då var alldeles klart och tydligt
              hur det var med detta så man behövde inget tillkännagivande i
              den delen. Herr talman! Jag tycker att det här är märkligt.
            </seg>
          </u>
          <note type="speaker" n="bd9feb38">
            Anf. 129 BARBRO HIETALA NORDLUND (s) replik:
          </note>
          <u who="Q4859750" xml:id="i-a9aca461a2c65c14-6" n="59ef3760">
            <seg n="6342412e">
              Herr talman! Om en liten stund kommer Kerstin Lundgren och övriga
              i kammaren att få fortsätta den här diskussionen. Jag utgår från
              att en hel del kommer att bli klarlagt utifrån de premisser från
              vilka vi vill gå vidare med frågan. Det är väl inte så väldigt
              märkvärdigt att man efter en tid kan hitta andra framgångsvägar
              att arbeta vidare på än de som nyss rådde.
            </seg>
            <seg n="f6ab1a14">
              Vårt ställningstagande då var klart, och vi stod bakom det. I
              fortsatta diskussioner och utifrån hur den här frågan har utvecklats,
              bland annat genom oppositionens försorg, har vi kommit fram till
              att det också kan finnas andra sätt att hantera frågan. Vi ska
              se om det är möjligt att komma vidare den vägen. Där borde vi
              snarare mötas av positiva hejarop i stället för denna massiva
              indignation och förvåning över hur vi kan tänka oss att ha funderat
              ett steg vidare. Det är inte så märkvärdigt, tycker jag.
            </seg>
          </u>
          <note type="speaker" n="1fa03295">
            Anf. 130 GUSTAV FRIDOLIN (mp) replik:
          </note>
          <u who="Q2029325" xml:id="i-18a37755cb143e9a-1" n="ee8d1266">
            <seg n="42c007cb">
              Herr talman! Jag blev kallad för politikerföraktets trädgårdsmästare.
              Barbro Hietala Nordlund får ursäkta att jag fortsatt anser att
              det kanske snarare är de som avfärdar diskussionen om riksdagsledamöternas
              förmåner och arvoden med beskyllningar mot sina kolleger i stället
              för att ta argumenten som gör att det blir politikerförakt inte
              de som lyfter in diskussionen i det här huset så att den inte
              existerar bara utanför.
            </seg>
            <seg n="968d7aea">
              Vice talmannen och kollegerna, inklusive Barbro Hietala Nordlund,
              får också ursäkta att jag tycker att det är något arrogant av
              en företrädare för ett parti vars ungdomsförbund just nu diskuteras
              och granskas för att blåsa upp sina medlemssiffror så till den
              milda grad att man får orättfärdigt mycket offentliga bidrag att
              kalla någon annan för politikerföraktets trädgårdsmästare.
            </seg>
            <seg n="50e6d04a">
              Herr talman! Jag begärde ordet därför att jag ville ställa en
              fråga till Barbro Hietala Nordlund: Kan Barbro ge ett argument
              för varför det är rimligt med ett riksdagsledamotsarvode på över
              45 000 kr i månaden?
            </seg>
          </u>
          <note type="speaker" n="a4341436">
            Anf. 131 BARBRO HIETALA NORDLUND (s) replik:
          </note>
          <u who="Q4859750" xml:id="i-a9aca461a2c65c14-7" n="59ef3760">
            <seg n="4bf48b3c">
              Herr talman! Jag kan besvara med en motfråga: Kan Gustav Fridolin
              ange vad som är rimligt?
            </seg>
            <seg n="11b53d35">
              Det här har vi ju pratat om väldigt många gånger i fjol, i förfjol
              och året dessförinnan. Om och om igen har vi haft den här debatten.
              Jag har tagit varje argument på fullaste allvar och tyckt att
              det har varit intressant och spännande att lyssna till Gustav
              Fridolin.
            </seg>
            <seg n="22ecc1b6">
              I fjol sade Gustav Fridolin: Jag tjatar på om den här frågan.
              Javisst, han tjatar på om den här frågan. Argumenten är desamma,
              och citaten är desamma.
            </seg>
            <seg n="0d9f8fe0">
              Vi har pratat om att sänka med 10 000 kr, något som Gustav tyckte
              var en bra idé. Vi har pratat om det som Gustav Fridolin förra
              året tyckte var en bra idé, nämligen att alla ledamöter skulle
              ha samma inkomst som ledamöter som de hade när de kom in i riksdagen.
              En undersköterska skulle alltså ha en sådan lön. En generaldirektör
              skulle ha en sådan lön och en advokat en sådan lön. Men en arbetslös
              skulle ha, ja, vadå a-kassa?
            </seg>
            <seg n="25781284">
              Vi har pratat om detta, och jag har fört fram argument om att
              det vore väldigt ojämställt, om att lika lön för lika arbete är
              viktigt och så vidare. Vi har använt argumenten, Gustav Fridolin!
              Gustav Fridolin har inte anfört några nya argument och tar alltid
              upp en rad exempel på hur oförtjänta politikernas löner är och
              hur upprörda väljarna är. Det är det som gjorde att jag, kanske
              lite oförskämt men jag tyckte att det också var kul att få säga
              det talade om politikerföraktets trädgårdsmästare som hela tiden
              vattnar och gödslar med den här sortens argument. Bli inte ledsen
              för det, Gustav, för det var inte meningen. Jag bara kände, och
              du sade själv, att du var tjatig, och det tycker jag faktiskt.
            </seg>
          </u>
          <note type="speaker" n="05af1223">
            Anf. 132 GUSTAV FRIDOLIN (mp) replik:
          </note>
          <u who="Q2029325" xml:id="i-18a37755cb143e9a-2" n="ee8d1266">
            <seg n="5a101d73">
              Herr talman! Vem det är som vattnar, vem det är som gödslar och
              vad det är som vattnas och vad det är som gödslas, däri har vi
              olika åsikter. Jag är rädd att det är den här något arroganta
              inställningen till diskussionen om riksdagsledamöternas arvoden
              som göder politikerföraktet.
            </seg>
            <seg n="950c5d48">
              Det är lite spännande. Jag har efterfrågat argument och i stället
              fått recensioner av de senaste årens debatter. Varför såg motionen
              ut som den gjorde förra året? Det var därför att jag året innan
              hade fått argumentet att så kan det inte vara därför att också
              de med väldigt höga löner ska kunna komma in i riksdagen utan
              att behöva sänka sin lön. Jag tyckte att det var ett dåligt argument.
              Jag sade att jag inte tror att vi får de bästa politikerna genom
              att locka med höga arvoden. Men jag sade att låt oss prova det.
              I första hand vill vi sänka lönen, men om nu inte kammarens majoritet
              vill godta det, då kan vi prova ett system där man får samma lön
              som man hade innan man hamnade i riksdagen. Ingenting av det godtar
              ni i år.
            </seg>
            <seg n="dabd3e5e">
              Jag försökte svara upp mot ett argument jag hade fått året innan,
              ett av de senaste argument jag fått, för varför det skulle vara
              rimligt med så pass höga arvoden som vi har. Det går inte att
              hitta en speciell nivå där det skulle vara mest rimligt. Men jag
              tycker att arvodena är orimligt höga. Jag vet att det finns många
              andra också som tycker det. Låt oss ta den diskussionen.
            </seg>
            <seg n="e9b9cde7">
              Jag tycker att det är farligt att kollegerna, när de försöker
              berättiga arvodena, jämför sig med näringslivets toppar i stället
              för att jämföra sig med dem man representerar. Därför vill jag
              ta den diskussionen. Jag tycker att det är tragiskt att man inte
              vill ta en diskussion utan i stället försöker recensera tidigare
              debatter.
            </seg>
            <seg n="ae562826">
              Jag hoppas därför att man har samma öppenhet inför den här diskussionen
              som man uppenbarligen har i en annan fråga och kanske till och
              med röstar för den miljöpartistiska reservationen lite senare
              vad vet jag.
            </seg>
          </u>
          <note type="speaker" n="3d65a691">
            Anf. 133 BARBRO HIETALA NORDLUND (s) replik:
          </note>
          <u who="Q4859750" xml:id="i-a22a7a48f0c2b7b0-0" n="59ef3760" next="i-4b72a61248d71b3c-0">
            <seg n="406c9269">
              Herr talman! Nu är det inte korrekt att vi inte har tagit debatten
              seriöst och att vi inte har ägnat tid åt att diskutera rimlighet
              och orimlighet i ledamöternas arvoden. Det visar den genomgång
              som KU gjorde inför 2002/03 i sitt sexsidiga material om utvecklingen
              av riksdagsledamöternas arvoden. Man har provat och utrett och
              analyserat. Det finns exempel på hur ledamöterna har avstått från
              att höja lönen. Det finns massor av argument för och emot vad
              som är rimligt och orimligt. Så har Arvodeskommittén kommit till
              och sköter det oberoende av riksdagsledamöterna. Kommittén har
              fått i uppdrag att göra en översyn.
            </seg>
            <seg n="ef6ecfc8">
              Den som jämför med näringslivet, eller vad det nu är, är alltid
              Gustav Fridolin. Jag har inte hört att man skulle ha plockat fram
              sådant från Arvodeskommittén, utan man har värderat riksdagsledamotens
              roll och ansvar i ett demokratiskt samhälle. Man har prövat sig
              fram till en nivå och en utveckling.
            </seg>
            <seg n="8fd8661b">
              Rimligt och orimligt kan vi diskutera tills vi blir 100 år, och
              vi kommer inte fram därför att vi kan ha olika ingångar och utgångar.
              Det kan vara orimligt för en ung människa som Gustav Fridolin
              att ha den inkomsten, jag vet inte. Men nu har vi översynskommitténs
              material. Varför kan inte Gustav Fridolin tycka att det är bra
              att vi har fått ett underlag att diskutera omkring? Jag vet att
              i min partigrupp går det här ut för en bred diskussion där vi
              får tycka till. Vi vet inte riktigt vad det ändar i. Reagera på
              det materialet, Gustav Fridolin, så kan vi återkomma.
            </seg>
          </u>
          <note n="1af57787">
            Ajournering
          </note>
          <note n="807b82af">
            Kammaren beslutade kl. 15.52 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="Q4859750" xml:id="i-4b72a61248d71b3c-0" n="59ef3760" prev="i-a22a7a48f0c2b7b0-0">
            <seg n="a2c18877">
              Återupptagna förhandlingar
            </seg>
          </u>
          <note n="c9ad423e">
            Förhandlingarna återupptogs kl. 16.00.
          </note>
          <note n="d9680819">
            10 § Beslut om ärende som slutdebatterats den 10 mars
          </note>
          <note n="cf58f4c6">
            Punkt 1
          </note>
          <note n="8ce06c47">
            Punkt 9
          </note>
          <note n="1b55b15a">
            Punkt 15
          </note>
          <note n="a907c1df">
            Punkt 17
          </note>
          <note n="cd41a234">
            Punkt 21
          </note>
          <note n="0c0290f7">
            Övriga punkter
          </note>
          <note n="0039897c">
            11 § Beslut om ärenden som slutdebatterats vid dagens sammanträde
          </note>
          <note n="cf58f4c6">
            Punkt 1
          </note>
          <note n="ef7d4cc1">
            Punkt 2
          </note>
          <note n="a7802df7">
            12 § (forts. från 9 §) Riksdagens arbetsformer (forts. KU29)
          </note>
          <note type="speaker" n="447f8ea8">
            Anf. 134 BRITT BOHLIN OLSSON (s):
          </note>
          <u who="unknown" xml:id="i-977b70a24d60ae8e-0" n="448646fe">
            <seg n="5f025006">
              Herr talman! Här har det varit mycket tal om rockkonserter, förband
              och annat. Nu kommer ni att förstå att det är slut med det. Det
              är ingen rockkonsert som det handlar om här.
            </seg>
            <seg n="4acbf693">
              Jag vill börja med att yrka bifall till reservation nr 7, vilken
              föreslår tydligare regler för hur de bidrag som riksdagspartierna
              erhåller ska användas. För detta har jag två huvudsakliga skäl.
            </seg>
            <seg n="d68677f3">
              Det allra första är: Grunden för vårt arbete här i Sveriges riksdag
              bygger naturligtvis på att vi är valda av folket.
            </seg>
            <seg n="0e796728">
              I vårt uppdrag som folkvalda har vi två huvuduppgifter. Den ena,
              som ni känner väl, är att stifta lagar och att besluta om budget
              ja, allt detta som är våra arbetsuppgifter här i Riksdagshuset.
            </seg>
            <seg n="173ab2fe">
              Den andra delen av uppdraget är kontakten med våra uppdragsgivare,
              väljarna, företrädesvis hemma i våra valkretsar.
            </seg>
            <seg n="4db0bed4">
              När vi nu bygger ut stödet för de folkvaldas arbete kan vi se
              att det fungerar väl här i Helsingfors. Men dessvärre finns det
              nästan ingen hjälp att få i den viktiga delen som är väljarkontakter
              kontakter med dem som har skickat oss hit.
            </seg>
            <seg n="8c6ed2c4">
              Genom åren har riksdagsarbetet ökat i intensitet och omfattning,
              och det tror jag att ni alla vet. För att klara av den viktiga
              delen i arbetet, som är just väljarkontakter, måste stödet nu
              utvecklas. Politiken här i riksdagen ska förankras och utvecklas
              i Trollhättan, i Trelleborg, i Luleå, i Karlstad, ja, i hela Sverige
              och inte bara här i Helsingfors.
            </seg>
            <seg n="de7c5aff">
              Två gånger är det nu som riksdagen har frågat oss ledamöter hur
              vi ser på vårt uppdrag och våra möjligheter att fullfölja det
              på ett bra sätt. I den utvärdering som gjordes våren 2002 tillfrågades
              alla vi ledamöter om hur ledamotsstödet använts. Det konstaterades:
              Särskilt vad gäller valkretsarbetet uttrycker ledamöterna i denna
              del närmast en frustration över det bristande stödet. Synonymer
              till termen frustration är djup besvikelse, ilska, irritation
              och vanmakt. Lyssna på det en gång till: vanmakt, frustration
              och irritation. Det var hur vi riksdagsledamöter själva beskrev
              bristen på stöd i vårt valkretsarbete.
            </seg>
            <seg n="831fedaf">
              Att frustrationen finns kvar blir alldeles tydligt om man läser
              rapporten som bygger på fjolårets brevenkät och som presenterades
              i förra veckan. I rapporten Riksdagsledamöternas arbetsvecka arbetssituationen
              i och utanför riksdagen , som Barbro visade förut, bekräftas ledamöternas
              krav på mer stöd till det parlamentariska arbetet i valkretsarna
              återigen. De vanligaste önskemålen var att vara ute i landet hos
              medborgarna/väljarna, att mer tid ägnas åt direkta väljarkontakter,
              möte med medborgare i min valkrets och att möta människor.
            </seg>
            <seg n="be44ff9a">
              När vi riksdagsledamöter själva får tycka till vill en väldigt
              stor majoritet, och nu talar jag om ca 80 %, alldeles oavsett
              vilken partifärg vi har, få mer hjälp med att träffa människor
              ute i landet och hemma i valkretsen. Men när frågan om utökat
              stöd nu kommer upp i riksdagen blir slutsatserna från de övriga
              partiernas företrädare helt annorlunda. Då prioriteras det centrala
              partiledningsstödet framför ledamöternas krav på stöd hemma i
              valkretsen. Ledamöterna i de borgerliga partierna och Miljöpartiet
              vill göra en sak, deras partiledningar vill göra något helt annat.
              Ledamöterna säger att de vill vara ute i landet, partiledningarna
              vill binda upp allt stöd till sig själva i Helsingfors. Risken
              är väldigt stor, värderade ledamöter, att det som skulle bli en
              bra förstärkning av ledamotsstödet blir ett partiledningsstöd.
            </seg>
            <seg n="2ce744f1">
              Herr talman! Till och med riksdagen själv som institution har
              sökt sig ut till folket. Det har vi gjort på förslag av Folkpartiet,
              förresten. Vi har bestämt och också genomfört att vi ska synas
              ute i de olika delarna av Sverige. Riksdagshörnorna finns på stadsbiblioteken
              i Malmö, Göteborg och Sundsvall. Man kan då fundera på var faran
              ligger i att också vi ledamöter kan få lite hjälp som vi så väl
              behöver för att kunna träffa fler människor uti Sveriges avlånga
              land.
            </seg>
            <seg n="b8dcf8a7">
              Vi hör så ofta att avståndet mellan väljare och de folkvalda
              ökar. Det är något som vi måste ta på allra största allvar. Det
              är förstås i möte och dialog som vi skapar förutsättningar för
              det goda politiska samtalet på arbetsplatser, på skolor och i
              föreningslivet. För att klara detta måste vi förtroendevalda vara
              mer närvarande i våra hemorter, i våra valkretsar.
            </seg>
            <seg n="7fd37955">
              Herr talman! Det finns nu inte några bestämmelser i lag eller
              förordning om hur respektive partigrupp ska organisera sitt kansliarbete.
              Däremot finns det ett antal förslag och bedömningar i den rapport
              som beredningsgruppen utarbetade och lade fram år 1999. När man
              ska ange principerna för ledamotsstödet, som har gällt sedan införandet
              1970 skriver man: Det står partierna fritt att med hjälp av bidraget
              utforma stödet till ledamöterna i enlighet med önskemålen inom
              varje partigrupp.
            </seg>
            <seg n="46c3d370">
              I beredningsgruppens förslag kan man också läsa följande: På
              så vis kan även partigruppens olika traditioner och interna arbetssätt
              tas i beaktande. Ledamöterna bör ha ett stort inflytande i personfrågor
              och i fråga om stödets utformning. Det bör ges möjlighet till
              individuellt anpassade lösningar för att tillgodose ledamöternas
              varierande behov och önskemål.
            </seg>
            <seg n="f571feeb">
              Vi socialdemokrater följer ledamöternas önskemål. Vi vill därför
              organisera ledamotsstödet så att stöd även kan ges för arbetet
              hemma i valkretsen. Om nu de borgerliga partierna tillsammans
              med Miljöpartiet vill binda upp sina ledamöter i Helsingfors,
              får vi självklart acceptera det. Men vi vill ha enighet och vi
              vill söka det, och jag tror att det är möjligt. Jag kan i förtroende
              inför denna kammare berätta att möten med väljarna inte är ett
              dugg farliga. De är som regel bara nyttiga och lärorika.
            </seg>
            <seg n="3ebb66bf">
              Så kommer jag då in på mitt andra skäl, behovet av öppenhet och
              redovisning.
            </seg>
            <seg n="dcb0db4c">
              Vi socialdemokrater är inte alls nöjda med öppenheten och transparensen
              i de övriga partiernas redovisningar. Den nuvarande ordningen
              bygger bland annat på en överenskommelse mellan partisekreterarna.
              För oss socialdemokrater är det inte tillräckligt.
            </seg>
            <seg n="8b0bcc7b">
              I den socialdemokratiska riksdagsgruppen redovisar vi vår verksamhet
              offentligt eftersom vi tror att öppenhet stärker demokratin. Här
              finns det utrymme för självrannsakan bland de borgerliga partierna
              och Miljöpartiet. Det går inte att utläsa hur stödet används i
              era egna redovisningar. Ja, det går faktiskt inte att utläsa om
              stödet används för att hjälpa riksdagsledamöterna eller om det
              går direkt in i partikassan.
            </seg>
            <seg n="772476b2">
              Jag tror inte för ett ögonblick att övriga partier inte sköter
              sina förehavanden enligt regelverket. Men problemet är att det
              inte går att utläsa. Er redovisning är inte tillgänglig.
            </seg>
            <seg n="1bc527d2">
              Socialdemokraterna är tillsammans med Vänsterpartiet de enda
              riksdagspartier som har egna juridiska personer för sin partigrupp
              och därmed för sitt riksdagsgruppskansli. Övriga partier har all
              personal på parti, riksdagsgrupp och EU-parlament anställda av
              partiet.
            </seg>
            <seg n="a229ef01">
              Vi har därför i riksdagsstyrelsen föreslagit en årlig redovisning
              samt för samtliga riksdagsgrupper krav på auktoriserad revision.
              Detta har de borgerliga partierna och Miljöpartiet hittills avvisat.
              Om ni nu har ändrat er uppfattning välkomnar vi naturligtvis detta.
            </seg>
            <seg n="4ee29131">
              Slutligen, herr talman, vill jag uppmana kammarens värderade
              ledamöter att inte göra vårt efterlängtade ledamotsstöd till ett
              partiledningsstöd.
            </seg>
          </u>
          <note n="ccbd6c80">
            I detta anförande instämde Claes-Göran Brandin, Laila Bjurling,
            Jarl Lander, Urban Ahlin, Inger Jarl Beck, Catharina Bråkenhielm,
            Agneta Gille, Elisebeht Markström, Karin Åström, Lars U Granberg,
            Helene Petersson, Marie Nordén, Siw Wittgren-Ahl, Yoomi Renström,
            Ulla Wester, Gunilla Carlsson i Hisings Backa, Lennart Klockare,
            Veronica Palm, Britta Lejon, Tomas Agenberg, Matilda Ernkrans,
            Monica Green, Per-Olof Svensson, Anne Ludvigsson, Ronny Olander,
            Rolf Lindén, Carina Adolfsson Elgestam, Mona Berglund Nilsson,
            Åsa Lindestam, Maria Öberg, Leif Jakobsson, Susanne Eberstein,
            Anders Karlsson, Anneli Särnblad, Ann-Kristine Johansson, Mikael
            Damberg, Håkan Juholt, Margareta Israelsson, Hans Stenberg, Agneta
            Lundberg, Sinikka Bohlin, Kjell Nordström, Margareta Sandgren,
            Reynoldh Furustrand, Marita Ulvskog, Berit Högman, Billy Gustafsson,
            Pia Nilsson, Sylvia Lindgren, Hans Hoff, Anita Johansson, Tone
            Tingsgård, Marianne Carlström, Mats Berglind, Kerstin Engle, Lilian
            Virgin, Britt-Marie Lindkvist, Lars Johansson, Jan-Olof Larsson,
            Rezene Tesfazion, Barbro Hietala Nordlund, Kerstin Andersson,
            Christer Engelhardt, Luciano Astudillo, Kerstin Kristiansson Karlstedt,
            Catherine Persson, Kenneth G Forslund, Marie Granlund, Tommy Ternemar,
            Ann-Christin Ahlberg, Lennart Axelsson, Lennart Nilsson, Lars
            Mejern Larsson, Göran Persson i Simrishamn, Johan Andersson, Christer
            Adelsbo, Karl Gustav Abramsson, Bo Bernhardsson, Helena Frisk,
            Alf Eriksson, Christina Nenes, Fredrik Olovsson, Conny Öhman,
            Nils-Göran Holmqvist, Jan Björkman, Christer Skoog och Anders
            Bengtsson, samtliga (s).
          </note>
          <note type="speaker" n="01a9d8c3">
            Anf. 135 TOBIAS KRANTZ (fp) replik:
          </note>
          <u who="Q952026" xml:id="i-98a4d7a0b9fdaf14-3" n="6e2e62ac">
            <seg n="042c3e09">
              Herr talman! Så fick vi då äntligen besked om Socialdemokraternas
              position. Efter långt om länge i denna debatt fick vi besked om
              hur Socialdemokraterna nu ställer sig i frågan. Det välkomnar
              vi naturligtvis. Det är utmärkt att Socialdemokraterna ansluter
              sig till vår position, att reglerna måste göras tydligare och
              klarare. Det välkomnar vi, naturligtvis.
            </seg>
            <seg n="79262532">
              Bakgrunden är att bland annat Folkpartiet är överens med Socialdemokraterna
              om att ledamotsstödet behöver förstärkas. Jag tror också att det
              finns en stor förståelse bland allmänheten för att riksdagsledamöter
              behöver ett större stöd för att kunna sköta sitt arbete på ett
              effektivt och professionellt sätt. Då är det viktigt att stödet
              används just till riksdagsledamöternas arbete.
            </seg>
            <seg n="df2bb9b8">
              Problemet har varit att det har funnits rätt mycket misstankar,
              misstankar som i vissa avseenden har bekräftats, om att pengarna
              kanske inte används på det sätt som de var tänkta att användas
              utan till att anställa partiarbetare som inte ska ägna sig åt
              att stödja riksdagsledamöter. Det är därför som vi har pekat på
              behovet av tydligare, klarare och mer bestämda regler. Hittills
              har Socialdemokraterna motsatt sig det. Jag välkomnar om det är
              så att Socialdemokraterna nu vill ändra position i frågan.
            </seg>
            <seg n="4be956e9">
              Jag kan försäkra Britt Bohlin Olsson att åtminstone Folkpartiets
              riksdagsledamöter redan utan det här stödet är mycket ute i sina
              respektive valkretsar och debatterar och diskuterar med medborgarna.
              Det behöver Britt Bohlin Olsson inte oroa sig över.
            </seg>
            <seg n="643d4c41">
              Jag har en konkret fråga. Tänker Socialdemokraterna nu avbryta
              anställningarna som har påbörjats ute i valkretsarna, i distrikten,
              av respekt för att riksdagsstyrelsen nu ska anta klara och tydliga
              regler för hur stödet ska få användas?
            </seg>
          </u>
          <note type="speaker" n="3ac19205">
            Anf. 136 BRITT BOHLIN OLSSON (s) replik:
          </note>
          <u who="unknown" xml:id="i-977b70a24d60ae8e-1" n="448646fe">
            <seg n="81a5e421">
              Herr talman! Jag vill börja med att säga till Folkpartiet och
              Tobias Krantz att jag är glad för inställningen att Folkpartiet
              gärna vill vara ute och möta väljarna. Jag tror att det är en
              viktig och riktig inställning bland riksdagens ledamöter. Det
              som gör det lite bekymmersamt är att Tobias Krantz inte vill dra
              slutsatsen av det och säga att även Folkpartiets ledamöter är
              värda att få hjälp och support för att kunna tillbringa ännu mer
              tid bland våra väljare bland era väljare och kanske bland dem
              ni planerar ska bli nya väljare till Folkpartiet, vad vet jag.
            </seg>
            <seg n="0d1b0199">
              Det vore olyckligt om vi skulle sätta dessa saker i motsatsställning,
              att man å ena sidan har ett bra stöd i arbetet här i riksdagen
              och å andra sidan i våra valkretsar. Vi vet alla att det är två
              sidor av samma mynt när det gäller riksdagsuppdraget.
            </seg>
            <seg n="33e57ee7">
              När det gäller frågan om vi ska anställa personer som partiombudsmän
              eller om de ska vara anställda i riksdagsgruppen kan jag lugna
              Tobias Krantz fullständigt. Det kan jag göra av två skäl. Det
              ena är att våra riksdagsledamöter är de som handfast anställer
              våra nya valkretssekreterare. Det är de som bestämmer varje sak
              vem det ska vara, vad de ska göra. Våra ledamöter och ingen annan
              över huvud taget bestämmer varje liten detalj i deras anställning.
            </seg>
            <seg n="e6751b67">
              Det skulle förefalla mig konstigt om de socialdemokratiska ledamöterna,
              som jag vet jobbar väldigt hårt både här och hemma, helt plötsligt
              skulle säga: Nu har vi fått en resurs, men vi ger väl bort den
              till någon annan vem nu det kunde vara. Det förefaller mig som
              en högst otrolig utveckling, det kan jag försäkra herr Krantz.
            </seg>
          </u>
          <note type="speaker" n="5d2c911c">
            Anf. 137 TOBIAS KRANTZ (fp) replik:
          </note>
          <u who="Q952026" xml:id="i-98a4d7a0b9fdaf14-4" n="6e2e62ac">
            <seg n="68040554">
              Herr talman! Det har ju förekommit flera annonser om hur de här
              tjänsterna ska tillsättas, med arbetsbeskrivningar. Inte bara
              jag utan många har sett dem, och de inger oro över hur pengarna
              ska användas. Men om det nu är så att Britt Bohlin Olsson klargör
              att de ska användas på ett korrekt sätt är det utmärkt, utifrån
              de utgångspunkterna.
            </seg>
            <seg n="43ebc416">
              Jag fick inte riktigt svar på min fråga. Britt Bohlin Olsson
              och Socialdemokraterna ansluter sig nu till de borgerligas och
              Miljöpartiets reservation och tycker att det behövs tydligare
              och klarare regler. Vore det då inte lämpligt att Socialdemokraterna,
              medan riksdagsstyrelsen funderar på hur de klara och tydliga reglerna
              ska se ut, avbryter de anställningsförfaranden som nu har inletts,
              av respekt för att riksdagsstyrelsen ska försöka komma fram till
              en gemensam linje och klara och tydliga regler för hur stödet
              ska få användas? Är det inte rimligt att avbryta och avvakta att
              riksdagsstyrelsen har sagt sitt, så att vi får klara och tydliga
              regler för hur stödet får användas?
            </seg>
            <seg n="e8aca33b">
              Kan Britt Bohlin Olsson här och nu ge ett klart och tydligt besked
              i den frågan?
            </seg>
          </u>
          <note type="speaker" n="b8769ed7">
            Anf. 138 BRITT BOHLIN OLSSON (s) replik:
          </note>
          <u who="unknown" xml:id="i-977b70a24d60ae8e-2" n="448646fe">
            <seg n="ce042e7a">
              Herr talman! Tobias Krantz sade i sitt anförande att han tyckte
              att det fanns anledning för honom att tillrättavisa riksdagsstyrelsen.
              Exakt så tror jag faktiskt att du uttryckte dig. För min del är
              jag inte beredd att göra det innan riksdagsstyrelsen har arbetat
              färdigt. Jag har stor tilltro till riksdagsstyrelsens förmåga
              att lösa de uppgifter som riksdagens kammare har ålagt riksdagsstyrelsen.
              Därför deltar jag och följer arbetet där.
            </seg>
            <seg n="263a1a69">
              Jag kan försäkra Tobias Krantz att vi aldrig någonsin tänker
              vara i någon gråzon när det gäller riksdagens regelverk. Om någon
              försöker påskina det så blir jag djupt upprörd, det vill jag gärna
              säga.
            </seg>
            <seg n="b6bff1c5">
              Avslutningsvis skulle jag vilja lägga till att det vore till
              stor hjälp om även Folkpartiet kunde redovisa vilka det är som
              är anställda i er partiorganisation och vilka som är anställda
              i Folkpartiets riksdagsgrupp. Det vore till stor glädje och nytta
              för oss allihop, om den genomskinligheten funnes i Folkpartiets
              redovisning.
            </seg>
          </u>
          <note type="speaker" n="c7663c1a">
            Anf. 139 MATS EINARSSON (v) replik:
          </note>
          <u who="Q5628983" xml:id="i-348940a91bbbb6ac-2" n="0cc57d08">
            <seg n="4e2208a8">
              Herr talman! När vi i utskottsmajoriteten ville avslå motionen
              om regelförtydligande var det inte därför att vi var motståndare
              till ett sådant förtydligande utan för att vi ansåg att ett tillkännagivande
              här i kammaren var onödigt, eftersom frågan redan var under diskussion.
              Att bryta ut frågan hade inte heller fyllt någon vettig funktion.
            </seg>
            <seg n="8c4a1a98">
              En votering i denna fråga skulle dock lätt kunna komma att misstolkas
              som en votering i sakfrågan eller som en votering för eller emot
              ett regelförtydligande. Det kan därför vara klokt av oss i majoriteten
              att ansluta oss till reservationen.
            </seg>
            <seg n="a848da38">
              Jag är i och för sig starkt frestad att ensam stå fast vid utskottsmajoritetens
              förslag och sedan lida hedersamt nederlag i voteringen. Men jag
              ska inte göra det. Vänsterpartiet kommer också att stödja reservationen
              i den kommande voteringen.
            </seg>
            <seg n="e6ca4d75">
              Om nu gruppledarna lovar att lösa den här frågan så lovar vi
              i konstitutionsutskottet att agera lite skickligare nästa gång.
            </seg>
          </u>
          <note type="speaker" n="c38beb30">
            Anf. 140 BRITT BOHLIN OLSSON (s) replik:
          </note>
          <u who="unknown" xml:id="i-977b70a24d60ae8e-3" n="448646fe">
            <seg n="a0865816">
              Herr talman! Jag kan ju inte säga emot det Mats Einarsson säger
              utan vill i stället tacka för att vi faktiskt, genom KU:s försorg,
              fick upp frågan här i kammaren för en upplyftande och bra debatt.
              Tack så mycket för det!
            </seg>
          </u>
          <note type="speaker" n="9efe63df">
            Anf. 141 CARL-ERIK SKÅRMAN (m) replik:
          </note>
          <u who="Q5039758" xml:id="i-b0be9d8a6cf6ed5b-3" n="832666ec">
            <seg n="6fa948d1">
              Herr talman! Jag vill gärna gratulera s-gruppen till att ha svalt
              förtreten och ändrat uppfattning även om det var inför hotet om
              ett nederlag här i kammaren.
            </seg>
            <seg n="8cd202f7">
              Jag är också förvånad över att det skulle ta så lång tid att
              kunna acceptera tanken på tydliga regler för hur stödet till de
              enskilda ledamöterna ska kunna användas. Den socialdemokratiska
              gruppen måste ha insett, när detta infördes, att det kommer att
              stärka den enskilde ledamotens ställning både gentemot partiet
              och i kontakterna med de egna väljarna.
            </seg>
            <seg n="d96a131b">
              Det har väl varit syftet med beslutet, men det här är väldigt
              mycket en fråga om vem som leder och fördelar arbetet för den
              politiska sekreteraren. Det är det som måste vara klart framöver.
              Jag uttrycker min förvåning över att den socialdemokratiska gruppen
              inte kunnat inse det på kortare tid.
            </seg>
          </u>
          <note type="speaker" n="868e5075">
            Anf. 142 BRITT BOHLIN OLSSON (s) replik:
          </note>
          <u who="unknown" xml:id="i-977b70a24d60ae8e-4" n="448646fe">
            <seg n="b188cf90">
              Herr talman! Till Carl-Erik Skårman vill jag säga att vi levt
              länge med det självklara faktum att vi har en öppen egen redovisning,
              att vi är en egen juridisk person. Vem som helst kan rekvirera
              material jag kan ge organisationsnumret också och se precis hur
              många som arbetar i vår riksdagsgrupp. Du kan också få organisationsnumret
              till Maritas partiorganisation så att du kan se hur många som
              jobbar där.
            </seg>
            <seg n="9d91e414">
              Men om jag skulle fråga dig, Skårman, hur det är med Moderaternas
              redovisning skulle du inte kunna ge ett sådant nummer. Du skulle
              kunna tala om vad Moderaterna som parti har för organisationsnummer
              och hur balansräkningen ser ut, men du skulle inte kunna tala
              om för mig hur du har fått ut ditt ledamotsstöd i Sveriges riksdag.
              Jag tycker att det är tråkigt.
            </seg>
            <seg n="9dc49fa9">
              Vi har varken haft brådska eller varit senfärdiga i de här frågorna
              för vi känner oss oerhört trygga med vad vi gör och vad vi vill
              göra. Däremot är det tråkigt att Skårman inte pushar på sin partiledning
              så att vi kan få lite större enighet om att stärka den enskilda
              ledamoten, som du så riktigt sade. Det understryker jag gärna.
            </seg>
          </u>
          <note type="speaker" n="72cfec64">
            Anf. 143 CARL-ERIK SKÅRMAN (m) replik:
          </note>
          <u who="Q5039758" xml:id="i-b0be9d8a6cf6ed5b-4" n="832666ec">
            <seg n="cbe55928">
              Herr talman! Jag vill gärna svara direkt på frågan. Jag har varit
              med om att anställa den politiska sekreterare som jag och några
              andra ledamöter delar på. Jag talar med vederbörande minst en
              gång om dagen och får den hjälp och det stöd som anges i förarbetena
              till det beslut som fattades. Det är en utmärkt ordning, och det
              viktigaste är egentligen vem som har befälsrollen, för att uttrycka
              det lite råbarkat, alltså vem som leder och fördelar arbetet för
              den politiska sekreteraren. Om man överlåter det på andra blir
              det ju någon annan som de facto har nytta av stödet.
            </seg>
          </u>
          <note type="speaker" n="369de671">
            Anf. 144 BRITT BOHLIN OLSSON (s) replik:
          </note>
          <u who="unknown" xml:id="i-977b70a24d60ae8e-5" n="448646fe">
            <seg n="f0084fca">
              Herr talman! Vi tänker inte överlåta ansvaret för vår personal
              på någon annan person. Men jag önskar verkligen att Skårman skulle
              få uppleva nöjet av att den person som ni gemensamt har anställt
              kunde finnas med i arbetet i riksdagen, följa med hem till din
              valkrets och hjälpa till att hålla ihop de två världar som du
              måste leva med hela tiden valkretsen och Sveriges riksdag. Det
              ska vi försöka ordna i den socialdemokratiska riksdagsgruppen
              i alla fall.
            </seg>
          </u>
          <note type="speaker" n="cbcc5655">
            Anf. 145 KERSTIN LUNDGREN (c) replik:
          </note>
          <u who="Q4964100" xml:id="i-328a4e2316b865f3-4" n="119723a4">
            <seg n="4bac4aff">
              Herr talman! Så spreds då äntligen ljus över den fråga som vi
              från konstitutionsutskottet så ivrigt funderade kring. Skulle
              det bli bifall till utskottets majoritetsskrivning? Skulle det
              bli bifall till reservationen? Eller var det helt enkelt ett nytt
              förslag som skulle se dagens ljus? Det landade, herr talman, i
              bifall till reservationen.
            </seg>
            <seg n="b43a26aa">
              När jag tidigare frågade Barbro Hietala Nordlund, som företräder
              Socialdemokraterna i utskottsrundan, sade hon att man inte hade
              sett att det rådde några oklarheter i regelverket när utskottet
              tog ställning. Jag välkomnar att också Socialdemokraterna nu har
              upptäckt detta, och uppenbarligen även Vänsterpartiet, och har
              ett intresse av att bringa reda i frågan. Det är något som vi
              från vår sida var intresserade av att göra, och har varit under
              en lång höst när frågan stötts och blötts, utan att kunna landa
              i en lösning, såvitt mig bekant. Det såg vi från vår sida som
              ett bekymmer.
            </seg>
            <seg n="1cdd13df">
              Låt mig bara säga, herr talman, att det är viktigt att hävda
              stödet som ett sätt att stärka ledamöterna och deras förutsättningar
              för att arbeta som riksdagsledamöter. Det gör vi både här i kammaren
              och ute i landet i våra valkretsar. Det är viktigt att det inte
              övergår till att bli ett rent partistöd. Det måste vi vara uppmärksamma
              på. För sådana stöd har vi en annan ordning.
            </seg>
          </u>
          <note type="speaker" n="1c14bd87">
            Anf. 146 BRITT BOHLIN OLSSON (s) replik:
          </note>
          <u who="unknown" xml:id="i-977b70a24d60ae8e-6" n="448646fe">
            <seg n="2e7e9c30">
              Herr talman! Jag vet inte om jag har så mycket att tillägga.
              Jag kan bara understryka att när det gäller att vara mån om att
              hålla isär våra olika system kan ingen vara mer mån om det än
              Socialdemokraterna. Men ni som är företrädare för andra partier
              måste faktiskt hjälpa till. Det blir tungt att dra det lasset
              ensam.
            </seg>
            <seg n="64368a18">
              Sedan är vi inte noga med formen först, utan mera med innehållet.
              Vi vet att det här är en fråga som KU har ett legitimt intresse
              av, och också riksdagsstyrelsen och gruppledarna har ett beredningsintresse
              och ett legitimt intresse av den. Vem som gör vad och exakt hur
              kanske vi inte behöver fördjupa oss i. Det viktigare är väl att
              se om vi med det fantastiska stöd som riksdagens ledamöter nu
              ska få kan fördjupa demokratin och det demokratiska samtalet.
              Kan vi inte ägna lite av kraften åt just detta?
            </seg>
          </u>
          <note type="speaker" n="d5abba7e">
            Anf. 147 KERSTIN LUNDGREN (c) replik:
          </note>
          <u who="Q4964100" xml:id="i-328a4e2316b865f3-5" n="119723a4">
            <seg n="ce01570a">
              Herr talman! Låt oss göra det, men låt oss göra det på ett sätt
              som bringar klarhet. Ett av riksdagens viktiga grunder är ju att
              jobba genom öppenhet och att tydliggöra regelverk.
            </seg>
            <seg n="adbf7692">
              När man hör Britt Bohlin Olsson låter det nästan som om det vore
              Socialdemokraterna som hade dragit den här frågan och nu är glada
              åt vårt stöd. Problemet var ju att Socialdemokraterna, när vi
              behandlade frågan, inte såg att det förelåg några oklarheter.
              De ville inte se det, vilket också framgick av den debatt som
              fördes tidigare. Nu får vi väl vara glada över att Socialdemokraterna
              är beredda att bringa reda i det stöd som vi alla eftersträvar
              och välkomnar.
            </seg>
          </u>
          <note type="speaker" n="26e938a6">
            Anf. 148 Tredje vice talman HELENA HÖIJ (kd) replik:
          </note>
          <u who="unknown" xml:id="i-7d0a1052c97edcd0-1" n="448646fe">
            <seg n="6e33f71c">
              Herr talman! Först vill jag till Britt Bohlin Olsson uttrycka
              att jag, och jag tror de flesta med mig i den här kammaren, självklart
              tycker att kontakten med väljarna i den egna valkretsen, och annat
              arbete som man gör i den egna valkretsen, är en naturlig och mycket
              viktig del av riksdagsuppdraget.
            </seg>
            <seg n="7f0c1327">
              Jag vill också understryka att vi kristdemokrater ser vikten
              av att ha en öppenhet i redovisningen så att vi för medier, väljare
              och andra kan redovisa hur vi använder våra medel.
            </seg>
            <seg n="1e950dc2">
              Jag blir dock lite förvånad över att Britt Bohlin Olsson så självklart
              ger sig in i debatten kring hur stödet ska kunna användas och
              även ger uttryck för att vi på den borgerliga sidan har bytt åsikt.
              Det är ju Socialdemokraterna som bytt åsikt i den här frågan.
              Det är Socialdemokraterna som övergivit sin ståndpunkt den som
              de hade under konstitutionsutskottet och anslutit sig till reservationen
              från de borgerliga partierna och Miljöpartiet.
            </seg>
            <seg n="a2dab469">
              Vi var i konstitutionsutskottet överens om att sakfrågan inte
              bör behandlas här utan bör fortsätta i diskussioner bland gruppledarna
              och i riksdagsstyrelsen. Vi kände att vi var tvungna att markera
              att det råder oklarhet i dag om hur reglerna ska tolkas och hur
              det utökade ledamotsstödet får användas. Det var det vi tyckte
              att det rådde oklarhet om.
            </seg>
            <seg n="7c08bd0d">
              Jag vill bara få bekräftat från Britt Bohlin Olsson att Socialdemokraterna
              i dag bytt åsikt och nu instämmer i att det även fortsatt råder
              oklarhet och att det inte är klart hur det utbyggda ledamotsstödet
              kan användas.
            </seg>
          </u>
          <note type="speaker" n="0dcc568f">
            Anf. 149 BRITT BOHLIN OLSSON (s) replik:
          </note>
          <u who="unknown" xml:id="i-977b70a24d60ae8e-7" n="448646fe">
            <seg n="dabd2564">
              Herr talman! Det som möjligen är nytt med den här debatten är
              att andra partier har väldigt mycket synpunkter på ett speciellt
              partis sätt att hantera sin personal. Det har aldrig hänt tidigare.
              Vi har inte synpunkter på att Kristdemokraterna har anställda
              i lokaler i riksdagen. Det har vi inga synpunkter på.
            </seg>
            <seg n="8a89f672">
              Vi utgår från att var och en tar ansvar för att följa regelverket.
              Om det behöver granskas gör medier och andra den granskningen
              och ser till att vi och alla andra partier håller oss inom ramen
              för det regelverk som finns.
            </seg>
            <seg n="50aa6f50">
              En viktig del av det regelverket är att varje parti ska följa
              sina traditioner. Det finns partier som ibland kallar sig själva
              för verkställande bolag eller liknande. Vi är ett folkrörelseparti.
              Det är vår tradition, och den vill vi fortsätta att leva med.
              Vi vill finnas till för våra väljare, och därför är våra kontaktnät
              viktiga. Så har vi format vårt arbete under många år. Vi har inte
              alls bytt åsikt.
            </seg>
            <seg n="82870542">
              Riksdagen har nu i två stora påkostade utredningar kommit fram
              till att vi behöver justera lite i riksdagens arbetsformer i förhållande
              till de regler som vi spikade fast, möjligen 1970. Jag tycker
              mycket om medelålders herrar, men det är en annan bild när jag
              ser mig om i kammaren i dag. Varför ska vi inte ändra och lyssna
              på vad ledamöterna säger? Om de nu lyfter fram att regelsystemet
              bör ändras gör vi väl det. Men ni säger alla: Rör ingenting! Om
              ledamöterna här i kammaren säger att de vill träffa väljarna:
              Stoppa dem!
            </seg>
            <seg n="42157578">
              Det är en jättekonstig debatt. Det vill väl egentligen ingen
              av oss ha. Vi måste väl bejaka kontakterna med våra väljare, våra
              uppdragsgivare. Varför bråkar vi egentligen om detta?
            </seg>
          </u>
          <note type="speaker" n="49ff6e98">
            Anf. 150 Tredje vice talman HELENA HÖIJ (kd) replik:
          </note>
          <u who="unknown" xml:id="i-7d0a1052c97edcd0-2" n="448646fe">
            <seg n="d687b428">
              Herr talman! Britt Bohlin Olsson försöker dra in mig i den sakpolitiska
              debatten. En av de frågor som vi i konstitutionsutskottet var
              överens om var att sakfrågan inte ska behandlas varken i KU eller
              i kammaren, i alla fall inte ännu eftersom det pågår ett beredningsarbete.
              Jag tänker inte låta mig dras in i den debatten.
            </seg>
            <seg n="54068c11">
              Vad jag vill säga med anledning av det är två saker. Jag tror
              att det är väldigt viktigt att vi håller oss till de överenskommelser
              som vi har träffat mellan partisekreterarna om hur redovisning
              ska gå till eller beslut i något av riksdagens olika organ om
              vad ett ledamotsstöd ska användas till. Det är viktigt att vi
              håller oss till de reglerna och är överens om när vi ska förändra
              tolkningar eller förändra arbetssätt.
            </seg>
            <seg n="60474fe2">
              Det är det, herr talman, som jag försöker få en bekräftelse på
              från Socialdemokraterna här i dag, att man nu har anslutit sig
              till oss som står bakom reservation 7 i det synsättet. Det är
              väldigt viktigt att vi i fråga om det utökade ledamotsstödet tar
              fram och tolkar reglerna, och om det råder oklarhet och vi eventuellt
              behöver förtydliga reglerna är det viktigt att vi står på samma
              sida, att vi är överens om när vi ska gå vidare och använda stödet
              på olika sätt.
            </seg>
            <seg n="df0a7015">
              Det är självklart att ett stort parti och ett litet parti, partier
              med olika tradition, kan vilja bestämma om sina organisationer
              på olika sätt. Detta måste vi självfallet respektera. Men det
              måste ske inom de ramar vi gemensamt har satt upp. När vi går
              utanför de ramarna, eller när man tror att man eventuellt går
              utanför de ramarna, är det viktigt att vi först tar en diskussion
              kring reglerna och kommer överens om det. Det är det som jag skulle
              vilja ha bekräftat av Britt Bohlin Olsson här i dag.
            </seg>
          </u>
          <note type="speaker" n="9ad540e5">
            Anf. 151 BRITT BOHLIN OLSSON (s) replik:
          </note>
          <u who="unknown" xml:id="i-977b70a24d60ae8e-8" n="448646fe">
            <seg n="abe250e8">
              Herr talman! Det är inte utan att jag blir både upprörd och lite
              kränkt när tredje vice talmannen antyder, eller kanske säger rent
              ut, att här är det inte säkert att Socialdemokraterna håller sig
              till regelverket utan de har hittat på nya regler. Om det är så
              jag ska tolka denna replik skulle jag vara tacksam om vi kunde
              reda ut att det var fel.
            </seg>
            <seg n="fdcfb638">
              Jag har nu sagt så många gånger att vi håller oss inom ramen
              för det regelverk som gäller. Men många antyder i denna debatt
              att vi inte gör det. Det kränker mig, och det gör mig upprörd.
              Det gäller nog på alla 144 socialdemokraters vägnar. Kan vi inte
              hålla oss till sanningen och till fakta och försöka skapa en positiv
              anda för att göra en bra politisk debatt?
            </seg>
            <seg n="423ca77c">
              Förtydliga gärna, om det är så att jag misstolkade tredje vice
              talmannens replik.
            </seg>
          </u>
          <note type="speaker" n="18d3c6f2">
            Anf. 152 GUSTAV FRIDOLIN (mp) replik:
          </note>
          <u who="Q2029325" xml:id="i-18a37755cb143e9a-3" n="ee8d1266">
            <seg n="2cdad4b6">
              Herr talman! Tack, socialdemokratiska gruppledaren!
            </seg>
            <seg n="11dfaf29">
              En av de viktigaste uppgifterna för oss som riksdagsledamöter
              är att träffa våra väljare och andra som är intresserade av den
              politik som vi för. Därom är vi totalt eniga.
            </seg>
            <seg n="61a4dee7">
              Jag har under den senaste veckan träffat Utrikespolitiska Föreningen
              vid Umeå universitet, Metalls verkstadsklubb på SAFT-fabriken
              i Oskarshamn, bibliotekspersonal i Västerås, folk på ungdomskaféet
              Porslinan och af Chapmanskolan i Karlskrona. Det är viktigt att
              vara ute i landet, både i sin valkrets och på andra ställen dit
              man blir inbjuden.
            </seg>
            <seg n="884130d6">
              Herr talman! Det är jättebra att vi har kommit dit vi har kommit
              nu. Det gick lite osmidigt längs vägen. Britt Bohlin Olsson frågade
              sig varför vi behöver bråka om det här i kammaren då vi hade kunnat
              lösa det genom att flytta ut frågan. Men nu gick det så här. Det
              är jättebra att vi nu äntligen är eniga om att det behövs tydliga
              regler.
            </seg>
          </u>
          <note type="speaker" n="39311558">
            Anf. 153 BRITT BOHLIN OLSSON (s) replik:
          </note>
          <u who="unknown" xml:id="i-977b70a24d60ae8e-9" n="448646fe">
            <seg n="33d9042f">
              Herr talman! Det finns en sak som jag skulle kunna säga till
              Gustav Fridolin. Jag tycker att det är bra att han nu är nöjd
              med sakernas tillstånd. Men en sak vill jag gärna säga.
            </seg>
            <seg n="50a3ee43">
              Jag har noterat att det som var upprinnelsen till denna reservation,
              nämligen en motion till KU från en vänsterpartist, handlade om
              att man inte borde samla pengar i ladorna för att bedriva valrörelsen.
              Så var det väl? Eller hur? Då tyckte ledamoten av KU Gustav Fridolin
              att det var en riktig slutsats och att man därför borde ansluta
              sig till den reservation som vi nu debatterar.
            </seg>
            <seg n="44091f74">
              Jag vill gärna säga, om det kan glädja någon i denna kammare,
              bland andra Gustav Fridolin, att vi gick 2 miljoner back förra
              året. Det lär alltså inte vara aktuellt. Men om det skulle hända
              ska vi tänka oss noga för och sortera våra pengar så att de blir
              jämnt spridda över året, även om många väljare vill ha kontakt
              med oss under ett valår.
            </seg>
            <seg n="9b54bdfb">
              Det finns en sak som jag tycker att det är viktigt att säga.
              Om vi ska bibehålla en ärlighet, en rakhet och en saklighet i
              den här debatten måste även Miljöpartiet stå upp för det när det
              gäller vad det är vi har på dagordningen att debattera. När Gustav
              Fridolin anklagar oss för att samla pengar i ladorna för valrörelsen
              vill jag bara påpeka att Miljöpartiet är det enda parti som har
              redovisat att de tänker anställa fem sex extra just till valåret.
              Det har inget annat parti sagt. Ni har kanske en lite dålig dialog
              mellan gruppledning och ledamöter i KU.
            </seg>
          </u>
          <note type="speaker" n="21e32276">
            Anf. 154 GUSTAV FRIDOLIN (mp) replik:
          </note>
          <u who="Q2029325" xml:id="i-18a37755cb143e9a-4" n="ee8d1266">
            <seg n="07a0fdfc">
              Herr talman! Miljöpartiet önskade egentligen inte den här höjningen
              till riksdagen. Vi ansåg att om man behövde anställa fler kunde
              man, precis som andra verksamheter som har behövt omstrukturera
              sig, finansiera det inom gällande ram. I så fall hade man fått
              sänka riksdagsledamöternas arvoden och använda de pengarna till
              att anställa fler människor. Nu slutade det med att riksdagsgrupperna
              fick mer pengar för att anställa fler personer. Då är det viktigt
              att de pengarna används till det som de är avsedda för.
            </seg>
            <seg n="0e6ed4be">
              Jag välkomnar tydliga regler, och jag är glad att det nu finns
              en enighet om det i kammaren.
            </seg>
          </u>
          <note type="speaker" n="149b375a">
            Anf. 155 BRITT BOHLIN OLSSON (s) replik:
          </note>
          <u who="unknown" xml:id="i-977b70a24d60ae8e-10" n="448646fe">
            <seg n="61416c12">
              Herr talman! Då hoppas jag att vi kan få se en miljöpartistisk
              administratör i Borlänge och inte bara i Bryssel i framtiden.
            </seg>
          </u>
          <note type="speaker" n="813baea9">
            Anf. 156 ANNE-MARIE PÅLSSON (m):
          </note>
          <u who="Q4768099" xml:id="i-85befd6b3ad1ed43-0" n="f485c74b">
            <seg n="10c326e1">
              Herr talman! Det har varit en intressant debatt att följa, om
              nästan en icke-fråga. Enigheten blev till slut total.
            </seg>
            <seg n="21e2c472">
              Men debatten var också intressant i så måtto att den rörde sig
              som katten kring het gröt kring en fråga som är av mycket stort
              principiellt intresse: Hur ska stödet till ledamöterna användas?
              Skiljaktigheten i uppfattning låg uppenbarligen här. Vissa partier
              ville använda dem på ett sätt och andra partier ville använda
              dem på ett annat sätt.
            </seg>
            <seg n="e3129a0e">
              Att vi diskuterar på det här viset beror mycket på den svenska
              konstruktionen. Stöd till ledamöter betalas ut till partier, till
              riksdagsorganisationen. På den här punkten skiljer sig Sverige
              på ett ganska dramatiskt sätt från jämförbara länder. Där betalas
              stödet till parlamentens ledamöter ut direkt till ledamoten. På
              så sätt kan ledamoten helt själv få bestämma: Om jag vill köpa
              in eller ha resurser i Helsingfors, i det här fallet, för att
              få hjälp i mitt arbete här kan jag göra det. Om jag i stället
              vill använda mina resurser på hemmaplan går det också fint.
            </seg>
            <seg n="dcbdcbcd">
              Det är så underligt: Vi 349 riksdagsledamöter är alla olika.
              Vi har olika önskemål, olika behov. Genom att rikta stödet direkt
              till ledamoten skulle varje ledamot därmed kunna få tillgodose
              sina högst personliga behov. Men så gör vi inte, utan i stället
              väljer vi på sedvanligt sätt en mycket kollektivistisk linje.
              Pengarna går till partiet, och det är partiet som bestämmer hur
              pengarna ska användas. Man får hoppas att pengarna används på
              rätt sätt, men garantier finns inte. Tror man på individen, på
              att vi skiljer oss åt, kan man nästan med hundra procents sannolikhet
              säga att det sätt som partierna använder sitt stöd inte passar
              alla, men förhoppningsvis passar det de flesta.
            </seg>
            <seg n="ae88a1dc">
              All makt utgår från folket, och riksdagen är folkets främsta
              företrädare. I riksdagen ska vi fatta beslut om budget för Sverige
              på tusentals miljarder kronor. Vi har omyndigförklarat oss själva
              så till den milda grad att vi inte ens själva får bestämma hur
              budgeten ska användas. Denna drygt halva miljonen kronor får vi
              inte besluta över själva. På det sättet har vi gjort oss till
              ganska små aktörer i ett uppdrag som är väldigt viktigt.
            </seg>
            <seg n="763515c7">
              Andra länder ger sina pengar till den enskilda riksdagsledamoten.
              Jag tycker att det skulle vara ett stort steg framåt om vi i Sverige
              följde våra europeiska kolleger i det här avseendet och gjorde
              på samma sätt. Då skulle vi slippa den här typen av diskussioner
              i kammaren, och vi skulle bejaka den enskilda individen och den
              enskilda individens rätt att uppfylla sitt uppdrag på det sätt
              som han eller hon själv finner bäst.
            </seg>
          </u>
          <note n="c7f619a1">
            I detta anförande instämde Göran Lindblad och Patrik Norinder
            (båda m).
          </note>
          <note n="3306602c">
            Överläggningen var härmed avslutad.
          </note>
          <note n="40a4c0de">
            13 § Riksdagens arbetsformer förenklad ordning
          </note>
          <note n="08bd767b">
            Föredrogs
          </note>
          <note n="9db5e6d6">
            Förste vice talmannen konstaterade att ingen talare var anmäld.
          </note>
          <note n="62e8f4dd">
            14 § Fri- och rättighetsskyddsfrågor
          </note>
          <note n="08bd767b">
            Föredrogs
          </note>
          <note type="speaker" n="5cec6904">
            Anf. 157 HELENA BARGHOLTZ (fp):
          </note>
          <u who="Q4937530" xml:id="i-9b67001b556c9fa7-0" n="50a6e837">
            <seg n="a5b0d1e2">
              Herr talman! Nu ska jag tala om någonting helt annat. Jag ska
              tala om den liberala visionen om sexuellt likaberättigande som
              bygger på att kärlek och sexualitet mellan människor inte kan
              mätas och vägas av någon annan. Man ska möta samma respekt oavsett
              om det gäller kärlek mellan människor av samma kön eller mellan
              människor av olika kön. Människors egen könsidentitet måste också
              respekteras och accepteras.
            </seg>
            <seg n="52a91d59">
              Det finns mycket att göra för att förbättra homosexuellas, bisexuellas
              och transpersoners situation. Människor måste ges samma möjlighet
              att forma sina liv oavsett könet på den man älskar och oavsett
              den egna könsidentiteten. Det behövs en liberal motkraft mot likgiltighet,
              fördomar, moralism och intolerans.
            </seg>
            <seg n="2f916c86">
              Låt mig peka på ett par betydelsefulla områden. Det handlar om
              likhet inför lagen, att avskaffa partnerskapslagen och införa
              en gemensam äktenskapsbalk och att avskaffa dagens förbud mot
              assisterad befruktning för kvinnor som lever med kvinnor.
            </seg>
            <seg n="7c17f4fe">
              Det handlar också om lika villkor i samhället, att förbättra
              skolans undervisning om sex och samlevnad och öka kunskaperna
              inom skola, hälso- och sjukvård, äldreomsorg och socialtjänst
              om homosexuella, bisexuella och transpersoners situation.
            </seg>
            <seg n="177c68c2">
              Det handlar om rättstrygghet, att stärka diskrimineringsskyddet
              i både grundlag och allmän lag, att öka rättsväsendets kunskap
              om hatbrott som begås för att kränka personer på grund av deras
              sexuella läggning eller könsidentitet och att uppmärksamma partnervåld
              i samkönade relationer.
            </seg>
            <seg n="9462281e">
              Det handlar slutligen om global solidaritet. Liksom det redan
              finns FN-konventioner mot rasism och förtryck av kvinnor behövs
              det en FN-konvention mot diskriminering på grund av sexuell läggning
              eller könsidentitet.
            </seg>
            <seg n="7be249c4">
              Sverige bör vara pådrivande för att arbetet mot diskriminering
              inom EU också omfattar diskriminering på grund av sexuell läggning
              eller könsidentitet. Homosexuellas, bisexuellas och transpersoners
              mänskliga rättigheter måste bevakas i EU:s kandidatländer och
              i de länder som får bistånd av Sverige, och flyktingrätten behöver
              reformeras.
            </seg>
            <seg n="26b5287b">
              I det betänkande som vi nu diskuterar, som handlar om fri- och
              rättigheter, har vi i Folkpartiet tre reservationer som jag gärna
              vill tala om.
            </seg>
            <seg n="43ae3483">
              En handlar om åtgärder mot diskriminering. All diskriminering
              måste bekämpas på ett kraftfullt sätt. Utöver en ny ordning som
              ersätter dagens splittrade, ineffektiva och inskränkta lagstiftning
              behövs också att påföljden av diskrimineringen skärps betydligt,
              inte minst i form av substantiella skadestånd.
            </seg>
            <seg n="ae08e723">
              En annan reservation som vi delar med Vänstern och Miljöpartiet
              gäller skydd mot diskriminering på grund av könsidentitet. I regeringsformens
              1 kap. 2 § slås fast ett program- och målsättningsstadgande som
              uttrycker vissa principer som ska vara vägledande för samhällsverksamhetens
              inriktning. Den nyligen genomförda reformen om att det allmänna
              ska motverka diskriminering på grund av sexuell läggning är bra
              men inte tillräcklig. För att vi ska säkerställa alla människors
              rätt till respekt och lika behandling ska stadgandet med denna
              målsättning också inkludera könsidentitet, menar vi. Det finns
              annars en risk att åtskillnaden ger fel signaler.
            </seg>
            <seg n="c1d76924">
              Vår tredje reservation, som vi har tillsammans med Centern, gäller
              HBT-politikens allmänna inriktning. Den handlar om lika villkor
              i samhället. Här vill jag peka på den offentliga sektorns betydelse.
              Det är viktigt att stat, landsting och kommuner eller deras uppdragstagare
              inte särbehandlar människor negativt utifrån sexuell läggning
              eller könsidentitet. I dag tvekar många homosexuella, bisexuella
              och transpersoner att ta kontakt med rättsväsendet när de utsatts
              för brott eftersom de är rädda för ett negativt bemötande.
            </seg>
            <seg n="32495137">
              Speciellt sårbara är människor i psykisk kris eller i brytningsskeden
              i tillvaron. Yrkesgrupper som till exempel kuratorer, psykologer,
              psykiatrer och psykoterapeuter måste därför vara särskilt måna
              om att ha kompetens på det här området. Om deras bedömningar grundas
              på fördomar kan det skada en patient eller klient som är homosexuell.
            </seg>
            <seg n="567e63d0">
              Att öka insikten om homosexuellas, bisexuellas och transpersoners
              livsvillkor är extra viktigt inom vissa nyckelsektorer såsom just
              rättsväsendet, utbildningen, hälso- och sjukvården och socialtjänsten.
            </seg>
            <seg n="06d64cb6">
              Herr talman! En fråga som uppmärksammats på senare tid är de
              problem som försvarsanställda kan råka ut för när de deltar i
              internationella operationer under utländsk ledning. Eftersom det
              i vissa västliga försvarsmakter, inte minst USA:s, fortfarande
              råder diskriminering av eller förbud när det gäller homosexuella
              kan detta faktiskt också påverka situationen för de svenska soldater
              som medverkar i sådana internationella sammanhang. Försvarsmakten
              har därför en uppgift att säkerställa att svenska soldater inte
              utsätts för diskriminering eller annan särbehandling vid multilaterala
              operationer utomlands.
            </seg>
            <seg n="b352c4b9">
              Herr talman! Jag stöder naturligtvis samtliga reservationer som
              jag har talat om, men jag nöjer mig med att yrka bifall till reservation
              nr 3.
            </seg>
          </u>
          <note type="speaker" n="63e8109c">
            Anf. 158 INGVAR SVENSSON (kd):
          </note>
          <u who="Q1663473" xml:id="i-df668f4bb8620d05-0" n="64c52c1c" next="i-a1413066e83b65c2-0">
            <seg n="a48ab609">
              Herr talman! Det svenska skyddet för fri- och rättigheterna behöver
              vidgas och förstärkas. Exempel på områden som borde bearbetas
              ytterligare är till exempel vidden av skyddet för den mänskliga
              integriteten, föräldrarätten, den negativa föreningsfriheten,
              samvetsfriheten och äganderätten. Över huvud taget behöver regeringsformens
              2 kap. en översyn sett i sitt sammanhang.
            </seg>
          </u>
          <note n="6ffa13c3">
            Herr talman! Regeringsformen tillförsäkrar, med smärre undantag,
            endast medborgarnas fri- och rättigheter uppräknade i 2 kap. 1
            § i regeringsformen i förhållande till det allmänna. Medborgarna
            tillförsäkras däremot inte sådana generella fri- och rättigheter
            i förhållande till andra enskilda eller enskilda rättssubjekt,
            till exempel företag eller organisationer.
          </note>
          <u who="Q1663473" xml:id="i-a1413066e83b65c2-0" n="64c52c1c" prev="i-df668f4bb8620d05-0">
            <seg n="efa27651">
              Herr talman! I denna del kan det inte anses råda full parallellitet
              mellan regeringsformen och Europakonventionen. Denna konvention
              kan antas ålägga konventionsstaterna viss skyldighet att genom
              lagstiftning trygga vissa fri- och rättigheter även mellan enskilda.
              Enligt vår mening vore det värdefullt att utreda om även fri-
              och rättigheterna mellan enskilda borde grundlagsfästas och grundlagsskyddas,
              och inte som nu i huvudsak vara inriktade på förhållandet mellan
              den enskilde och det allmänna. En sådan grundlagsfäst rätt skulle
              kunna stärka Sverige som rättsstat.
            </seg>
            <seg n="e8b5cab9">
              Det finns ju redan några få regler i regeringsformen som antyder
              att det mycket väl är möjligt att göra den typen av skrivningar
              i regeringsformen. Det gäller till exempel medborgarnas personliga
              integritet i förhållande till automatisk databehandling, och såvitt
              jag begriper gäller det inte enbart allmänna register. Det finns
              ju också skrivningar om föreningsfriheten som pekar på att den
              skyddar mot förföljelse av folkgrupp till exempel.
            </seg>
            <seg n="8d0f4517">
              I morse, herr talman, när jag funderade på just fri- och rättighetsskyddet
              i förhållande till det allmänna, som det står skrivet i regeringsformen,
              fick jag vissa associationer till en doktorsavhandling om kontraktsrätten
              som jag precis har läst färdigt. Det är väl inte konstigt att
              den typen av associationer dyker upp när man har precis det i
              huvudet.
            </seg>
            <seg n="e4992f3d">
              Det är en idékritisk granskning. Där finns också analyserat de
              samhällskontrakt som främst Hobbes och Locke hade som utgångspunkt
              för sina teorier i det som senare utvecklades till liberalismen.
              Frågan är, herr talman, om inte den här snäva synen på fri- och
              rättigheter som regeringsformen har är en reminiscens, en kvarleva,
              från den här synen på samhällskontrakt. I det synsättet finns
              nämligen bara två agerande, två nivåer: staten och individen.
            </seg>
            <seg n="a341576e">
              Det där med teorin om samhällskontrakt tål att granskas kritiskt;
              man föds ju inte in i en kontraktssituation. När navelsträngen
              klipps utbrister man inte: Mamma och pappa, ni får vänta lite,
              jag måste först skriva under samhällskontraktet, sedan kan vi
              umgås. Så går det inte till.
            </seg>
            <seg n="3e973676">
              Man föds in i en mänsklig gemenskap där det centrala är relationer
              mellan människor. Med den utgångspunkten blir förstås också fri-
              och rättigheterna viktiga i relationer mellan människorna, inte
              bara mellan individ och det allmänna. Kanske är det dags att frigöra
              sig från kvarlevan av teorin om samhällskontrakt på det här planet.
            </seg>
            <seg n="e632f16f">
              Herr talman! Det behövs också ett tydligt diskrimineringsskydd
              för varje människas integritet, oberoende av religion, ålder,
              ras, hudfärg, kön, språk, sexuell identitet, genetiska särdrag,
              börd, ekonomisk eller social ställning, funktionshinder, utvecklingsstörning,
              etnisk eller politisk tillhörighet. Jag hoppas att jag inte har
              missat någon grupp. Detta skydd måste vara effektivt inte enbart
              i förhållandet mellan den enskilde och det allmänna utan rättsstaten
              måste också tillförsäkra ett sådant skydd mellan enskilda. Därför
              bör man också vidga grundlagens synsätt på detta område.
            </seg>
            <seg n="cf1e31c3">
              Sådana formuleringar blir opinionsbildande, herr talman, och
              är förstås viktiga i sig, men de kommer inte att kunna användas
              som rättslig grund i en rättslig process. Det är därför angeläget
              att skyddsregler i grundlagen som är rättsligt bindande och därmed
              också kan användas i rättsliga processer kommer till.
            </seg>
            <seg n="ca0b09ab">
              Herr talman! Grundlagsutredningen har visserligen en viss frihet
              i direktiven att ta upp de här rättighetsfrågorna. Men vår inställning
              är att det bör vara ett tydligt uppdrag från regeringen. Därför
              vill vi se tilläggsdirektiv när det gäller de båda områden som
              jag har berört. Jag ber också att få yrka bifall till reservation
              nr 1.
            </seg>
          </u>
          <note n="e1fc0015">
            Regeringsformen innehåller ett visst skydd mot diskriminering,
            men det är väldigt begränsat. Genom de grundlagsförändringar som
            genomfördes den 1 januari 2003 har målsättningsstadgarna i regeringsformen
            1 kap. 2 § utvidgats, bland annat med skrivningen om att det allmänna
            skall motverka diskriminering av människor på grund av kön, hudfärg,
            nationellt eller etniskt ursprung, språklig eller religiös tillhörighet,
            funktionshinder, sexuell läggning, ålder eller annan omständighet
            som gäller den enskilde som person.
          </note>
          <note type="speaker" n="c3c7b1bd">
            Anf. 159 MATS EINARSSON (v):
          </note>
          <u who="Q5628983" xml:id="i-348940a91bbbb6ac-3" n="0cc57d08">
            <seg n="45b912b4">
              Herr talman! Jag ska börja med att säga att jag tycker att Helena
              Bargholtz sade mycket klokt om diskriminering och kampen mot densamma.
              Jag kan instämma i väldigt mycket av det hon sade. Den samstämmighet
              som ganska ofta finns mellan Folkpartiet och Vänsterpartiet när
              det gäller de här frågorna har många gånger tagit sig uttryck
              i gemensamma reservationer och gör så även på någon punkt i det
              här betänkandet.
            </seg>
            <seg n="8408b1c0">
              Ingvar Svensson tog upp en oerhört intressant diskussion. Vi
              har snuddat vid den tidigare. Jag tror att Ingvar Svensson är
              inne på något väldigt viktigt, åtminstone väldigt intressant.
              Det han gör är inte något mindre än att han ifrågasätter bärande
              delar av den liberala hypotes som bär upp den svenska grundlagen,
              i synnerhet när det gäller fri- och rättighetssystemet. Det hela
              utgår från, som Svensson helt riktigt påpekade, att det är ett
              förhållande mellan individerna och staten. Individen ska skyddas
              på olika sätt från statens ingrepp. Det allmänna ska ha en skyldighet
              att garantera vissa friheter i förhållande till det allmänna,
              och man borde överväga om inte fri- och rättighetsskyddet också
              kan avse förhållandet mellan individer.
            </seg>
            <seg n="20d91805">
              Jag tror att det finns en viktig tanke där. Möjligen skulle jag
              vilja utvidga resonemanget lite genom att säga att det kanske
              inte i första hand handlar om relationen mellan individer utan
              det handlar om relationen mellan individer och makter av lite
              olika slag statsmakten givetvis, men också den makt som ligger
              i det privata ägandet.
            </seg>
            <seg n="539dc25e">
              Vad skulle då till exempel en sådan utvidgad syn på fri- och
              rättigheter innebära? Det skulle till exempel öppna för den diskussion
              som vi från Vänsterpartiets sida har försökt att föra många gånger
              om till exempel yttrandefrihet på arbetsplatsen eller om offentlighet
              i privata företags handlingar. Där har vi, även om vi har fått
              ett visst stöd från socialdemokratiskt och miljöpartistiskt håll
              ibland, ändå stött på någon slags strukturell patrull, om jag
              får uttrycka det på det sättet, i det att grundlagen inte handlar
              om förhållandet mellan individen och det privata, i det här fallet
              privata företag, utan om förhållandet mellan individen och det
              allmänna.
            </seg>
            <seg n="fad184c9">
              Men, som sagt, tiden är begränsad. Vi får försöka återkomma till
              den här diskussionen i annat sammanhang också.
            </seg>
            <seg n="574cdf20">
              Jag vill gå lite mer direkt till det här betänkandet, medan jag
              har tid kvar. Jag ska inleda fortsättningen av mitt anförande
              med att yrka bifall till reservation nr 5, som handlar om en komplettering
              av den uppräkning som finns i 1 kap. 2 § fjärde stycket regeringsformen,
              där det står att det allmänna ska verka för att alla människor
              ska kunna uppnå delaktighet och jämlikhet i samhället. Det allmänna
              ska motverka diskriminering av människor på grund av kön, hudfärg,
              nationellt eller etniskt ursprung, språklig eller religiös tillhörighet,
              funktionshinder, sexuell läggning och så kommer tillägget könsidentitet,
              ålder eller annan omständighet som gäller den enskilde som person.
            </seg>
            <seg n="c4243a48">
              Det där har sin förhistoria. För några år sedan lyckades vi komma
              fram till en enighet, eller åtminstone en bred majoritet för att
              vi skulle föra till uttrycket sexuell läggning i denna uppräkning.
              Vi ville redan på det stadiet diskutera att könsidentitet skulle
              vara med. Men det var då inte möjligt att nå någon majoritet för
              att över huvud taget förändra eller utvidga den här paragrafen
              på det sättet. Vi nöjde oss då med sexuell läggning. Med respekt
              för den kompromissen har vi tidigare vid något tillfälle inte
              stött förslag om att tillföra könsidentitet.
            </seg>
            <seg n="10cf3328">
              Nu har det gått en tid, och vi har hela tiden sagt att vi skulle
              återkomma i den här frågan. Det gör vi nu. Vi menar att det är
              hög tid att vi fortsätter den debatten och faktiskt överväger
              om vi inte ska tillföra könsidentitet i den här paragrafen.
            </seg>
            <seg n="cdb044e6">
              Varför är det här så viktigt? Det sägs från utskottets sida att
              den här uppräkningen inte är uttömmande och att man skulle kunna
              tolka in könsidentitet här också. Det är viktigt därför att ett
              av de första stegen i bekämpandet av diskriminering är synliggörande.
              Lagstiftningen har en viktig funktion just i synliggörandet av
              grupper som på olika sätt behöver skydd mot diskriminering. Just
              denna fråga, om könsidentitet, är verkligen något där det fortfarande
              finns mycket kvar att göra när det gäller synliggörande. I och
              för sig har debatten tagit en del steg framåt även i den här kammaren,
              men fortfarande finns det en del att göra när det gäller lagstiftningen.
            </seg>
            <seg n="7507a018">
              Detsamma gäller en annan fråga som vi lyfter fram i det här betänkandet,
              nämligen en HBT-förordning. Det kan låta lite märkligt. Homosexuella,
              bisexuella och transpersoner, står HBT för. Vad skulle en förordning
              om detta kunna innebära? Tanken bakom detta är att den statliga
              verksamheten på olika sätt ska leva upp till bland annat den paragraf
              mot diskriminering i grundlagen som jag nyss refererade.
            </seg>
            <seg n="3b735031">
              Men detta kräver inte bara kunskap om regeringsformens formuleringar.
              Det kräver också sakkunskap om förhållandena för grupper som riskerar
              att diskrimineras. Den kunskapen tror jag faktiskt att vi är överens
              om fortfarande är eftersatt även i statsförvaltningen, på områden
              i verksamheter där den definitivt inte borde vara eftersatt. För
              att i någon mån kunna komma till rätta med detta menar vi att
              det vore angeläget att ta fram en förordning som så att säga pressar
              myndigheter och verk av olika slag att uppmärksamma de här frågorna
              och också rapportera tillbaka vad man gör för att komma till rätta
              med olika typer av missförhållanden.
            </seg>
            <seg n="45f70ae7">
              Nu ses verksförordning och sådant över, men jag tror ändå att
              det vore angeläget att det kom en tydlig signal härifrån kammaren
              in i den processen. Därför har vi lagt fram en motion om detta.
              För tids vinnande, och jag har också i bakhuvudet att det möjligen
              inte skulle bli majoritet för ett sådant yrkande, yrkar jag inte
              bifall till den reservationen. Men jag står självfallet bakom
              den.
            </seg>
            <seg n="6dd287f0">
              Därmed tror jag att jag nöjer mig den här gången.
            </seg>
          </u>
          <note type="speaker" n="2d36d7a1">
            Anf. 160 INGVAR SVENSSON (kd) replik:
          </note>
          <u who="Q1663473" xml:id="i-c6d16bb087eb6072-0" n="64c52c1c">
            <seg n="7b666567">
              Herr talman! Det var intressant att Mats Einarsson fångade bollen
              som jag skickade ut när det gäller synen på samhällskontraktet
              och detta. Det är ett intressant rättsfilosofiskt område. Jag
              tror att vi verkligen behöver analysera de här sakerna i botten.
              I den avhandling som jag åberopade, Sacharias Voitenius Varandra
              som vänner och fiender , som ganska nyligen har kommit, har författaren
              en annan utgångspunkt. Han är över huvud taget mycket kritisk
              till den här teorin om samhällskontraktet, som bygger på en väldigt
              snäv människosyn. Det vore intressant om vi i fortsättningen kan
              diskutera utifrån detta. Det är inte så ofta vi har sådana här
              djupgående ideologiska debatter i riksdagen.
            </seg>
            <seg n="dfe493cf">
              Det är riktigt som Mats Einarsson säger att min utgångspunkt
              inte bara är relationen mellan enskilda människor. Det är också
              enskilda människor i förhållande till institutioner av olika slag.
              Det kan ju vara olika rättssubjekt i det sammanhanget. Jag kan
              bara informera Mats Einarsson om att Hobbes, Locke, Hume och Bentham
              inte tillhör mina favoriter, utan jag föredrar Aristoteles och
              Thomas av Aquino.
            </seg>
          </u>
          <note type="speaker" n="eb69ddf4">
            Anf. 161 MATS EINARSSON (v) replik:
          </note>
          <u who="Q5628983" xml:id="i-348940a91bbbb6ac-4" n="0cc57d08">
            <seg n="21f1e0b0">
              Herr talman! Jag vet inte vad jag ska räkna upp för egna favoriter.
              Marx och Engels naturligtvis. De har faktiskt en hel del att säga
              i den här debatten också.
            </seg>
            <seg n="5ae2fd33">
              Allvarligt talat tror jag att vi i konstitutionsutskottet ska
              fundera på om vi inte i något lämpligt sammanhang, ett seminarium
              eller på annat sätt, kan fördjupa den där diskussionen. Även om
              jag väl inte tror att vare sig Hobbes eller Aristoteles är de
              som ger oss svaren på frågorna, och det tror jag inte att Ingvar
              Svensson menar heller, finns det naturligtvis även en inte evig
              men ganska långvarig historisk debatt kring rättsfilosofiska frågor
              som fortfarande har sitt intresse.
            </seg>
          </u>
          <note type="speaker" n="ce856d72">
            Anf. 162 KERSTIN LUNDGREN (c):
          </note>
          <u who="Q4964100" xml:id="i-328a4e2316b865f3-6" n="119723a4">
            <seg n="e0efa6e5">
              Herr talman! Jag vill också lyfta fram fri- och rättighetsfrågorna
              i den kommande grundlagsöversynen. Det är viktigt att vi stärker
              medborgarnas fri- och rättigheter, inte minst eftersom vi vill
              forma en ny grundlag som säkrar utrymme för civilsamhället, bygger
              på den enskilda medborgarens fri- och rättigheter och också gör
              en tydlig maktdelning.
            </seg>
            <seg n="bdbec3eb">
              Det leder oss ändå inte till att i det här läget ställa upp på
              de reservationer som talar i den riktningen nu. Vi förväntar oss,
              och kommer att jobba för, att Grundlagsutredningen ändå vågar
              titta på frågor som rör andra kapitlet. Inte minst är detta viktigt
              när vi jobbar med att, som vi säger, rensa ut diskriminering.
              I fråga om homosexuella, bisexuella och transpersoner har vi från
              Centerpartiet i en reservation tillsammans med Folkpartiet sagt
              att vi vill intensifiera kampen mot diskriminering var den än
              finns.
            </seg>
            <seg n="364a3bad">
              Det gäller också social diskriminering. Det kan vara familjeperspektiv,
              attitydpåverkan och internationella perspektiv. Det gäller, som
              vi säger, att helhjärtat ta ställning för att ändra attityder
              som diskriminerar och förminskar respekten för den enskilda människans
              fria val. Vi har mot den bakgrunden sett anledning att göra en
              markering när det gäller HBT-politikens allmänna inriktning. Det
              gör vi i reservation 7 under punkt 8, som jag vill yrka bifall
              till, herr talman.
            </seg>
            <seg n="3665fdf9">
              Från vår sida har vi också varit tydliga med att det i 2 kap.
              15 § är nödvändigt att föra till HBT-frågorna, för det är en av
              bristerna i den delen. Nu berörs inte just den frågan på grund
              av att den inte har funnits med i någon motion i det här betänkandet.
              Det kan man måhända tycka är en brist. Men här är det centralt
              att vi kommer till rätta med de skrivningar som finns i regeringsformen
              om vi vill förändra och säkerställa att vi har en tydlig anti-diskriminering,
              också utifrån HBT-perspektiv, i vår regeringsform.
            </seg>
            <seg n="087e70f1">
              Som också Mats Einarsson tidigare sade var vi, när vi behandlade
              frågan om 1 kap. tidigare, inte med på att ändra 2 § i det skedet.
              Vi såg också en överenskommelse som landade i den förändring vi
              gjorde som gäller sexuell läggning, en öppning för att det inte
              är en sluten krets utan att inte heller annan omständighet som
              gäller den enskilde som person ska vara en grund för diskriminering.
            </seg>
            <seg n="b9070140">
              När vi behandlade den här frågan i utskottet tyckte jag att det
              alltjämt fanns skäl att hålla fast vid detta, att fokusera 2 kap.
              15 § och försöka åstadkomma en förändring där. Jag tycker att
              det är viktigt att det kommer med i den kommande grundlagsutredningen
              att man också tittar på det avsnittet. Men för att inte skapa
              någon otydlighet, och för att kanske bygga en större säkerhet
              i att vi i vart fall från Grundlagsutredningen bör uppmärksamma
              och på nytt pröva frågan i 1 kap., väljer jag ändå i dag att bifalla
              reservationen som Mats Einarsson också yrkade bifall till. Jag
              var inte med när frågan behandlades i utskottet. Men jag väljer
              här att ställa mig bakom och yrka bifall till den reservationen,
              herr talman. Det gäller alltså reservation 5. Jag kommer att rösta
              för den vid omröstningen senare.
            </seg>
            <seg n="0462c66e">
              Med detta, herr talman, vill jag bara konstatera att jag tror
              att jag har berört alla frågor som vi från vår sida har lyft fram
              i detta betänkande. I övrigt yrkar jag alltså bifall till majoritetstexten.
            </seg>
          </u>
          <note type="speaker" n="4a9073fa">
            Anf. 163 GUSTAV FRIDOLIN (mp):
          </note>
          <u who="Q2029325" xml:id="i-18a37755cb143e9a-5" n="ee8d1266">
            <seg n="9228b0cc">
              Herr talman! Alla människor oavsett vilket kön man har, var man
              kommer ifrån, vad ens föräldrar kommer ifrån, vilken klassbakgrund
              man har eller vem man väljer att älska ska behandlas lika och
              enligt samma regler. Man ska ha samma möjlighet att växa, samma
              möjlighet att utvecklas, samma möjligheter i ett samhälle. Det
              är en grön ingång.
            </seg>
            <seg n="aa5bbd1f">
              När det pratas om sexualpolitik skriver vi i förslaget till vårt
              nya partiprogram, som ska behandlas på vår kongress i Gävle under
              Kristi himmelsfärdshelgen, att vi ansluter oss till en queer sexualsyn.
              Man kan ju fråga sig vad det där begreppet queer handlar om. Från
              början var begreppet queer något som användes som skällsord mot
              homo- och bisexuella och också transpersoner för den delen. Det
              betyder konstig på engelska.
            </seg>
            <seg n="84f92239">
              Men som för så många andra skällsord togs det upp av rörelsen,
              och man började använda det som sitt eget. Och man sade helt enkelt:
              Kalla oss konstiga. Låt oss vara konstiga. Vi är de vi är, och
              vi tänker vara det.
            </seg>
            <seg n="bbc1fd5b">
              Man valde att inte försöka definiera, klargöra eller hitta grupper,
              utan man sade: Vi är dem vi är, och vi tänker vara det. We are
              queer. Lets get used to it. Det är dags för er att vänja er.
            </seg>
            <seg n="00ae2d0a">
              Man tydliggjorde i ett manifest att det inte handlar om att man
              ska få speciella rättigheter. Det handlar inte om rätten att leva
              i avskildhet och bedömas annorlunda. Det handlar alltså om rätten
              att vara öppen och om rätten att bedömas på samma sätt. Det är
              svårt att föra in ett sådant synsätt i politiken. Det är svårt
              ibland att föra in det i universitetsvärlden, även om det nu finns
              professorer och andra i queer -teori. Men vi försöker göra det
              i vårt nya förslag till partiprogram. Vi försöker förtydliga genom
              att säga att när det handlar om politik handlar det inte om att
              kämpa för homosexuellas eller bisexuellas rättigheter utan om
              att avskaffa heterosexuellas privilegier. Vi förklarar att det
              inte ska finnas några homosexuella bröllop, bara bröllop. Det
              ska inte finnas några homosexuella adoptioner, bara adoptioner.
              Det ska inte finnas någon homosexuell insemination, bara insemination.
              Det ska helt enkelt var lika för alla.
            </seg>
            <seg n="c3ff4d9c">
              I ett annat betänkande yrkar vi på en total lagöversyn med ett
              sådant synsätt. Jag tror att det hade varit nyttigt, för säkert
              rymmer vår lag, liksom mycket annat, diskriminering som kanske
              kan vara svår att se med blotta ögat. Det kanske behövs en sådan
              översyn.
            </seg>
            <seg n="4c6cd187">
              I detta betänkande behandlas två reservationer med grön partibeteckning
              och som på något sätt grundas på denna sexualsyn. Det handlar
              om reservation 5, som är gemensam med Folkpartiet och Vänsterpartiet,
              och om reservation 6 som är gemensam med Vänsterpartiet.
            </seg>
            <seg n="c8e64dd1">
              På grund av något missöde står vi inte med under reservation
              6. Det har förvisso delats ut ett rättelseblad. Men för att allting
              ska vara tydligt tänker jag ställa reservation 6 under omröstning,
              och jag yrkar alltså bifall till den.
            </seg>
            <seg n="a5e4e524">
              Herr talman! Vi har problem i Sverige med en växande främlingsfientlig
              rörelse. Jag hoppas att vi alla gör allt vi kan det har vi också
              diskuterat i olika sammanhang för att bekämpa denna rörelse och
              vara tydlig med att möta den på olika sätt.
            </seg>
            <seg n="e8c8190e">
              Vi kan ändå se att den främlingsfientliga och rasistiska rörelsen
              i Sverige vinner mark. Det ordnas marscher med tyvärr alltfler
              deltagare. Det är dags för oss i den politiska världen att på
              något sätt möta den.
            </seg>
            <seg n="4d297fac">
              Vid ett tillfälle relativt nyligen lyckades vi möta de främlingsfientliga
              strömningarna och minska tillströmningen av människor till de
              rasistiska idéerna och slå undan benen för dem som försöker använda
              de enkla lösningarnas logik. Det var efter det fruktansvärda mordet
              på fackföreningsmannen Björn Söderberg. Då samlades alla partiledare,
              oavsett bakgrund eller parti, under syndikalistiska och andra
              fanor och sade att det nu skulle vara ett stopp för detta. Vi
              visade tydligt att det inte finns någon grogrund i Sverige för
              främlingsfientliga rörelser och att vi inte vill låta dem få någon
              plats.
            </seg>
            <seg n="3f10c83f">
              Det krävs mycket för att bekämpa främlingsfientligheten, och
              det krävs mycket för att bekämpa rasismen, inte minst en generell
              och bra välfärd där det finns en grundtrygghet för alla människor.
              Men jag tror att det behövs samma kämpaglöd och samma anda som
              efter mordet 1999. Jag vet att många andra i kammaren, kanske
              alla, delar den uppfattningen. För att särskilt markera det har
              vi skrivit en motion som vi har följt upp med en reservation under
              punkt 4. För tids vinnande kommer jag inte att begära rösträkning.
              Jag vet också att många stöder den utan att stå bakom reservationen.
              Därför kanske den blir verklighet utan att vi röstar om den.
            </seg>
            <seg n="06fc334b">
              Avslutningsvis behandlas i detta betänkande också en fråga om
              bidrag till politiska partier och valkandidater. Det är en fråga
              med många bottnar och många olika delar. Men en sak som vi har
              diskuterat vid några tillfällen, och inte minst diskuterade i
              den förra debatten, är vikten av att öka tydligheten när det gäller
              hur man använder olika bidrag till de politiska partierna. Den
              förra debatten slutade med en enighet om att man måste öka den
              tydligheten. I den här frågan var vi eniga redan i utskottet.
              Vi inväntar nämligen beredningen av en utredning som tittar på
              hur man kan skapa lagar för att tydliggöra vad politiska partier
              och valkandidater får sina bidrag från. Vi förväntar oss att den
              beredningen sker skyndsamt och att vi till riksdagen snart får
              förslag på en lagstiftning som innebär att bidrag till partier
              och valkandidater offentliggörs.
            </seg>
          </u>
          <note type="speaker" n="0ace6316">
            Anf. 164 ANDERS BENGTSSON (s):
          </note>
          <u who="Q4753726" xml:id="i-08d5ca5f227afb33-0" n="97517fa2">
            <seg n="f692dab9">
              Herr talman! De för vårt samhälle så grundläggande och nästan
              självklara fri- och rättigheter som vi har är inte alla samhällen
              förunnat. Fortfarande i dag finns det länder där systematiska
              och statligt sanktionerade kränkningar av fri- och rättigheter
              sker. Varje dag av vår politiska gärning måste därför ägnas åt
              att skydda och försvara våra fri- och rättigheter och se till
              att stödja den kamp som pågår runtom i världen för att fler ska
              få ta del av dem. Det finns en internationell dimension i allt
              som rör fri- och rättigheter som inte får glömmas bort när vi
              talar om dem ur ett svenskt perspektiv.
            </seg>
            <seg n="cf3f094c">
              Herr talman! Med detta perspektiv i färskt minne vill jag gå
              in på de motionsförslag som behandlas i betänkandet. Rent generellt
              kan man säga att mycket av det som behandlas i de olika motionsförslagen
              redan har uppmärksammats av regeringen genom att olika utredningar
              tillsatts och nu arbetar för fullt med att ta fram väl genomarbetade
              och belysta förslag som förhoppningsvis ska återkomma till kammaren
              i form av väl genomarbetade propositioner.
            </seg>
            <seg n="036fbde9">
              Diskrimineringskommittén, Utredningen om makt, integration och
              strukturell diskriminering, Grundlagsutredningen, Integritetsskyddskommittén
              och Utredningen om offentlighet för partiers och valkandidaters
              intäkter är exempel på utredningar som arbetar med flera av de
              frågor som tas upp i motionerna. Detta låter kanske som ett hemskt
              tråkigt och byråkratiskt sätt att arbeta med frågorna. Men de
              grundläggande fri- och rättigheterna ska man inte förändra i hastigt
              mod utan med väl genomarbetade och genomtänkta förslag, om man
              alls ska förändra dem.
            </seg>
            <seg n="907169e4">
              Herr talman! Flera av motionerna rör rättigheter för HBT, homo-
              och bisexuella samt transpersoner. Regeringen har vid ett flertal
              tillfällen konstaterat att arbetet för att motverka diskriminering,
              våld och utanförskap bland annat till följd av sexuell läggning
              eller livsstil är en av de viktigaste samhällsfrågorna. De innehåller
              så mycket mer. I grunden är de en spegling av mänskliga rättigheter
              och en fråga om allas vår säkerhet och trygghet.
            </seg>
            <seg n="ecf22998">
              Regeringen och HomO har redan vidtagit en lång rad åtgärder mot
              diskriminering av HBT-personer. Detta förutsätter vi också kommer
              till uttryck i regeringens förslag till ny myndighetsförordning
              som beräknas bli gällande från den 1 januari 2006. Ett tillkännagivande
              om en särskild HBT-förordning känns därför inte aktuellt just
              nu.
            </seg>
            <seg n="0f56c1fc">
              I regeringsformen, som ändrades så sent som 2002, står det att
              det allmänna ska motverka diskriminering bland annat på grund
              av omständigheter som gäller den enskilde som person. Att könsidentitet
              inte finns med bland de uppräknade exemplen gör inte att det därmed
              är tillåtet att diskriminera någon på grund av detta. Motionerna
              om att införa detta i regeringsformen avstyrks därför.
            </seg>
            <seg n="7ba4e808">
              De krav som förs fram från Kristdemokraterna om en totalöversyn
              av regeringsformens 2 kap. och ett rättsligt bindande skydd mot
              diskriminering har precis de svepande och allmängiltiga formuleringar
              till motiv för en grundlagsändring som helt strider mot principen
              om genomarbetade och genomtänkta förslag som jag tidigare redogjorde
              för. Vi avvaktar de utredningar som är tillsatta att allsidigt
              belysa frågorna och avstyrker motionerna under tiden.
            </seg>
            <seg n="9b21b961">
              Miljöpartiet, slutligen, önskar en kampanj mot rasism. Om detta
              kan mycket sägas. Syftet är mycket lovvärt, för att inte säga
              nödvändigt. Men kampen mot rasism får inte bli just bara en kampanj
              mot rasism. En kampanj är ju något med en tydlig början och ett
              tydligt slut. Kampen mot fördomar och diskriminering i form av
              rasism måste däremot pågå hela tiden. Vi får aldrig förledas att
              tro att den kampen har något slut, utan fördomar och diskriminering
              måste ständigt bekämpas så fort de visar sig. Kampen mot rasism
              är och förblir en del av vår vardag, inte en kampanj för sig.
              Så redovisas i betänkandet de satsningar som redan sker i form
              av bland annat initiativ från regeringen, Integrationsverket och
              DO. Trots det lovvärda syftet avstyrks därför motionen.
            </seg>
          </u>
          <note n="311c1521">
            Herr talman! Sammanfattningsvis yrkar jag bifall till förslaget
            i konstitutionsutskottets betänkande 27 och avslag på samtliga
            motioner och reservationer.
          </note>
          <note type="speaker" n="c64e376b">
            Anf. 165 HELENA BARGHOLTZ (fp) replik:
          </note>
          <u who="Q4937530" xml:id="i-9b67001b556c9fa7-1" n="50a6e837">
            <seg n="e32c5382">
              Herr talman! Jag vill återkomma till frågan om att inte behöva
              bli diskriminerad på grund av sin könsidentitet. Jag ingick i
              1999 års författningsutredning. Där hade vi den här frågan uppe.
              Europaparlamentet har utfärdat rekommendationer om villkoren för
              transsexuella. En transsexuell är ju en person som omfattas av
              begreppet könsidentitet.
            </seg>
            <seg n="c2348696">
              Jag tycker att det är väldigt angeläget att vi följer upp de
              rekommendationer som Europaparlamentet har utfärdat om de grupper
              som inte får diskrimineras. Förbudet mot diskriminering av de
              här grupperna gäller kanske främst i arbetslivet.
            </seg>
            <seg n="013f0505">
              Om den grupp som går under beteckningen könsidentitet transvestiter,
              transsexuella och transpersoner inte tas med i målsättningsstadgandet
              i regeringsformens 1 kap. 2 § tror jag att det kan sända ut fel
              signaler. Anders Bengtsson säger att inte de heller får diskrimineras.
              Men i och med att man har tagit med uttrycket sexuell läggning
              borde man utvidga det till att också omfatta begreppet könsidentitet.
              Det är ju inte riktigt samma sak, men problematiken är precis
              densamma.
            </seg>
            <seg n="96254833">
              Kan Anders Bengtsson tänka sig att arbeta för att också Socialdemokraterna
              ställer upp på detta, till exempel i arbetet med den nya grundlagen?
            </seg>
          </u>
          <note type="speaker" n="ede857d3">
            Anf. 166 ANDERS BENGTSSON (s) replik:
          </note>
          <u who="Q4753726" xml:id="i-08d5ca5f227afb33-1" n="97517fa2">
            <seg n="8e42f829">
              Herr talman! Jag är den förste att hålla med. Socialdemokraterna
              jobbar definitivt för att inte heller transpersoner ska utsättas
              för kränkande särbehandling, diskriminering och våld, något som
              jag är mycket väl medveten om att många av de här personerna tyvärr
              utsätts för i dagens samhälle. Detta ska bekämpas på alla sätt
              och vis, och det är något som vi absolut jobbar med.
            </seg>
            <seg n="856cd84b">
              Det är inte så att de här grupperna på något vis utesluts. I
              alla fall har man tidigare resonerat så att alla människor har
              en sexuell läggning. Därför har det än så länge ansetts ha räckt
              med den definieringen i diskrimineringslagen.
            </seg>
            <seg n="4c3e248b">
              I Diskrimineringskommittén jobbar vi med just de här frågorna.
              Jag föreslår Helena Bargholtz att tala med Folkpartiets ledamot
              i Diskrimineringskommittén om de här frågorna och om att där lyfta
              fram det EU-förslag som Helena nämnde om. Jag kommer i alla fall
              att tala med våra representanter i kommittén. Jag håller absolut
              med om att frågan måste belysas ännu mer.
            </seg>
          </u>
          <note type="speaker" n="df76808e">
            Anf. 167 HELENA BARGHOLTZ (fp) replik:
          </note>
          <u who="Q4937530" xml:id="i-9b67001b556c9fa7-2" n="50a6e837">
            <seg n="58e7964f">
              Herr talman! Jag är övertygad om att Folkpartiets representant
              i utredningen är väl medveten om detta eftersom vi under ett par
              års tid har motionerat om att just utvidga den här målsättningsparagrafen
              i regeringsformen till att omfatta också könsidentitet.
            </seg>
            <seg n="f01d59f2">
              Vad jag tycker ger frågan en speciell tyngd är just att Europaparlamentet
              har engagerat sig i frågan och utfärdat rekommendationer om detta.
              Vi tycker väl att Europaparlamentet ibland så att säga ligger
              lite grann efter Sveriges agerande i de här värderingsfrågorna.
              Här bör Sverige verkligen gå i täten. Det är ytterligare ett skäl
              till att jag tycker att man ska arbeta mer aktivt från regeringens
              sida för att utvidga den här paragrafen.
            </seg>
          </u>
          <note type="speaker" n="575113db">
            Anf. 168 ANDERS BENGTSSON (s) replik:
          </note>
          <u who="Q4753726" xml:id="i-08d5ca5f227afb33-2" n="97517fa2">
            <seg n="4d0e1610">
              Herr talman! Om det ger mera tyngd att frågan diskuteras i Europaparlamentet
              eller att den diskuteras i Sveriges riksdag vet jag inte. Under
              min period i riksdagen har de här frågorna aktualiserats och diskuterats
              mer och mer för varje år. Jag vet att Helena Bargholtz är en av
              de flitiga debattörerna jämte mig med flera. Det är en bra början
              att vi diskuterar detta.
            </seg>
            <seg n="74c80aa2">
              Jag är, som sagt, den förste att hålla med om att det handlar
              om mycket utsatta grupper som vi måste göra allt för att stödja.
              Bara att det här diskuteras och debatteras inte bara i våra olika
              parlament utan också, och framför allt, i den allmänna debatten
              det är ju där diskussionen i första hand måste föras så att vi
              kan motverka de grupper som förföljer och misshandlar bland annat
              transpersoner är väsentligt.
            </seg>
          </u>
          <note type="speaker" n="7ed7abf1">
            Anf. 169 GUSTAV FRIDOLIN (mp) replik:
          </note>
          <u who="Q2029325" xml:id="i-18a37755cb143e9a-6" n="ee8d1266">
            <seg n="92ffe9e8">
              Herr talman! Anders Bengtsson sade att kampen mot rasismen inte
              får sluta i en kampanj. Om detta är vi totalt eniga. Jag tror
              att jag i mitt huvudanförande tydliggjorde vad jag menar med reservationen.
              Som en del i arbetet mot rasism måste vi enas och visa att det
              inte ska finnas någon grogrund för främlingsfientliga krafter
              i vårt land och att vi med tydliga manifestationer, aktiviteter
              och annat ska möta den rörelse som tyvärr växer i Sverige.
            </seg>
            <seg n="3a281f4a">
              På s. 19 i betänkandet skriver utskottet enhälligt att man avvaktar
              beredningen av den utredning som skett om allmänhetens insyn i
              partiers och valkandidaters intäkter. Det var en god utredning
              som föreslog vad Miljöpartiet i många år krävt alltså att bidrag
              till politiska partier och valkandidater ska bli offentliga. Det
              är bra att vi nu avvaktar beredningen av den utredningen. Som
              jag sade i mitt anförande hoppas jag att beredningen sker så snabbt
              som det bara går.
            </seg>
            <seg n="25eb30d6">
              Man får inte heller ducka bakom ett sådant avvaktande och låta
              bli att bekänna färg. Vi har varit tydliga om att vi vill ha en
              sådan här författning. Jag skulle önska att samma tydlighet fanns
              hos Socialdemokraterna. Min fråga till Anders Bengtsson blir därför:
              Vill Socialdemokraterna ha en tydlig lagstiftning som ger allmänheten
              insyn i bidragen och i vilka som har gett bidragen till partier
              och valkandidater?
            </seg>
          </u>
          <note type="speaker" n="71cc6db2">
            Anf. 170 ANDERS BENGTSSON (s) replik:
          </note>
          <u who="Q4753726" xml:id="i-08d5ca5f227afb33-3" n="97517fa2">
            <seg n="f5c0a8bf">
              Herr talman! Nu blir jag lite förvånad. Gustav Fridolin deltog
              ju för bara någon timme sedan i en tidigare debatt om just de
              här frågorna. Där tycker jag nog att vår gruppledare tillsammans
              med Barbro Hietala Nordlund tydligt klargjorde att om det är några
              som vill ha insyn när det gäller bidrag till politiska partier
              och hur de används, så är det faktiskt Socialdemokraterna.
            </seg>
          </u>
          <note type="speaker" n="c88e14ee">
            Anf. 171 GUSTAV FRIDOLIN (mp) replik:
          </note>
          <u who="Q2029325" xml:id="i-18a37755cb143e9a-7" n="ee8d1266">
            <seg n="00676ed9">
              Herr talman! Det är positivt. Jag tolkar det så att beskedet
              från förra debatten också gäller i den här debatten och att man
              vill ha en sådan lagstiftning som utredarna har föreslagit.
            </seg>
          </u>
          <note type="speaker" n="523b6db4">
            Anf. 172 CARL-ERIK SKÅRMAN (m):
          </note>
          <u who="Q5039758" xml:id="i-b0be9d8a6cf6ed5b-5" n="832666ec">
            <seg n="5a3f83a4">
              Herr talman! Jag kommer förmodligen icke att utnyttja alla anslagna
              minuter. Mycket har ju redan sagts. Men, Gustav Fridolin, jag
              noterar att den fråga som i dag förmodligen är den mest kontroversiella
              i betänkandet inte ens har föranlett ett särskilt yttrande.
            </seg>
            <seg n="04cda75e">
              Den mest kontroversiella frågan är den om stödet till partier
              och valkandidater. Tidigare under eftermiddagen har vi blivit
              påminda om det, som någon påpekade här.
            </seg>
            <seg n="dafaed0b">
              Detta är måhända symtomatiskt. Men utskottet är i det här fallet
              enigt om att invänta den beredning av frågan som för närvarande
              pågår. Dock finns naturligtvis situationen att om beredningen
              inte blir framgångsrik och inte ger ett eftersträvansvärt resultat
              kommer diskussionerna om detta säkert att ta ny fart, även om
              man kan ha vissa förhoppningar efter de löften som har givits
              här från talarstolen under eftermiddagen.
            </seg>
            <seg n="befc27a4">
              Måhända är det också symtomatiskt att den mest kontroversiella
              frågan inte har föranlett någon reservation eller något särskilt
              yttrande. Kanske beror det på att vi alla anser att det är viktigt
              att värna om respekten för våra medmänniskor både grupper och
              enskilda individer. Men kunskapen är också stor om de diskriminerande
              förhållanden som finns i samhället. Det är kanske förklaringen
              till de relativt många reservationerna i det här ärendet.
            </seg>
            <seg n="90808740">
              Från moderat sida har vi inte haft anledning att avlämna vare
              sig något särskilt yttrande eller någon reservation, utan vi kommer
              med intresse att följa den vidare utvecklingen av de här frågorna
              och de goda syften som finns bakom både reservationer och utskottsutlåtande.
            </seg>
          </u>
          <note type="speaker" n="8f043dd0">
            Anf. 173 GUSTAV FRIDOLIN (mp) replik:
          </note>
          <u who="Q2029325" xml:id="i-18a37755cb143e9a-8" n="ee8d1266">
            <seg n="e3b68ed0">
              Herr talman! Jag har en kort fråga, liknande den som Anders Bengtsson
              fick: Kan jag tolka Carl-Erik Skårmans anförande på så sätt att
              Moderaterna ställer sig bakom en lagstiftning som medger offentliggörande
              av bidrag till politiska partier och valkandidater?
            </seg>
          </u>
          <note type="speaker" n="7ce8192f">
            Anf. 174 CARL-ERIK SKÅRMAN (m) replik:
          </note>
          <u who="Q5039758" xml:id="i-b0be9d8a6cf6ed5b-6" n="832666ec">
            <seg n="f9547a4d">
              Herr talman! Man kan tolka det så att vi ställer oss bakom förslag
              om en fullständig redovisning av de olika förhållanden som rör
              olika organisationers krav på medlemmars redovisning av politiska
              uppdrag och bidrag.
            </seg>
          </u>
          <note type="speaker" n="923454ad">
            Anf. 175 GUSTAV FRIDOLIN (mp) replik:
          </note>
          <u who="Q2029325" xml:id="i-18a37755cb143e9a-9" n="ee8d1266">
            <seg n="02fad2b6">
              Herr talman! Det är positivt inför den fortsatta processen. Jag
              hoppas att vi snart kan få en lag i enlighet med vad utredarna
              har föreslagit.
            </seg>
          </u>
          <note n="3306602c">
            Överläggningen var härmed avslutad.
          </note>
          <note n="bcdc90db">
            15 § Fri- och rättighetsskyddsfrågor förenklad ordning
          </note>
          <note n="08bd767b">
            Föredrogs
          </note>
          <note n="18213de0">
            Talmannen konstaterade att ingen talare var anmäld.
          </note>
          <note n="d70ff8c6">
            16 § Pensionssystemet
          </note>
          <note n="08bd767b">
            Föredrogs
          </note>
          <note type="speaker" n="0834d164">
            Anf. 176 Förste vice talman PER WESTERBERG (m):
          </note>
          <u who="unknown" xml:id="i-a0cad5b51388ca9d-0" n="448646fe">
            <seg n="c8548a17">
              Herr talman! Betänkandet har titeln Pensionssystemet . Jag vågar
              säga att det kanske lovar lite mer än det håller i och med att
              det egentligen är ett motionsheat där vi kommenterar och går igenom
              ett antal motioner angående pensionssystemet.
            </seg>
            <seg n="c399a738">
              Det är bara att konstatera att det nya offentliga pensionssystemet
              har varit en bra reform. Det har varit en reform som har gett
              ett stabilt pensionssystem som har förutsättningar att klara sig
              vid olika förändringar i befolkningsbasen men även vid olika förändringar
              i konjunkturen. Men det finns vissa problem med pensioner som
              vi har velat peka på i en av våra motioner. Det gäller bland annat
              efterlevandeskyddet, i synnerhet när makar har väldigt olika intjänade
              pensionsrättigheter. Vi har därför i ett yrkande velat att vi
              ska få en uppföljning av detta i den så kallade Genomförandegruppen.
              Vi tycker att det är naturligt att vi tittar på detta ett varv
              till i och med att förhållandena kan bli mycket ojämlika vid ett
              dödsfall. Vår grundläggande princip som vi tycker att man bör
              ha är en pensionsrätt som ska vara på två liv inom äktenskapet,
              för att på det sättet garantera den efterlevande en anständig
              levnadsstandard. Vi tycker inte att pensionssystemet fullt ut
              klarar detta för närvarande och tycker därför att Genomförandegruppen
              som sagt ska titta närmare på detta.
            </seg>
            <seg n="5d8e5ae0">
              Vi nämner även problem med pensionsrätter och skilsmässor. Vi
              har för närvarande en lagstiftning som gör att man i praktiken
              är väldigt noga när det gäller att giftorättsgodset ska gälla
              alla olika tillgodohavanden, alltifrån pinnstolar, köksbord och
              soffgrupper. Men kanske den överlägset största delen i giftorättsgodset
              borde vara pensionsrättigheten. Detta behöver inte innebära att
              man rör i pensionssystemet, utan den som inte har så god pensionsrätt
              skulle kunna få kompensation i andra delar av giftorättsgodset.
              Men vi tycker det får tas i annat sammanhang i samband med civilrätten
              att man borde föra in pensionsrättigheten i giftorättsgodset för
              att därmed garantera att den part som har sämre intjänandeförmåga
              under äktenskapet i de arbetsförhållanden man valt att ha inom
              äktenskapet ska få en värdig situation i samband med skilsmässa.
            </seg>
            <seg n="e2903cab">
              Vi har även en del resonemang i de motioner som behandlas om
              pensionsnivåerna och om att vi har ett tak i det allmänna pensionssystemet,
              som i praktiken innebär pensionsrätter upp till en månadslön av
              för närvarande ca 25 000 kr. Många av de övriga pensionsrättigheterna
              regleras av kollektivavtal i stället.
            </seg>
            <seg n="5e4a5fe8">
              Det finns en blandning av avgiftsbaserade pensioner och förmånsbaserade
              pensioner. Avgiftsbaserade är som bekant sådana att man får pension
              efter hur mycket som har satts in i systemet för varje år som
              man arbetar, medan förmånsbaserade i många fall innebär att man
              efter de sista intjänandeåren får en viss procentsats i pension
              den dag man går i pension, om man har jobbat ett visst antal år.
            </seg>
            <seg n="2d2d4ca5">
              LO-grupperna har i dag i allmänhet endast avgiftsbaserade pensioner,
              vilket är, tycker jag, ett betydligt bättre system. Vi har i våra
              motioner kritiserat de förmånsbaserade pensionerna, och det av
              många olika skäl. De kollektivavtalsbaserade pensionerna är väldigt
              olika. Vi noterade att i de statsavtal som finns är efterlevandeskyddet
              mycket svagt jämfört med privat sektor. Men det vi framför allt
              väljer att gå emot väldigt kraftigt är den starkt åldersdiskriminerande
              effekt detta får på arbetsmarknaden. Det blir dyrt att anställa
              äldre arbetskraft. Många människor som kanske har haft en god
              lön men av ett eller annat skäl tvingas gå ned i lön skulle förlora
              kraftfullt i sin ålderspension, livslångt, om de väljer att fortsätta
              att arbeta. I praktiken leder detta till att många väljer avtalspension
              i förtid eller förtidspension på ett sätt som inte kan stå i överensstämmelse
              med god ekonomi för den svenska statskassan och för svenska folket
              i sin helhet.
            </seg>
            <seg n="e16e6466">
              Vi behöver driva arbetslinjen mycket kraftigt för dem som vill
              och kan och har förmågan att arbeta. Därför kommer vi även framdeles
              att argumentera för att man på olika sätt försöker förmå kollektivavtalen
              att övergå från förmånsbaserade pensioner till avgiftsbaserade.
              Vi gör det framför allt för att stoppa åldersdiskrimineringen,
              och dessutom ska det uppmuntra till arbete varje ytterligare år.
              De förmånsbaserade pensionerna tenderar snarast att leda till
              att det är starkt olönsamt att arbeta ytterligare år. Detta är
              inte ett förhållande som vi rimligen kan acceptera.
            </seg>
            <seg n="29aa5d9d">
              Vi menar därför att den pensionsreform på det offentliga systemet
              som har gjorts måste fortsätta med en reform även av de kollektivavtalsbaserade
              pensionerna som uppmuntrar dem som så önskar och har förmågan
              att göra det till ytterligare arbete och som dessutom skapar ett
              rimligt efterlevandeskydd.
            </seg>
            <seg n="330c8dc1">
              I detta betänkande har vi bara en motivreservation, reservation
              6 punkt 6, som vi yrkar bifall till. Den går ut på att Genomförandegruppen
              ska titta vidare på efterlevandeskyddet i det offentliga systemet,
              men vi betonar att det behöver ske även när det gäller de kollektivavtalsbaserade
              pensionerna.
            </seg>
          </u>
          <note type="speaker" n="85089e9d">
            Anf. 177 KENNETH LANTZ (kd):
          </note>
          <u who="Q5935536" xml:id="i-237d08686e0f8960-0" n="636a3677">
            <seg n="b516d1ab">
              Herr talman! Låt mig först av allt än en gång poängtera att pensionsöverenskommelsen
              ligger fast. Även om detta betänkande innehåller några motioner
              som kan uppfattas som avvikande vill jag säga att Kristdemokraterna
              inte har för avsikt att vare sig lämna eller motarbeta den fempartiöverenskommelse
              som ligger bakom det reformerade pensionssystemet.
            </seg>
            <seg n="9d3010b3">
              Det är ett stort gemensamt steg som våra fem partier tagit, och
              detta är lovvärt. Det är en trygghet för svenska folket att det
              i dag finns en pensionsöverenskommelse som kommer att bestå över
              tiden.
            </seg>
            <seg n="f7ca7d09">
              Kristdemokraternas två motioner i detta betänkande ska ses som
              en del i debatten om en gemensam fortsatt utveckling av vårt pensionssystem.
              Vi är således fullt medvetna om att det är i Genomförandegruppen
              som dessa förslag ska behandlas.
            </seg>
            <seg n="1f77b6ac">
              Herr talman! Detta är sagt som en förklaring till varför vi motionerat
              i denna fråga. Nu vill jag lyfta fram de tankar och förslag som
              vi kristdemokrater har angående delning av pensionsförmånerna.
            </seg>
            <seg n="e741b077">
              Vid frånfälle och efterföljande bouppteckning är det ingen tvekan
              om att tillgodohavandena på post och bank, lösöre och andra tillgångar
              ska delas lika. Det glöms ofta bort att det gemensamma hushållet,
              makarna tillsammans, också har ett inte obetydligt pensionskapital.
              Ofta finns det ett konto med större kapital tillhörande den ena
              parten, medan den andra haft helt andra lönenivåer och därmed
              efterföljande lägre pension.
            </seg>
            <seg n="43b0a744">
              På samma enkla sätt, herr talman, som man kan räkna ut värdet
              av privata pensionsförsäkringar borde det i dag vara möjligt att
              få ett motsvarande fribrevsvärde på de statliga pensionsförmånerna
              i det gemensamma hushållet. Våra orangefärgade kuvert innehåller
              ju redan i dag all information om pensionstillgodohavandet.
            </seg>
            <seg n="d880d50e">
              För att underlätta detta skulle man i stället göra en delning
              redan under småbarnsåren av den sammanlagda pensionspoängen. Kristdemokraterna
              vill att Genomförandegruppen tar upp dessa frågor till behandling
              och om möjligt återkommer med någon form av yttrande huruvida
              gruppen kan enas om ett lämpligt förslag till delning av pensionsförmånerna.
            </seg>
            <seg n="486c548b">
              Kristdemokraterna anser att en möjlig fördelningsmodell skulle
              kunna vara att man under de gemensamma barnens uppväxttid fram
              till exempelvis åtta års ålder gör en obligatorisk delning av
              pensionspoängen mellan båda föräldrarna.
            </seg>
            <seg n="0159dc35">
              Herr talman! Detta borde inte vara omöjligt eftersom det redan
              i dag är fullt möjligt att dela premiepensionen mellan makar.
              Således bör det vara genomförbart att i framtiden komma till en
              bra lösning även vad beträffar makars delning av pensionsrättigheterna.
            </seg>
            <seg n="2c0092fc">
              Herr talman! Jag vill yrka bifall till motivreservationen, nr
              7 under punkt 6. Skälet till detta, utöver vad jag tidigare sagt,
              är att makars rätt till lika del av den samlade pensionstillgången
              ofta och ännu så länge kommer att gynna kvinnor. Det är inte rättvist
              med en ojämn fördelning av lönearbetet och inkomsterna. Vi måste
              eftersträva en bättre fördelning av gemensamma pensionsförmåner
              och utanför riksdagens beslutsnivåer är det lämpligt att även
              fördela arbetet i hemmet.
            </seg>
            <seg n="0b1d3d0b">
              Med tanke på lika rätt anser jag denna fråga är av ganska stor
              vikt. Om man vill ha lika rättigheter för män och kvinnor borde
              dessa förslag vara möjliga att tillämpa.
            </seg>
          </u>
          <note type="speaker" n="01fc9311">
            Anf. 178 KALLE LARSSON (v):
          </note>
          <u who="Q5937876" xml:id="i-fb23c861203f9d61-0" n="d7cdf0f5">
            <seg n="63e6f894">
              Herr talman! Det är en intressant debatt som vi har framför oss.
              Även om den inte handlar om hela pensionssystemet som Per Westerberg
              sade finns det ingen anledning att inte ta chansen att tala om
              hela systemet när frågan är uppe.
            </seg>
            <seg n="fb660709">
              Vänsterpartiets uppfattning om pensionssystemet är välkänd, och
              vi kommer att fortsätta att upprepa den. Vi är kritiska till bristen
              på förutsägbarhet. Vi anser att systemet skulle kunna bidra till
              att minska klyftor, men effekten blir i stor utsträckning den
              motsatta. Vi menar att systemet är ett brott mot arbetarrörelsens
              traditioner av solidariska system. Dessutom bör det vara politiska
              beslut som reglerar systemet, inte automatik.
            </seg>
            <seg n="aacaa4e2">
              Som bekant avvisar vi börsintroduktionen av pensionärernas pengar.
              Det bör vara politiska beslut och inte utvecklingen på börsen
              som inte bara reglerar avgiften i systemet utan också som tar
              ansvar för hela systemet.
            </seg>
            <seg n="87b6a879">
              Dessutom har kvinnor generellt sett en lägre pension än vad män
              har eftersom deras arbetslivsmönster skiljer sig från männens.
              Kvinnor utför mer obetalt arbete och har därför mindre utrymme
              för lönearbete. De arbetar oftare deltid än män. Situationen försvåras
              av att kvinnor lönediskrimineras.
            </seg>
            <seg n="b03e000b">
              Kvinnor missgynnas också pensionsmässigt genom barnafödande,
              vilket ofta medför reducerad arbetstid och sämre karriärmöjligheter.
              Det nya pensionssystemet är uppbyggt efter ett manligt arbetslivsmönster,
              och förutsättningen för att kvinnor ska få en pension som går
              att leva på är att hela samhället eller pensionssystemet förändras
              i grunden.
            </seg>
            <seg n="a7a6dce1">
              För att undvika framtida orättvisor mellan män och kvinnor inom
              ramen för det nya pensionssystemet bör intjänadereglerna göras
              jämställda mellan män och kvinnor. Det är fullt möjligt inom det
              system som vi i dag har.
            </seg>
            <seg n="b71bd839">
              Vi har ett stort antal reservationer till dagens betänkande.
              De ska ses som ett tecken på att vi är starkt kritiska. Jag står
              bakom samtliga reservationer som vi i Vänsterpartiet har satt
              våra namn under, men jag yrkar bifall till den kanske mer grundläggande
              reservation nr 1 under punkt 1.
            </seg>
            <seg n="3131541e">
              Låt mig koncentrera mig på en av de saker som ändå skulle kunna
              vara möjligt att få kammarens ledamöter ledamöter i Genomförandegruppen
              eller inte att lyssna på. Det gäller Sjunde AP-fonden.
            </seg>
            <seg n="1d591e8a">
              Till att börja med skulle det kunna vara möjligt att minska antalet
              fonder i premiepensionssystemet. Det finns ett i det närmaste
              oöverblickbart antal fonder i dag. Jag vill ställa frågan till
              kommande talare: Är det möjligt?
            </seg>
            <seg n="0d43fe16">
              Varför inte också låta Sjunde AP-fonden erbjuda en realräntefond
              som placerar i svenska realränteobligationer, alltså erbjuda ett
              skydd mot inflation och växelkursutveckling? Vad är det som förhindrar
              detta?
            </seg>
            <seg n="cccb13ef">
              Vi anser också att det borde vara möjligt för fonden att placera
              i ideella fonder, generationsfonder. Detta diskuteras ibland,
              men i dag avvisar utskottsmajoriteten återigen detta förslag,
              och vi förstår inte riktigt varför. Man kan mycket väl stå bakom
              grunderna i pensionssystemet, men på dessa punkter borde vissa
              förbättringar ändå kunna åstadkommas.
            </seg>
            <seg n="1f6d393b">
              Vi tycker naturligtvis att man borde får göra ett aktivt val
              till premiesparfonden.
            </seg>
            <seg n="adf40e87">
              Herr talman! Avslutningsvis: Vi är inte ensamma med vår kritik
              mot pensionssystemet. Det har till och med varit en och annan
              socialdemokrat i mycket ledande position som på sistone har upptäckt
              att det kanske inte var så lyckat som man hade tänkt sig när systemet
              genomfördes.
            </seg>
            <seg n="928f300d">
              Enligt TT sade statsminister Göran Persson den 18 februari: Jag
              är säker på att det vi gjort inte kommer att vara populärt om
              20 år när de som går i pension ser vad vi har gjort. Förutom den
              märkliga meningsbyggnaden är innehållet väl värt att ta på allvar.
            </seg>
            <seg n="f094b497">
              Jag vill bara via protokollet och via de socialdemokrater som
              är närvarande i kammaren sända en hälsning till statsministern.
              Vi är rätt många och blir alltfler som inte tänker vänta fullt
              så länge som tills vi själva går i pension eller ens i 20 år på
              att kritisera det pensionssystem som vi menar är ovärdigt svensk
              arbetarrörelse. Vi kommer att fortsätta att kritisera det, och
              vi kommer att göra vad vi kan för att det ska rivas upp och göras
              om i grunden.
            </seg>
          </u>
          <note type="speaker" n="2e0114a5">
            Anf. 179 MONA JÖNSSON (mp):
          </note>
          <u who="Q4988873" xml:id="i-9f9c545974eeccf8-0" n="db7ce48c">
            <seg n="450ed4d8">
              Herr talman! Nästan på dagen för ett år sedan, närmare bestämt
              den 18 mars förra året, befann vi oss här i kammaren och debatterade
              pensionssystemet. Då refererade jag till ett besök som jag hade
              gjort på Försäkringskassan i Västra Götaland. Där berättade man
              bland annat om många telefonsamtal som handlade om obegriplig
              pensionsinformation. Det var språket i informationen som var problemet.
              Det var jurister som hade skrivit det, och folk kunde inte förstå
              vad där stod.
            </seg>
            <seg n="25b82255">
              I år har jag fått information om att samma försäkringskassa har
              varit ute bland lördagsshoppare i olika köpcentrum och delat ut
              flygblad om pensionerna. På flygbladen fanns det bilder med morötter
              på. Det uppgavs att moroten skulle symbolisera att pensionskuverten
              är orange och att arbete lönar sig. Tyvärr vet jag inte hur informationskampanjen
              blev mottagen.
            </seg>
            <seg n="1cdd1418">
              Statsministern har uttalat sig om att människor kommer att bli
              bekymrade när de förstår hur det nya pensionssystemet kommer att
              slå för var och en. De som jag tror kommer att vara mest bekymrade
              är kvinnor detta för att det nya pensionssystemet är uppbyggt
              efter mäns liv och arbete. Den strukturella diskrimineringen av
              kvinnor i samhället är stor och kommer också att visa sig längre
              fram i livet genom pensionsutbetalningarna.
            </seg>
            <seg n="7a40e09b">
              Nu kanske någon säger att det gör det inte alls. Jag vill i alla
              fall påstå att det gör det. Kvinnor i Sverige har fortfarande
              bara 83 % av männens lönenivåer, trots att det länge har talats
              om kvinnors låga löner. Kvinnor diskrimineras genom att de inte
              får tillgång till samma rehabiliteringsmöjligheter vid sjukdom
              som män och blir därigenom sjukskrivna längre, vilket i sin tur
              betyder lägre pensionsgrundande inkomst. Kvinnor och män blir
              bedömda olika av försäkringskassor och inom sjukvården. Ett antal
              forskarrapporter har också visat detta.
            </seg>
            <seg n="1fb601c9">
              Läkare är inte utbildade för de så kallade diffusa sjukdomar
              som kvinnors sjukdomar ofta har fått som beteckning detta fastän
              kvinnor har haft ungefär samma krämpor och besvär i många år.
              Det som har tillkommit är mängden av de så kallade stressrelaterade
              besvären. Sjukvård, försäkringskassa och arbetsförmedling har
              i stort inte ändrat tillgång till behandling eller till hjälp
              och stöd för de drabbade kvinnorna. Jag anser att diskrimineringen
              innebär att den framtida pensionen därför blir lägre för kvinnor.
            </seg>
            <seg n="29aecf8b">
              Herr talman! För att få bättre pension uppmanas nu alla att arbeta
              allt högre upp i åldrarna. Jag förstår inte hur kvinnor ska orka
              när kommuner ute i landet förutsätter att fler anföriga vilket
              oftast är lika med kvinnor ska ta hand om och ansvara för vården
              av sina äldre och ibland sjuka släktingar. Ett exempel på detta
              är när kommunerna drar ned på möjligheten till mellanboende för
              äldre. Sveriges kommuner och landsting uppgav förra året att antalet
              gamla i äldreboenden minskat med över 3 000 på ett år och att
              antalet som får hemtjänst ökat. I dessa siffror ingår även svårt
              sjuka som vårdas hemma och som anhöriga får ta hand om. I dag
              är de som får komma till kommunala äldreboenden mycket sjuka.
            </seg>
            <seg n="aad8bf77">
              Det förekommer också att man fördelar hjälp från hemtjänsten
              efter om det finns anhöriga som kan ta ansvaret i stället. Forskarrapporter
              visar också att män får mer hjälp i hemmet än kvinnor, då det
              fortfarande förväntas att män inte kan sköta ett hushåll medan
              kvinnor självklart kan det. Det finns nog många som säger att
              det inte är diskriminering, men den strukturella diskrimineringen
              finns i stor omfattning, skulle jag vilja påstå. Och jag kan lova
              att om inte kvinnor är sönderstressade i dag kommer vi i framtiden
              att se ännu högre siffror på så kallad utbrändhet, vilket också
              kommer att visa sig i de orange kuverten. Miljöpartiet stöder
              därför Vänsterpartiets yrkande om att tillsätta en utredning som
              ska se över hur pensionssystemets intjänandegrunder kan göras
              mer jämställda.
            </seg>
            <seg n="ee80051f">
              Herr talman! Sverige har undertecknat flera FN-deklarationer
              om mänskliga rättigheter, barnkonventionen, kvinnokonventionen
              och gjort åtaganden när det gäller miljön. De människor som åtminstone
              har velat välja pensionsfonder med etisk eller miljömässig hänsyn
              har inte haft en lätt uppgift. Även om nu flera fonder kallar
              sig etiska, krävs det ett visst detektivarbete för att förstå
              vad som döljer sig bakom orden. Fonder kan ju ha aktier som är
              investerade i företag som använder sig av barnarbete, struntar
              i miljön eller kränker mänskliga rättigheter. Miljöpartiet vill
              att människor lätt ska ha möjlighet att se vilka etiska och miljömässiga
              kriterier som finns, så att man kan välja dessa fonder eller ännu
              hellre att alla fonder har sådana kriterier.
            </seg>
            <seg n="cc9ec39b">
              Om man med PPM vill låta alla människor påverka sin framtid,
              måste det finnas en möjlighet även för dem som inte ser högsta
              möjliga avkastning som mål. Miljöpartiet anser att det inom Sjunde
              AP-fonden ska finnas möjligheter att placera i ideella fonder.
              Man får inte begränsa möjligheten för människors önskan att verka
              solidariskt och ideellt.
            </seg>
          </u>
          <note n="c943f562">
            Jag yrkar bifall till reservation 2.
          </note>
          <note type="speaker" n="ff5f8357">
            Anf. 180 Förste vice talman PER WESTERBERG (m) replik:
          </note>
          <u who="unknown" xml:id="i-a0cad5b51388ca9d-1" n="448646fe">
            <seg n="f2103dae">
              Herr talman! Jag ska inte ta upp frågan om möjligheten att arbeta
              vidare. Då har vi nog gått ännu längre utanför den här debatten,
              för då är vi inne på förtidspensioner och mycket annat som i dag,
              tyvärr, gör att många människor som vill arbeta vidare i praktiken
              inte har möjligheter att göra det.
            </seg>
            <seg n="05406438">
              Men när Mona Jönsson är inne på orättvisan mellan man och kvinna
              vill jag säga att Mona Jönsson egentligen kanske skulle titta
              på vår motivreservation, nämligen om att föra in pensionsrätten
              i giftorättsgodset, för det är just genom ojämlika inkomstförhållanden
              och arbetsfördelningar inom äktenskapet som väldigt stora skillnader
              kan uppstå. Genom att föra in pensionsrätten i giftorättsgodset
              har man därmed full möjlighet att dela lika, även om det inte
              gäller pensionsrätten. Men man kan få kompensation därutöver.
              I dag är det för det stora flertalet människor egentligen bara
              reglerat i detalj hur bohag och liknande ska fördelas, men inte
              den stora förmögenheten som oftast är pensionsrätten.
            </seg>
            <seg n="7cd57509">
              Kan Mona Jönsson tänka sig att stödja ett sådant förslag?
            </seg>
          </u>
          <note type="speaker" n="1f200ac1">
            Anf. 181 MONA JÖNSSON (mp) replik:
          </note>
          <u who="Q4988873" xml:id="i-9f9c545974eeccf8-1" n="db7ce48c">
            <seg n="38060c2d">
              Herr talman! Nej, det kan jag inte, därför att jag tycker att
              frågan är mycket, mycket större. Det behövs en utredning av frågan
              i stället.
            </seg>
          </u>
          <note type="speaker" n="c54d9f63">
            Anf. 182 LENNART KLOCKARE (s):
          </note>
          <note n="035b016e">
            Herr talman! Jag vill börja med att yrka bifall till betänkandets
            förslag till beslut och avslag på samtliga reservationer.
          </note>
          <u who="Q5914483" xml:id="i-9056ce6a7c3df8ba-0" n="44a1ff10">
            <seg n="eea99846">
              I Sverige har vi ett ålderspensionssystem som är unikt och som
              många länder nu tar efter. Ett antal länder har påbörjat en process
              för att genomföra det, och man har hunnit olika långt.
            </seg>
            <seg n="e0293bd0">
              De fem partier som står bakom det reformerade pensionssystemet
              har överenskommit att vi ska vårda systemet för att kunna ge våra
              barn, barnbarn och kommande generationer en trygg ålderdom. Var
              och en av oss har möjlighet att påverka pensionens storlek med
              hänsyn till att alla pensionsgrundande inkomster påverkar pensionens
              storlek, oberoende av när i livet vi har tjänat in dem.
            </seg>
            <seg n="9e2ccef4">
              Ålderspensionen följer tillväxten och inkomstutvecklingen i samhället.
              Det är med glädje jag kan konstatera att ålderspensionärerna fått
              en uppräkning av pensionen med 2,9 % mer än om uppräkningen hade
              gjorts på samma sätt som i ATP-systemet, det vill säga att pensionärerna
              fick kompensation för inflationen. Jag tycker att det är riktigt
              och viktigt att också pensionärerna får del av den tillväxt som
              vi har i samhället och därigenom en högre pension.
            </seg>
            <seg n="d2498cbf">
              Det reformerade pensionssystemet har nu fungerat fullt ut i några
              år, närmare bestämt sedan 2003. Men det finns ett antal frågor
              kvar som vi ska lösa, och de ska vi naturligtvis lösa i samförstånd.
            </seg>
            <seg n="38e5c5fd">
              Vi behandlar nu ett antal motioner från den allmänna motionstiden
              som berör pensionsfrågan. Men, herr talman, det som gör mig fundersam
              är hur jag ska tolka Moderaternas och kd:s motioner. Jag hoppas
              att vi kan få ett litet klarläggande i dag. Kenneth Lantz sade
              ju redan i sitt anförande att Kristdemokraterna står bakom motionerna
              och att de inte kommer att ändra sig. Jag ska komma tillbaka till
              frågor kring det senare.
            </seg>
            <seg n="d49d526b">
              Det är viktigt att det fortsatta arbetet med de kvarstående frågorna
              bedrivs enligt samma metod som tidigare, det vill säga att partierna
              samverkar tills vi kan nå enighet i frågorna. Det kan naturligtvis
              finnas anledning att ta upp olika frågor som kan vara aktuella
              och att göra justeringar med hänsyn till utvecklingen i samhället,
              för det här är ju ett pensionssystem som ska hålla långt över
              tiden. Då kommer det säkert att finnas anledning att ta upp diskussioner.
            </seg>
            <seg n="7271eb0b">
              Jag är också anhängare av en öppen debatt kring pensionssystemet.
              Det är till och med nödvändigt, för tyvärr är inte kunskapen om
              ålderspensionssystemet så god som man skulle önska. Hur mycket
              information vi än sprider ut till människorna kanske det inte
              är så lätt för den som är ung och mitt uppe i yrkeslivet att fundera
              på pensionsfrågan. Det finns så många andra saker som man brinner
              för vid den tiden i livet.
            </seg>
            <seg n="a3c21abf">
              Vi har sedan några år det orange kuvertet där vi får uppgifter
              om den beräknade ålderspensionen och premiepensionen. Vi kan nu
              även gå till pensionsportalen för att få uppgift om den sammanlagda
              pensionen. Där kommer man under året att lägga in uppgifter om
              tjänstepensionen. Förhoppningsvis kommer man i slutet av året
              också att kunna lägga in en del av de privata pensionsförsäkringarna.
              Det skulle ge oss en väldans god bild av den inkomst vi kommer
              att ha den dag som vi går i pension.
            </seg>
            <seg n="d39139a2">
              Herr talman! Jag tycker faktiskt att Moderaterna vid flera tillfällen
              har lagt fram förslag som, om jag uttrycker mig milt, inte varit
              helt genomtänkta. Först föreslår Moderaterna, med partiledaren
              i spetsen, att förtidspensionärer eller, som det heter i dag,
              personer med sjukersättning ska tvingas ta ut ålderspension från
              61 års ålder. Det innebär att människor som litat på pensionssystemet
              och en trygg ålderdom kan förlora flera tusen kronor i månaden
              eller under hela sin pensionärstid kanske mellan en halv och en
              miljon eller mer, beroende på hur länge man lever och vilka inkomster
              man haft. Nu backar man från det här och säger: Vi tänker kanske
              inte göra så, utan vi ser till att inga avgifter betalas för åren
              med förtidspension, alltså mellan 61 och 64 år, som ska bytas
              ut mot ålderspension. Men det innebär att de fyra sista åren med
              pensionsinkomst blir år med noll kronor i inkomst, därför att
              om inte någon avgift betalats in får man heller inte ut någonting.
              Det innebär att människor kommer att förlora ansenliga summor.
            </seg>
            <seg n="6acdd28f">
              Det handlar också om att Moderaterna vill sänka förtidspensionen
              eller sjukersättningen till 60 % för alla förtidspensionärer,
              även före 61 års ålder. Man har liknande förslag inom socialförsäkringen,
              men det ska jag förskona kammaren från att höra i dag.
            </seg>
            <seg n="6b1374f8">
              Det föreslås också förändringar i pensionssystemet från Moderaternas
              partiledare. Även kd har väckt ett antal motioner, som Kenneth
              Lantz också har sagt. Man blir lite bekymrad när den moderata
              partiledaren i olika sammanhang har synpunkter på pensionssystemet
              som han sedan backar från. Det visar att han inte är insatt i
              frågorna.
            </seg>
            <seg n="bd475c87">
              Jag har ingenting emot om allmänheten har uppfattningen att Moderaternas
              partiledare är velig och inte vet riktigt vad han vill när det
              gäller de här frågorna. Eller är det så, som en högt uppsatt moderat
              politiker sade i tv i helgen, att det här bara är retorik? En
              annan moderat företrädare sade att det bara är ett annat sätt
              att presentera partiets politik på, men i grunden är det samma
              sak. Det kan få oss att fundera lite. Är det verkligen så det
              ska vara?
            </seg>
            <seg n="38664378">
              Jag vill ställa frågan till de övriga ledamöterna på den borgerliga
              sidan: Kommer ni att stå bakom pensionsöverenskommelsen även om
              det går enligt er önskan, att det skulle bli regeringsskifte,
              vilket jag inte hoppas blir aktuellt? Eller kommer ni att föra
              en politik med den inriktning som Moderaterna nu har gett uttryck
              för vid flera tillfällen? Jag skulle vara tacksam om ni kunde
              säga någonting om det.
            </seg>
            <seg n="a0503a78">
              Herr talman! Jag tänker också kommentera ett antal av Vänsterpartiets
              motioner. De här motionerna har kommit tillbaka gång på gång.
              Kalle Larsson vet mycket väl att det som man framför inte är korrekt.
              Jag tror mig minnas att Kalle Larsson har varit med på de utfrågningar
              som vi har haft om pensionsfrågan.
            </seg>
            <seg n="eeb89f09">
              En av de frågor som Kalle Larsson själv tog upp i talarstolen
              är att kvinnor är förlorare i det här sammanhanget. Men det är
              faktiskt inte så. Kvinnorna var förlorare i det tidigare systemet,
              där de 15 bästa åren räknades. Det kom de flesta männen till del,
              därför att de hade en hög inkomst. De hade en stegring av inkomsten
              på ett annat sätt än vad kvinnor hade generellt.
            </seg>
            <seg n="29b41153">
              I dag omfördelar man från mannen till kvinnan, Kalle Larsson.
              Det tycker jag är helt rätt och riktigt. Kvinnor lever längre.
              Vi har samma delningstal vilket innebär att kvinnorna får ut mer
              av de avgifter som de har betalat in till pensionssystemet. Männen
              har som regel högre inkomster och betalar också avgifter över
              taket. Det gör naturligtvis också de kvinnor som kommer över taket,
              men flertalet är män.
            </seg>
            <seg n="eac42fab">
              Det största misstaget som Kalle Larsson och hans parti gör är
              att man inte vill göra något åt jämställdheten i samhället i dag.
              I stället vill ni att vi ska reglera den låga lönen som kvinnor
              har genom att ge dem en högre pension.
            </seg>
            <seg n="137b432d">
              Vi skulle kunna ta varandra i hand, Kalle Larsson, och säga att
              vi ska jobba för att se till att kvinnor värderas på samma sätt
              som män, så att kvinnor och män har lika lön för lika arbete.
              Det är något som vi ska eftersträva i stället för att kompensera
              genom ett pensionssystem på det sätt som Kalle Larsson menar.
              Mona Jönsson var också inne på det.
            </seg>
            <seg n="125bf189">
              Bristen på jämställdhet i arbetslivet löser vi inte genom att
              göra justeringar i pensionssystemet. Det arbetet kan vi ägna oss
              åt med kraft. Alla partier skulle väl hjälpas åt för att ändra
              på den bilden.
            </seg>
          </u>
          <note type="speaker" n="dda3ec53">
            Anf. 183 Förste vice talman PER WESTERBERG (m) replik:
          </note>
          <u who="unknown" xml:id="i-a0cad5b51388ca9d-2" n="448646fe">
            <seg n="6018b6fb">
              Herr talman! När det gäller ersättningarna i alltifrån sjukförsäkring
              till förtidspension vill jag säga följande. Det är korrekt att
              vi går ned från 64 till 60 % ersättning i förtidspensionen. Vi
              sänker ersättningsnivåerna med 45 procentenheter. Samtidigt sänker
              vi skatten på arbete för låg- och medelinkomsttagare med 10 00015
              000 kr per år. Det är vad det handlar om.
            </seg>
            <seg n="aa2f0ea1">
              Vi har tagit fasta på bland annat utredningen från Karolinska
              Institutet. Där fann man att 90 % av alla kvinnor inom vården
              förlorar upp till 1 000 kr i månaden på att jobba i stället för
              att vara sjukskrivna. Vi rättar till det. Vi står för arbetsförsörjning
              och arbetslinjen.
            </seg>
            <seg n="4386f73b">
              Lennart Klockare talar om förtidspensionen och åldersgränsen
              61 år. Han har självfallet en poäng i det han säger. Vi har varit
              otydliga och man kan uppfatta det på olika sätt. Vi gjorde en
              besparing på 2,2 miljarder, inte de 16,8 miljarder som Lennart
              Klockare och framför allt Berit Andnors påstående har givit vid
              handen. Det blir något sämre förtidspension för de över 61 år
              men samtidigt full rätt att arbeta. Vi tror att det finns många
              som till någon liten del kan arbeta, med sänkta arbetsgivaravgifter,
              möjligheter till visstidsanställning och sänkt inkomstskatt, som
              vi föreslår.
            </seg>
            <seg n="ce69a256">
              Jag vill ställa ett par frågor till Lennart Klockare. Är Lennart
              Klockare beredd att göra någonting åt de kollektivavtalsbaserade
              pensionerna, som leder till åldersdiskriminering? De förhindrar
              många att vara kvar i arbetslivet. Det blir många som går i pension
              väldigt tidigt, som skulle kunna jobba vidare. Är Lennart Klockare
              beredd att göra någonting så att varje nytt år som man arbetar
              innebär att man får lite bättre pension?
            </seg>
          </u>
          <note type="speaker" n="4ec977be">
            Anf. 184 LENNART KLOCKARE (s) replik:
          </note>
          <u who="Q5914483" xml:id="i-0bb6f8397530d2ce-0" n="44a1ff10">
            <seg n="6952f763">
              Herr talman! Det är klart att det är de som har drabbats av ohälsa
              som ska betala de skattesänkningar som ni vill genomföra, Per
              Westerberg. Jag kan läsa ur er motion. Jag har den framför mig.
              Jag råkade ta med den, för jag tänkte att det kanske blir aktuellt
              att citera ur den. Ni säger på ett ställe att konsekvensen för
              den enskilde är att inkomstpensionen kommer att bli lägre då man
              inte längre kan ta ut förtidspension efter 61 års ålder. Det är
              klart att den blir lägre! Den blir 3 0004 000 kr lägre i månaden,
              kanske upp till 1 miljon under en livstid när man uppbär pension.
            </seg>
            <seg n="69d92c28">
              Jag tycker att du skulle säga att ni tar avstånd från det fullt
              ut, Per Westerberg. Du skulle säga att ni tar avstånd från att
              sänka nivån och inte betala för dem som har förtidspension. Det
              skulle jag uppskatta. Jag hoppas verkligen att Per Westerberg
              också tycker att det är viktigt. Det här äventyrar den överenskommelse
              som jag är så rädd om. Det är för dina barn och mina barnbarn
              som vi ska ha ett bra system i framtiden.
            </seg>
            <seg n="277da740">
              Jag är den förste att säga att alla ska ha rätt att använda sin
              arbetsförmåga oavsett om det är på deltid eller heltid. Jag har
              suttit i en utredning som har tittat på den frågan. Det är helt
              korrekt som Per Westerberg säger, att det inom vissa branscher
              är dyrare att anställa äldre personer. Vi sade från vår utredning
              att arbetsmarknadens parter måste komma till rätta med det.
            </seg>
            <seg n="fa41773b">
              Per Westerberg, jag tror inte att du eller jag här i riksdagen
              ska besluta vilka kollektivavtal som arbetsmarknadens parter ska
              göra upp om. Vi ska inte lösa de svårigheterna här i riksdagen.
            </seg>
          </u>
          <note type="speaker" n="2de80f9c">
            Anf. 185 Förste vice talman PER WESTERBERG (m) replik:
          </note>
          <u who="unknown" xml:id="i-a0cad5b51388ca9d-3" n="448646fe">
            <seg n="4bca214c">
              Herr talman! Beträffande den sista frågan tror jag faktiskt att
              vi måste ha del i detta i riksdagen. Vi kan nämligen ändra skattereglerna
              så att vi får avgiftsbaserade pensioner i stället för förmånsbaserade.
              Lennart Klockare väljer att bortse från åldersdiskrimineringen
              som innebär att människor tvingas sluta alldeles för tidigt.
            </seg>
            <seg n="aee295fb">
              När det gäller vårt budgetalternativ är det korrekt att vi sänker
              ersättningen något samtidigt som vi sänker skatterna. Kan inte
              Lennart Klockare sluta tala om siffran 3 0004 000 kr i månaden?
              Han vet att den är fel. Det står i vårt tabellverk att vår besparing
              är 2,2 miljarder, inte 16,8 miljarder som Lennart Klockares beräkningar
              gör gällande. Jag tycker att det är ganska kränkande att gång
              efter annan återkomma med uppenbart felaktiga siffror.
            </seg>
            <seg n="d30f4f05">
              Sedan till frågan varför 90 % av alla kvinnor i vården ska förlora
              på att jobba i stället för att vara sjukskrivna. Detta visar en
              undersökning vid Karolinska och den är också bekräftad av regeringens
              egen Långtidsutredning. Inser inte Lennart Klockare att det finns
              ett problem med detta som borde rättas till för att därmed kunna
              befordra arbetslinjen i det svenska systemet?
            </seg>
            <seg n="c55630e5">
              Arbetet och företagandet bygger välfärden och välfärdssystemen,
              och därför måste vi slå vakt om de delarna. Varför ska vi förhindra
              att man rättar till åldersdiskrimineringen i systemet genom att
              göra det svårt för många att arbeta efter 61 år? Det undergräver
              hela systemets livskraft i det långa loppet.
            </seg>
          </u>
          <note type="speaker" n="a1f1d05c">
            Anf. 186 LENNART KLOCKARE (s) replik:
          </note>
          <u who="Q5914483" xml:id="i-0bb6f8397530d2ce-1" n="44a1ff10">
            <seg n="bd628184">
              Herr talman! Jag gläds när Per Westerberg använder ett av våra
              honnörsord, nämligen arbetslinjen. Jag skriver under på det fullt
              ut.
            </seg>
            <seg n="58b42e1b">
              Det är självklart, precis som jag sade i min förra replik, att
              människor ska få använda den förmåga de har. Varje krona som de
              tjänar förbättrar deras pension, vilket jag tycker är viktigt.
              I stället ska man underlätta och ta bort de hinder i samhället
              eller på arbetsplatsen som gör att människor blir sjuka eller
              inte kan jobba. Det är det vi ska göra. Vi ska se till att det
              blir trevligt och bra och att människor kan vara kvar i arbetslivet
              och ha en social gemenskap med arbetskamraterna. Det är väldigt
              bra.
            </seg>
            <seg n="07ea635b">
              När Per Westerberg säger att vi har fel får jag nog hänvisa honom
              till riksdagens utredningstjänst, för de har räknat på ert förslag.
              Riksförsäkringsverket tittade också på det, och vi kom alla till
              samma slutsats.
            </seg>
            <seg n="b67279f5">
              Men det hela är mycket enklare, Per Westerberg. När du kommer
              hem tar du fram ditt orange kuvert och ser efter vad du får om
              du måste ta ut ålderspensionen vid 61 års ålder eller om du kan
              vänta till 65. Du kommer att häpna över siffrorna. Då kommer du
              inte att säga att jag har fel, utan det är precis så det är. Jag
              litar i vart fall på riksdagens utredningstjänst och facit har
              vi hemma.
            </seg>
          </u>
          <note type="speaker" n="cd6e453d">
            Anf. 187 KALLE LARSSON (v) replik:
          </note>
          <u who="Q5937876" xml:id="i-fb23c861203f9d61-1" n="d7cdf0f5">
            <seg n="d069b94a">
              Herr talman! Det är visserligen intressant att se Genomförandegruppen
              lossna i fogarna inför öppen ridå, men kammarens regler medger
              inte repliker i det avseendet utan jag vänder mig i stället direkt
              till Lennart Klockare.
            </seg>
            <seg n="f2045cd1">
              Det är ett smått häpnadsväckande påstående när en företrädare
              för Socialdemokraterna för en vänsterpartist försöker påstå att
              vi inte gör något åt de skillnader mellan män och kvinnor som
              finns i vårt samhälle. Vi har släpat er fram till ståndpunkten
              att heltid ska vara en rättighet. Vi har dragit er närmare och
              närmare ett jämställt uttagande av föräldraförsäkringen, men ni
              har fortfarande inte kommit fram till att det är där, i hemmet,
              som jämställdheten börjar. Och ni är inte ens beredda att fundera
              över sex timmars arbetsdag. Återkom när du säger ja till de förslag
              som skulle innebära jämställdhet i arbetslivet i övrigt.
            </seg>
            <seg n="9c63a683">
              Så till mina frågor rörande pensionssystemet. Många av oss läste
              statsministerns uttalande, där han sade: Jag är säker på att det
              vi gjort inte kommer att vara populärt om 20 år när de som går
              i pension ser vad vi gjort. Jag skulle vilja höra om Lennart Klockare
              instämmer i det uttalandet.
            </seg>
            <seg n="7d775764">
              Jag har också en ren faktafråga: Hur många fonder finns det i
              dag i premiepensionssystemet? Har Lennart Klockare den dagsaktuella
              noteringen i det avseendet?
            </seg>
          </u>
          <note type="speaker" n="225db5d6">
            Anf. 188 LENNART KLOCKARE (s) replik:
          </note>
          <u who="Q5914483" xml:id="i-0bb6f8397530d2ce-2" n="44a1ff10">
            <seg n="ab7746e6">
              Herr talman! Hur många fonder det finns i dag kan jag inte säga,
              men jag såg en siffra på drygt 600. Kalle Larsson vet dock lika
              väl som jag att regeringen tillsatt en utredare med uppgift att
              se vad vi kan göra för att underlätta valet för de människor som
              ska välja.
            </seg>
            <seg n="ee5a8f47">
              Jag är av den uppfattningen att med så många fonder är det rena
              lotteriet om man gör ett bra val, eller så måste man ha väldig
              tur eller stor kunskap om fonder. Där bör man titta på hur det
              ska se ut och hur man ska lösa det hela. Det vet vi inte i dag,
              men regeringen har alltså tillsatt en utredare.
            </seg>
            <seg n="823d900b">
              Eftersom det väl kommer i nästa replik kan jag redan nu säga
              att frågan om generationsfonder och realräntefonder ligger med
              i uppdraget. Jag pratade om detta med Finansdepartementet i går,
              och deras person i utredningen kommer att lyfta upp dessa frågor.
              De är alltså under beredning.
            </seg>
            <seg n="91c0172e">
              När det gäller ideella fonder vet Kalle Larsson lika väl som
              jag att man inte kan dela ut pengar som man inte har i handen
              annat än att man får tjäna in dem själv.
            </seg>
          </u>
          <note type="speaker" n="4f942e93">
            Anf. 189 KALLE LARSSON (v) replik:
          </note>
          <u who="Q5937876" xml:id="i-fb23c861203f9d61-2" n="d7cdf0f5">
            <seg n="00ba4898">
              Herr talman! Det är väl möjligen det som är skillnaden mellan
              en socialdemokratisk och en vänsterpartistisk strategi. En socialdemokrat
              tillsätter en utredning. Sedan går han till departementet och
              talar med någon tjänsteman så att den tjänstemannen eventuellt
              kan göra något. En vänsterpartist lägger fram förslag i Sveriges
              riksdag som är enkla att se, analysera och bifalla eller avslå.
              Märkligt nog finner socialdemokraten ofta det angeläget att avslå
              just de förslag som de bad tjänstemannen utreda för att se om
              de var möjliga att genomföra.
            </seg>
            <seg n="4c594973">
              Visst, här har vi olika angreppssätt på verkligheten. Jag föredrar
              att säga som det är och rösta för de förslag som jag tror på.
            </seg>
            <seg n="831b82a0">
              Det var en fråga som Lennart Klockare inte svarade på. För tredje
              gången citerar jag statsministern: Jag är säker på att det vi
              gjort inte kommer att vara populärt om 20 år när de som går i
              pension ser vad vi gjort.
            </seg>
            <seg n="6b5ed72c">
              Lennart Klockare, du behöver inte svara på några andra frågor.
              Du behöver inte ge några andra kommentarer för min del, bara svara
              på denna enkla fråga: Vad tycker du om det som statsministern
              sade vid det tillfället?
            </seg>
          </u>
          <note type="speaker" n="5ebb681d">
            Anf. 190 LENNART KLOCKARE (s) replik:
          </note>
          <u who="Q5914483" xml:id="i-0bb6f8397530d2ce-3" n="44a1ff10">
            <seg n="a9993630">
              Herr talman! Jag ber om ursäkt för att jag inte svarade på den
              frågan. Jag hade skrivit upp det, och likafullt glömde jag bort
              att svara.
            </seg>
            <seg n="01881dee">
              Jag hörde med fascination att Kalle Larsson citerade något som
              stått i tidningen. Egentligen borde jag citera min hustru. Hon
              brukar säga till mig: Har det stått i tidningen eller är det sant?
              Det kanske ibland är sådant som man kan ta åt sig.
            </seg>
            <seg n="7d2e7fb7">
              Om jag förstått det hela rätt utifrån mina efterforskningar sade
              Göran Persson, på andra sidan jordklotet, att den information
              som gått ut till många människor inte är tillräcklig. Därför kommer
              människor att bli besvikna över att de inte haft de rätta kunskaperna
              för att kunna göra sina val eller inte förstått vikten av att
              själv kunna påverka pensionen. Så har jag fattat det som Göran
              Persson sade eller i vart fall menade.
            </seg>
            <seg n="9642dbf4">
              Jag delar uppfattningen att vi skulle behöva ytterligare information.
              I mitt huvudanförande sade jag också att det behövs mer information.
              Vi är alltså väl medvetna om detta. Det är synd om man inte vill
              ta till sig den information man får i det orange kuvertet eller
              på annat sätt, eftersom man behöver den kunskapen för sin egen
              framtid.
            </seg>
          </u>
          <note type="speaker" n="6181c540">
            Anf. 191 KENNETH LANTZ (kd) replik:
          </note>
          <u who="Q5935536" xml:id="i-237d08686e0f8960-1" n="636a3677">
            <seg n="6385a68a">
              Herr talman! Jag respekterar naturligtvis Klockare, som kanske
              sänder en liten hoppfull tanke om att den borgerliga alliansen
              inte ska vinna regeringsmakten nästa år. Där har vi inte samma
              uppfattning. Jag kommer att kämpa, och vi är nog många som är
              överens om att det också är realistiskt. Oavsett vad resultatet
              blir kommer det att bli en kamp ända fram till målsnöret den tredje
              söndagen i september 2006. Ja, regeringsskifte vill vi absolut
              ha. Det var svar på den ena frågan.
            </seg>
            <seg n="e9a20a75">
              När det gäller pensionsreformen skulle jag gärna se att vi tillsammans
              med Klockare fick fortsätta att förbättra det reformerade pensionssystem
              som vi har i Sverige i dag och försöka göra det ännu bättre. Där
              tror jag att även Socialdemokraterna kan bidra med ett och annat
              gott korn till det arbete som redan har påbörjats så pass bra.
            </seg>
            <seg n="eebb5443">
              Jag skulle vilja ställa en fråga, även om den inte behöver besvaras
              och kanske inte heller ställas så tydligt som jag skulle önska.
              Inser herr Klockare att den bodelningsmodell som vi har i dag,
              med tanke på pensionsreformen, haltar i sig? Finns det något uns
              av respekt för att det finns en trygghet i lösöre, bilens värde,
              banktillgodohavanden och så vidare, men att pensionskontot, som
              är på den statliga sidan, är helt exkluderat?
            </seg>
          </u>
          <note type="speaker" n="cb401b8f">
            Anf. 192 LENNART KLOCKARE (s) replik:
          </note>
          <u who="Q5914483" xml:id="i-0bb6f8397530d2ce-4" n="44a1ff10">
            <seg n="0b3f39af">
              Herr talman! Jag är öppen för det, om det kommer förändringar
              som innebär att vi förbättrar systemet. Det finns ingen anledning
              att man inte ska göra det.
            </seg>
            <seg n="23195146">
              Men, Kenneth Lantz, vi ska vara överens om att vi kan genomföra
              det, och det ska vara till människornas bästa, för en trygg ålderdom
              för dem som kommer efter oss och våra generationer. Det är en
              självklarhet.
            </seg>
            <seg n="0b099bd6">
              Jag talade med Per Westerberg i ett tidigare replikskifte och
              talar nu med dig om att frågorna om fördelningen mellan makar
              hade man avhandlat i Genomförandegruppen långt före min tid. Man
              har kommit fram till att det inte var möjligt att genomföra en
              sådan lösning, därför att det får sådana konsekvenser. Det kan
              dessutom vara orättvist, beroende på vem som överlever den andre
              när man fördelar så här. Det kan vara så att den som har skickat
              i väg sin slant till den andra parten är den som lever längre.
              Det har i alla fall betydelse. Det är därför som Genomförandegruppen
              tidigare inte har fastnat för den modellen.
            </seg>
          </u>
          <note type="speaker" n="b614ef57">
            Anf. 193 KENNETH LANTZ (kd) replik:
          </note>
          <u who="Q5935536" xml:id="i-237d08686e0f8960-2" n="636a3677">
            <seg n="33c56065">
              Herr talman! Jag ser fram emot att vi får fortsätta det här samarbetet
              i Genomförandegruppen. Säkerligen är vi helt överens om att vi
              ska göra det bästa för pensionstagarna. Det går att fördela pensionskapitalet
              på den privata sidan. Det vet jag av egen erfarenhet, inte för
              att jag själv har behövt använda det för min del, men i mitt civila
              yrke har jag använt den modellen många gånger.
            </seg>
            <seg n="8b432193">
              Jag ser fram emot att vi ska komma till en lösning som förbättrar
              pensionssystemet även för framtidens pensioner.
            </seg>
          </u>
          <note type="speaker" n="b25b1a16">
            Anf. 194 LENNART KLOCKARE (s) replik:
          </note>
          <u who="Q5914483" xml:id="i-0bb6f8397530d2ce-5" n="44a1ff10">
            <seg n="4b8aa8c8">
              Herr talman! Det låter betryggande att kd är med. Jag kan väl
              säga att vi pratades vid tidigare, och Kenneth Lantz utlovade
              nästan att vi nästa år inte kommer att få någon sådan här motion.
              Vi får väl se vad det var värt. Tack så mycket för det.
            </seg>
          </u>
          <note type="speaker" n="e49144a3">
            Anf. 195 MONA JÖNSSON (mp) replik:
          </note>
          <u who="Q4988873" xml:id="i-9f9c545974eeccf8-2" n="db7ce48c">
            <seg n="d54abb2d">
              Herr talman! Lennart Klockare sade förut att kvinnor får ut mer
              i pension på grund av att de lever längre. Sedan sade han att
              folk över huvud taget ska få arbeta längre och ska ha ett bra
              och gott socialt liv.
            </seg>
            <seg n="eb650394">
              Jag skulle vilja ha några kommentarer. Hur ser Lennart Klockare
              på att kvinnor från ett dåligt betalt arbete, som har genererat
              låg pension, går in och i stort sett blir anhörigvårdare? Det
              är helt obetalt och blir inte pensionsgrundande. Det är ofta efter
              att man har gått i pension, apropå att jobba längre och ha ett
              bra socialt liv.
            </seg>
          </u>
          <note type="speaker" n="1b87c9f4">
            Anf. 196 LENNART KLOCKARE (s) replik:
          </note>
          <u who="Q5914483" xml:id="i-0bb6f8397530d2ce-6" n="44a1ff10">
            <seg n="237b954c">
              Herr talman! När du tar upp det sista kan jag säga att det är
              på det sättet att en stor del av kvinnorna är anhörigvårdare,
              och det ideella arbete som genomförs i samhället med anhöriga
              och andra är oerhört betydelsefullt för hela samhället. Men det
              är också så som du säger, att det är inte pensionsgrundande. Om
              man däremot är anställd som anhörigvårdare är det naturligtvis
              pensionsgrundande.
            </seg>
            <seg n="88f5bf3f">
              Men, Mona Jönsson, i förhållande till vad man betalar in är kvinnor
              vinnare, av det enkla skälet att de som kollektiv lever längre
              än vad männen gör. Därför får de också ut mer i pension under
              längre tid. Det är obestridligt.
            </seg>
            <seg n="751c1f0a">
              Det finns flera utredningar. Jag tror till och med att Mona Jönsson
              var med på det seminarium vi hade om pensionssystemet. Jag tänkte
              att de här frågorna inte kommer upp mer, när talare där beskrev
              hur bra det här pensionssystemet är i jämförelse med ATP-systemet,
              som absolut inte hade hållit så länge, kanske till 2015 eller
              2020. Då hade man inte haft någonting. Det här är en trygghet,
              och vi ska hjälpas åt att se till att kommande generationer också
              får nytta av det.
            </seg>
          </u>
          <note type="speaker" n="c3ba45b6">
            Anf. 197 MONA JÖNSSON (mp) replik:
          </note>
          <u who="Q4988873" xml:id="i-9f9c545974eeccf8-3" n="db7ce48c">
            <seg n="586b36f6">
              Herr talman! Jag vill fråga Lennart Klockare om det ändå inte
              är dags för en utredning när det gäller jämställdheten. Flera
              har nu påpekat att det är halvmesyrer i den delen.
            </seg>
          </u>
          <note type="speaker" n="d345dac0">
            Anf. 198 LENNART KLOCKARE (s) replik:
          </note>
          <u who="Q5914483" xml:id="i-0bb6f8397530d2ce-7" n="44a1ff10">
            <seg n="b7acc07c">
              Herr talman! Jag vet inte om vi ska tillsätta en utredning om
              jämställdhet när det gäller pensionssystemet. Men jag kan uttala
              det jag sade till Kalle Larsson, att vi borde ta varandra i hand
              och se till att kvinnor och män jämställs och att kvinnor får
              den lön som de ska ha, så att de jämställs och får samma lön för
              samma arbete. Det är för mig en självklarhet. Jag tror att det
              är det för Mona Jönsson också. Men det kan vi inte lösa här från
              talarstolen, utan det är en process som vi måste verka för allihop,
              hoppas jag.
            </seg>
          </u>
          <note type="speaker" n="d3246491">
            Anf. 199 BO KÖNBERG (fp):
          </note>
          <u who="Q4931118" xml:id="i-5f039fb737d8297a-0" n="3c2b902a">
            <seg n="73071617">
              Herr talman! Det nya pensionssystemet är ett system som är mera
              hållbart än det gamla. Det är enligt min och många andras uppfattning
              mera rättvist än det gamla. Det senare kan förstås olika människor
              med olika värderingar ha olika uppfattningar om. Jag ska återkomma
              till det.
            </seg>
            <seg n="1a8c0261">
              Det innehåller också mer av rätta drivkrafter för människor.
              Drivkrafter till någonting som är bra för den enskilde ska också
              vara bra för samhället och vice versa.
            </seg>
            <seg n="8db310ef">
              Det har en mycket bred uppslutning, minst lika bred som det hade
              när riksdagen 1994 fattade beslut om det. I dag är det två partier
              som är emot, och riksdagsledamöter som representerar ca 85 % är
              för det. De två partier som är emot, Vänsterpartiet och Miljöpartiet,
              har varit emot det hela tiden. Men de har helt olika uppfattningar.
              Det är större skillnad mellan vad Vänsterpartiet och Miljöpartiet
              tycker än skillnaden mellan dem var och en för sig och det allmänna
              pensionssystemet.
            </seg>
            <seg n="1aa28daa">
              Det väcker mycket stort internationellt intresse. Jag har nämnt
              det några gånger förut från denna talarstol. Sedan vi diskuterade
              det senast, för ett år sedan, har intresset blivit om möjligt
              ännu större från människor från andra länder som brottas med samma
              problem som vi hade att brottas med när vi gjorde uppgörelsen.
            </seg>
            <seg n="f1fc04d0">
              Det finns några inslag i det allmänna pensionssystemet som vi
              från liberalt håll skulle ha gjort annorlunda. Ett sådant är avgiften
              ovanför taket. Där det inte finns några förmåner ska det inte
              finnas några premier i ett försäkringssystem. Det har vi försökt
              övertyga framför allt våra socialdemokratiska vänner om. Vi har
              inte nått ända fram ännu, men vi har inte gett upp kampen på den
              punkten.
            </seg>
            <seg n="b653bd08">
              Ett av de största problemen på svenskt pensionsområde har inte
              att göra med det allmänna systemet, utan det har att göra med
              som bland andra Per Westerberg har nämnt i dagens debatt konstruktionen
              och de så kallade avtalspensionerna. De bristerna är sådana att
              drivkrafterna inte alltid ligger åt rätt håll, ibland till och
              med åt direkt fel håll. Då får man förstås mindre goda resultat,
              om man låter ekonomiska drivkrafter gå åt fel håll. Det finns
              all anledning att fortsätta den diskussionen.
            </seg>
            <seg n="e74d28ac">
              Det nämndes i går på det seminarium under riksdagens framtidsdagar
              som socialförsäkringsutskottet hade. Det kommer också en rapport
              om hur det ser ut med avtalsförsäkringarna nu under våren, som
              Eskil Wadensjö med medarbetare håller i. Jag tror att det då kommer
              att bekräftas en hel del av den kritik som flera av oss har riktat
              mot det systemet.
            </seg>
            <seg n="b25c00cc">
              I dagens debatt och i betänkandet finns det resonemang om hur
              man fördelar pensionsrättigheter mellan makar. Det var en av de
              frågor som jag som ordförande i Pensionsarbetsgruppen i början
              på 90-talet tyckte var väldigt väsentlig, och jag tycker fortfarande
              att den är väldigt väsentlig.
            </seg>
            <seg n="2067a62d">
              I det särskilda yttrandet till betänkandet som Centerpartiet
              och Folkpartiet har gjort nämns de tre förändringar som lyckades
              åstadkommas jämfört med det gamla systemet. Det har tagits steg
              i rätt riktning vad gäller det här. Men vi ser gärna att man diskuterar
              frågan i Genomförandegruppen och ser om man kan komma längre.
            </seg>
            <seg n="9c5a1156">
              En av fördelarna med att man ersatte den tanke som fanns om en
              frivillig delning av pensionsrättigheterna, som partierna gjorde
              upp om 1994, med möjlighet att ge bort hela premiepensionen till
              den andra maken, var det faktum att det var väldigt svårt, för
              att inte säga omöjligt, att genomföra förslaget för dem som var
              födda före 1954.
            </seg>
            <seg n="2c5cb826">
              Och då är det väl sannolikt så jag tror att de närvarande kan
              vara överens om det att ojämlikheter mellan makar är större mellan
              äldre makar än mellan ungdomar. Det går ändå åt rätt håll i den
              meningen i att allra flesta kvinnor har egna inkomster nuförtiden.
              Det var ett väsentligt argument för att det inte gick att klara
              den modellen för dem som var födda före 1954.
            </seg>
            <seg n="432dea42">
              Samtidigt måste det sägas att det har fått ett väldigt litet
              genomslag. Vi som använder oss av den där bestämmelsen är väl
              ca 7 0008 000 personer i landet. En orsak tror jag är den dåliga
              informationen. Där finns förstås mycket att göra. Vi kan väl se
              vad vi fem partier kan åstadkomma tillsammans i Genomförandegruppen.
            </seg>
            <seg n="8dd9e155">
              I diskussionen tog Lennart Klockare upp frågan om vad som ska
              hända efter ett regeringsskifte. Jag hörde inte riktigt om han
              bedömde det som sannolikt eller mindre sannolikt, men frågan får
              gärna ställas även om den av mig och många andra uppfattas som
              ganska onödig i den meningen att de fem partierna har varit överens
              om att oavsett vad som händer ska man samverka och göra förändringar
              tillsammans. Även om det skulle vara så att lyckan är framme nästa
              höst och vi blir av den nuvarande regeringen ska samarbetet fortsätta.
            </seg>
            <seg n="1e63a85f">
              Herr talman! Förra gången var det så enkelt att jag och Anna
              Hedborg bytte plats dagarna efter valet när det gällde ordförandeposten
              i Pensionsarbetsgruppen. Det går säkert att göra en gång till
              med de personer som då är aktuella.
            </seg>
            <seg n="0e8c0a2b">
              Det har nämnts en del om behovet av debatt. Det är förstås, på
              det här området som på alla andra, alldeles utmärkt att man debatterar
              saker. Speciellt vi liberaler tror ju på det. Vi tror att det
              är bra om argument möts i en allmän och öppen debatt och att det
              ofta leder till klokare och bättre resultat än om debatten är
              stum.
            </seg>
            <seg n="eb9b97aa">
              Jag hoppas att Miljöpartiet ursäktar, men det parti som mest
              har kritiserat pensionsreformen är väl trots allt Vänsterpartiet.
              Jag ser till min glädje att Kalle Larsson begär replik på detta.
              Han nämnde i sitt anförande i dag att Vänsterpartiets ståndpunkter
              i den här frågan var välkända. Om man med det menar att det är
              känt att man är emot pensionsreformen kan väl de flesta av oss
              hålla med om detta. Men i sak är det lite oklart vad man tycker.
            </seg>
            <seg n="b057c473">
              Ja, det här om jämställdhet är väl inte oklart, för där tycker
              man att det nya systemet är sämre än det gamla, om jag förstår
              det rätt. I ett antal debatter har jag och andra sagt att den
              frågan utreddes och ledde till en stor och tjock bilaga redan
              1994 och att Kvinnomaktsutredningen 19971998 gjorde en egen utredning
              som landade på samma resultat, det vill säga att Vänsterpartiet
              hade fel. Ja, de formulerade sig inte så, men det var det materiella
              innehållet i detta. I det sista nummer av Ekonomisk Debatt för
              i fjol kom tre av landets främsta pensionsekonomer fram till en
              annan slutsats än vad Vänsterpartiet har gjort. I det här sammanhanget
              kan man väl till och med få nämna könet på dem som skrev artikeln.
              De råkade vara kvinnor alla tre.
            </seg>
            <seg n="136c70bb">
              Men detta kommer inte att påverka Kalle Larsson, Ulla Hoffmann
              eller någon annan, utan vi kommer att få höra det här i debatt
              efter debatt utan att man tar tag i sakargument, tror jag. Jag
              hoppas ju att jag har fel. Jag tror att debatter leder till att
              man kan ändra ståndpunkt.
            </seg>
            <seg n="319e44f7">
              Sedan kan man säga att det är välkänt vad Vänsterpartiet tycker
              om premiepensionen. Jag håller med om det det är välkänt. Man
              kan tycka att det är lite konstigt. Om det kommer att bli så i
              framtiden som det har varit de senaste 110 åren, det vill säga
              att börsutvecklingen i procent har varit bättre än löneutvecklingen,
              leder ju premiepensionsinslaget till att hela befolkningen, inte
              bara den halva som aktivt placerar pengar i aktier, får del av
              tillväxten på börsen. Är det någon som borde vara för det är det
              väl Vänsterpartiet, det parti som talar om arbetarklassen och
              att man slår vakt om dess intressen. Eller också gör man en annan
              analys, det vill säga att det kommer att gå annorlunda på börsen
              de kommande hundra åren än det gick de gångna hundra åren.
            </seg>
            <seg n="f510b3d7">
              Vad gäller följsamhetsprincipen har jag nästan fattat att man
              tycker som vi som gillar och har genomfört reformen, men jag kan
              ha missuppfattat det. Jag har uppfattat att man tyckte att det
              var nog klokt att till skillnad från ATP införa en följsamhet
              mot löneutveckling snarare än mot prisutveckling. Ibland har jag
              trott att man till och med har accepterat tanken att det ska finnas
              en följsamhet mot förändringar i livslängden, men där är jag lite
              osäker.
            </seg>
            <seg n="67d541f9">
              Vad gäller livsinkomstprincipen, för att ta den sista av de principer
              som bygger upp systemet, är det mycket märkligt att just Vänsterpartiet,
              de som oftast talar om arbetarklass, är de som mest vill slå vakt
              om principen att man ska få pension efter sina 15 bästa år i stället
              för alla sina år. För dem som har en platt inkomstutveckling spelar
              det ingen roll om man tar de 40 bästa åren, 20 bästa åren eller
              15 bästa åren. Men det spelar roll för dem som har en brant inkomstutveckling.
              Om det är någon i svensk debatt som borde vara för en livsinkomstprincip
              i stället för en bästaårsprincip är det väl Kalle Larsson och
              Vänsterpartiet.
            </seg>
          </u>
          <note type="speaker" n="d3205cb1">
            Anf. 200 LENNART KLOCKARE (s) replik:
          </note>
          <u who="Q5914483" xml:id="i-0bb6f8397530d2ce-8" n="44a1ff10">
            <seg n="3e304a7b">
              Herr talman! Det känns tryggt att Bosse Könberg säger att frågan
              var överflödig. Det är bra att nu ha fått bekräftat av ett par
              partier att vi ska jobba vidare med pensionssystemet och att vi
              ska vara överens om det vi ska ändra. Det känns jättebra.
            </seg>
            <seg n="616805e5">
              Får vi bara behålla makten efter nästa år, vilket jag naturligtvis
              utgår ifrån, kommer det i alla fall från vår sida göras en ansträngning
              för att vi ska hålla ihop detta. Det hoppas jag att andra också
              gör.
            </seg>
          </u>
          <note type="speaker" n="b284295f">
            Anf. 201 BO KÖNBERG (fp) replik:
          </note>
          <u who="Q4931118" xml:id="i-5f039fb737d8297a-1" n="3c2b902a">
            <seg n="6053eb6e">
              Herr talman! Jag har inte så mycket att tillägga till detta.
              Jag kan möjligen bara erinra att det finns få politiska uppgörelser
              som har varit så breda. Det är vi överens om. Men det är också
              få som har hållit så länge. Det är fem partier som representerar
              jag hoppas att Lennart Klockare ursäktar mig nu en mycket bred
              politisk mitt, så där 87 % ungefär. Man har lyckats hålla fast
              vid att göra förändringar. Ibland har man kunnat bli överens efter
              uppriktiga och tydliga diskussioner, herr talman, och vi ska fortsätta
              med det.
            </seg>
          </u>
          <note type="speaker" n="394017c9">
            Anf. 202 KALLE LARSSON (v) replik:
          </note>
          <u who="Q5937876" xml:id="i-fb23c861203f9d61-3" n="d7cdf0f5">
            <seg n="c266bc2d">
              Herr talman! Först något om den retorik Bo Könberg använder sig
              av. Det skulle kunna vara möjligt att göra ungefär så här: Bo
              Könberg påstår sig företräda Folkpartiet liberalerna, och det
              är möjligen riktigt, men det är varken ett folkparti eller ett
              särskilt liberalt parti. Frågan är om han verkligen företräder
              Folkpartiet liberalerna om hans ståndpunkt är vad han säger, eller
              om han egentligen försöker skyla över något helt annat, sin okunskap
              om att detta vare sig är ett parti som samlar folket eller som
              har några liberala värden att bygga på i dagens läge.
            </seg>
            <seg n="8506d452">
              Så där kan man hålla på en stund. Vi har olika uppfattningar
              om hur man ska tolka den verklighet vi lever i.
            </seg>
            <seg n="bf66bc95">
              Låt mig, för att göra det enkelt för framför allt Bo Könberg,
              nöja mig med en fråga i det här första replikskiftet. Det tycks
              ju nämligen, och det senaste replikskiftet är ett alldeles utmärkt
              målande exempel på det, som om det inte spelar så stor roll om
              det blir något regeringsskifte eller inte. Man är ju i allt väsentligt
              överens, i alla fall på det här området. Det är det som föranleder
              den första frågan. Är det förenligt med en liberal demokratisyn
              att överlåta så mycket som möjligt till former som inte avgörs
              i allmänna och fria val? Det handlar om ett pensionssystem där
              en automatisk broms bedömer hur systemet ska regleras och inte
              de politiskt tillsatta förtroendevalda politikerna. Det är ett
              system där en genomförandegrupp som står helt utanför demokratisk
              kontroll direkt från väljarna ska avgöra vilket pensionssystem
              vi ska ha. Det blir ingen skillnad om vi byter till en borgerlig
              regering eller om vi har kvar den socialdemokratiska, i alla fall
              inte för pensionärerna. Är det så vi ska uppfatta den liberala
              demokratisynen? Det gör mig i så fall i alla fall lite förvånad.
            </seg>
          </u>
          <note type="speaker" n="94079871">
            Anf. 203 BO KÖNBERG (fp) replik:
          </note>
          <u who="Q4931118" xml:id="i-5f039fb737d8297a-2" n="3c2b902a">
            <seg n="c570b8f7">
              Herr talman! Den som läser protokollet efter detta kommer att
              upptäcka att Kalle Larsson inte alls svarade på min fråga. De
              som är närvarande kommer att kunna upptäcka om Kalle Larsson svarar
              på den nästa gången han får chansen, vilket är om någon minut
              eller så. Frågan var om han någon gång skulle vilja kommentera
              en av de tyngsta punkterna i det nya pensionssystemet, som han
              är så kritisk emot, och det inslag som Vänsterpartiet har varit
              mest kritisk emot, nämligen om det ändå inte är så att det inslaget
              är mer det är min bedömning rättvist och mer fördelaktigt för
              de grupper som har en långsam löneutveckling än för dem som en
              brant löneutveckling. Någon gång, Kalle Larsson, möjligen om en
              minut, skulle vi kanske kunna få svar på den frågan.
            </seg>
            <seg n="292ac130">
              Sedan är det en intressant fråga Kalle Larsson väcker om man
              ska ha automatik i pensionssystemet eller inte, om det är oliberalt
              eller inte. Ibland har väl tanken korsat mitt huvud att Kalle
              Larsson kanske inte är landets främsta expert på liberalism, men
              frågan får väl ändå ställas.
            </seg>
            <seg n="10c29f0c">
              Det är väl som så att väldigt många pensionssystem har automatik.
              ATP hade förstås automatik i den meningen att man räknade upp
              den med en annan princip, nämligen frågan om prisutveckling. Sedan
              avbröts den automatiken under kriser i landet under både borgerliga
              och socialdemokratiska regeringar med ad hoc -lösningar, sänkta
              pensioner för alla med 2 % ett par tre månader efter krisen hösten
              1992.
            </seg>
            <seg n="5163a2d4">
              Nej, jag tror nog att de liberala lärofäderna skulle kunna diskutera
              att man kan ha pensionssystem som innehåller automatik. Men det
              är möjligt att Kalle Larsson hittar någon av mina stora företrädare
              det finns många av dem som skulle polemisera mot automatik i pensionssystemet.
            </seg>
            <seg n="96651c79">
              Jag är inte så säker på att det går att finna så många som tycker
              att det vore fel att då och då göra politiska uppgörelser. För
              ett parti som mitt, och kanske också Kalle Larssons, som sällan
              har haft över 50 % av väljarna någon av oss, är det klart att
              man då och då måste göra uppgörelser med andra. Och att det för
              medborgarna är väsentligt att man i pensionssystem har rätt trygga
              regler tror jag att de flesta är överens om.
            </seg>
          </u>
          <note type="speaker" n="0c84c510">
            Anf. 204 KALLE LARSSON (v) replik:
          </note>
          <u who="Q5937876" xml:id="i-fb23c861203f9d61-4" n="d7cdf0f5">
            <seg n="b00fff92">
              Herr talman! Först vill jag ta upp intjänandetiden. Det är väl
              knappast en hemlighet att om man räknar de 15 bästa åren i stället
              för den sammanlagda intjänandetiden under en längre tid så blir
              den inkomst på vilken man räknar pensionsgrunden högre. Det är
              vår poäng. Vi anser alltså att man får en bättre intjänandegrund
              om man räknar de bästa åren i motsats till om man räknar ett större
              antal år. Jag har svårt att se vari den bristande logiken i detta
              ligger.
            </seg>
            <seg n="92d10d52">
              Sedan är inte jag så där oerhört intresserad av att läsa liberala
              förfäder, det erkännes. Det finns visserligen en del i det socialliberala
              avet som är väl värt att ta fasta på, sådant som rent av skulle
              göra viss nytta i dag i ett politiskt klimat där liberalism tycks
              entydigt med att å ena sidan försöka införa så mycket marknadslösningar
              som möjligt, oavsett hur det drabbar folk, och å andra sidan uppenbarligen
              försöka undandra så många beslut man kommer åt genom politiska
              uppgörelser eller automatiska system från väjarnas kontroll.
            </seg>
            <seg n="d13fbabb">
              Annat var det i början av förra seklet när man talade tillsammans
              med socialister om rätten att rösta och påverka sitt styre. Nu
              drar man i motsatt riktning. Det är ingen större tvekan om det.
              Det handlar inte om att jag ifrågasätter överenskommelser. Men
              överenskommelser ska förstås prövas i allmänna och fria val. Det
              jag motsätter mig nu är att man påstår att det inte blir någon
              skillnad.
            </seg>
            <seg n="ae74493b">
              Lojaliteten inom Genomförandegruppen, denna märkliga hybrid som
              inte någon gång har ställts inför omröstning i en kammare som
              denna, inte någon gång har ställt sig själva inför folket i allmänna
              och fria val, är större än lojaliteten mot det folk som faktiskt
              har att välja företrädare som Bo Könberg, Lennart Klockare eller
              mig.
            </seg>
            <seg n="36222744">
              Valrörelsen blir spännande. Detta kommer att vara en av våra
              huvudfrågor. Vi ser fram emot att utmana Folkpartiet på ett antal
              debatter runtom i landet innan valrörelsen är slut.
            </seg>
          </u>
          <note type="speaker" n="2cbdb5ce">
            Anf. 205 BO KÖNBERG (fp) replik:
          </note>
          <u who="Q4931118" xml:id="i-5f039fb737d8297a-3" n="3c2b902a">
            <seg n="17224cf7">
              Herr talman! Hjärtligt tack för det allra sista. Vi ställer med
              största nöje upp. Jag har länge varit ledsen över att jag inte
              har blivit inbjuden till Kafé Marx för att där få utveckla det
              jag nyss sade om exempelvis livsinkomstprincipen. Jag ska fortsätta
              med den under en liten stund av min replik.
            </seg>
            <seg n="3430e8aa">
              Det kan vara som så att Kalle Larsson menar det han säger. Jag
              brukar utgå från det i politiska debatter tills jag har bevis
              för motsatsen. Men jag har tidigare trott att Kalle Larsson var
              för intelligent för att tro det han säger i den här frågan. Jag
              ska göra ett försök till då.
            </seg>
            <seg n="1647ee1f">
              Om det är så att man är exempelvis akademiker har man ofta lite
              färre år ute i produktionen än om man är exempelvis arbetare,
              och man har oftare en brantare löneutveckling. Vilken av dessa
              två grupper, var den fråga jag försökte ställa, har mest intresse
              av en de 15 bästa årens-princip eller de 5 bästa årens-princip?
              Det tror jag är så enkelt att Kalle Larsson verkligen borde kunna
              ta till sig det, om inte väldigt starka skygglappar är i vägen.
              Om det är något parti i den här kammaren det var min tes som skulle
              vara för en livsinkomstprincip i stället för de 15 eller 5 bästa
              åren borde det vara Kalle Larssons. Ändå har man nu i elva års
              tid motarbetat en av världens bästa pensionsreformer.
            </seg>
          </u>
          <note type="speaker" n="f40c702c">
            Anf. 206 BIRGITTA CARLSSON (c):
          </note>
          <u who="Q4916292" xml:id="i-3f598ddbab4e8a1a-0" n="d7cf22d7">
            <seg n="aab9f532">
              Herr talman! I den här debatten ska jag börja på ett sätt som
              jag inte brukar göra. Jag ska nämligen yrka bifall till förslaget
              i betänkande SfU9. Oftast är det reservationer som vi yrkar bifall
              till.
            </seg>
            <seg n="6b8a54f3">
              Eftersom vi sedan mer än tio år tillbaka har en fempartiuppgörelse
              som gäller vårt pensionssystem har jag enbart ett särskilt yttrande
              tillsammans med Folkpartiet i det här betänkandet. Jag vill börja
              mitt anförande med att kommentera detta särskilda yttrande.
            </seg>
            <seg n="1e7bc455">
              I 1994 års pensionsuppgörelse gjordes det förbättringar genom
              en jämnare fördelning av pensionsrättigheterna mellan makar eller
              därmed jämställda. En ändring gällde ökade möjligheter att vid
              skilsmässa beakta snedfördelning av pensionsrättigheter mellan
              makarna. En annan ändring gällde att privat pensionsförsäkring
              och pensionssparande enligt lagen om individuellt pensionssparande
              skulle medräknas i samband med skilsmässor. Och det är en viktig
              del i den överenskommelse om det reformerade pensionssystemet
              som ingicks mellan fem partier här i riksdagen.
            </seg>
            <seg n="e90a4590">
              Ännu en ändring var att möjlighet öppnades för frivillig överföring
              av premiepensionsrätt mellan makar. Detta infördes av bland annat
              tekniska skäl i stället för en möjlighet till frivillig delning
              av pensionsrätterna. En fördel med denna möjlighet var att den
              kunde öppnas även för dem som var födda före 1954. Denna frivilliga
              överföring av premiepensionsrätt har använts i mycket liten utsträckning,
              som Bo Könberg mycket riktigt sade. En orsak är säkert att denna
              möjlighet inte är känd av särskilt många.
            </seg>
            <seg n="020c910c">
              Eftersom överföring av premiepensionsrätt måste anses som en
              viktig del av överenskommelsen kan en automatisk delning av premiepensionsrätt
              inte införas utan att samtliga fem partier är överens om det.
              Därför bör frågan om automatisk delning av pensionspoäng tas upp
              för bearbetning i Genomförandegruppen som fortfarande arbetar
              med bland annat uppföljning av pensionssystemet.
            </seg>
            <seg n="d446a4e5">
              Betänkandet vi nu debatterar handlar om motionsyrkanden från
              den allmänna motionstiden 2004. Vi har tidigare i utskottet haft
              offentlig utfrågning om det reformerade pensionssystemet, och
              i stora drag måste jag säga att vi i Centerpartiet är tillfreds
              med det nya pensionssystemet.
            </seg>
            <seg n="669e1b39">
              Detta pensionssystem är för alla våra pensionärer det allra viktigaste
              grundtrygghetssystemet, och det svarar för alltfler svenskars
              ekonomiska försörjning. Andelen personer som varje månad erhåller
              sin försörjning via pension ökar ganska markant, särskilt nu när
              40-talisterna kommer upp i pensionsåldern. Med tanke på hur stor
              andel av vårt lands befolkning som är beroende av detta grundtrygghetssystem
              är det väldigt viktigt att ålderspensionssystemet är långsiktigt
              och hållbart över tiden.
            </seg>
            <seg n="44895883">
              För elva år sedan tog vi beslutet om riktlinjerna för det nya
              pensionssystemet, och för sju år sedan togs beslutet om det nya
              pensionssystemet. Nu har det fungerat några år, efter en lång
              rad av inkörnings- och dataproblem. Men nu verkar det fungera
              på ett tillfredsställande sätt.
            </seg>
            <seg n="af541491">
              Herr talman! Informationen om pensionerna måste vara tydlig och
              lättförståelig. Det behövs för att skapa trygghet och ge pensionärerna
              visshet om sin ekonomiska situation. När jag tillsammans med Mona
              Jönsson besökte Försäkringskassan i Göteborg förra året berättade
              de om den stora mängden telefonsamtal till deras telefonsluss
              varje gång de orange kuverten med information om pensionen kom
              ut till pensionärerna. Denna fråga lyftes också fram vid utfrågningen,
              och vår förhoppning är att man kommer att vara mer tydlig från
              Försäkringskassans sida i sin information om pensionerna.
            </seg>
            <seg n="d7430e20">
              Det här betänkandet handlar som sagt var om motionerna från allmänna
              motionstiden. Men jag ska lyfta fram några frågor till som har
              betydelse i det här sammanhanget.
            </seg>
            <seg n="96dfaa1a">
              Från Centerpartiets sida har vi lyft fram en fråga, och vi har
              fått kritik för att man tycker att den går utanför uppgörelsen.
              Det handlar om att höja golvet i pensionerna.
            </seg>
            <seg n="0fb29632">
              Vi har ju föreslagit att höja garantipensionen med 4 500 kr per
              år. Vårt förslag, dels att höja golvet, dels att sänka skatterna
              för pensionärerna, skulle göra att man klarar sig bättre på sin
              pension och inte är så beroende av bostadsbidrag och annat.
            </seg>
            <seg n="b0b9e927">
              Det är egentligen många frågor som vi kan lyfta i den här debatten
              som påverkar utvecklingen av våra framtida pensioner. Det är vikten
              av att vi har en vård och en omsorg och ett boende för våra äldre.
              Det har ju framförts ganska mycket kritik mot den nedläggning
              av äldreboenden som har skett i hela vårt land de senaste åren.
            </seg>
            <seg n="e2c716f7">
              Ett annat problem som kommer att ha betydelse för våra äldre
              är de höga sjuktal vi har i samhället i dag. Det är alldeles för
              tidiga förtidspensioneringar. Det är också problemen som det kan
              bli med svårigheter att få fram personal som jobbar inom äldreomsorgen.
              Det är ett problem att vi har en så tidig avgång från arbetet,
              att det är så många som inte orkar arbeta fram till 65 års ålder.
            </seg>
            <seg n="c2d771d3">
              Sedan tycker jag att när vi träffar företrädare för andra länder,
              både när vi är ute på våra resor och människor som kommer hit,
              är det intressant med det intresse som ändå finns för det pensionssystem
              som vi har infört i vårt land. Det råder ingen som helst tvekan
              om att man beundrar det system vi har. Många är ju själva på gång,
              som har nämnts här tidigare. Det känns bra, tycker jag, att Sverige
              är föregångare i detta. Det är viktigt att ha ett pensionssystem
              som håller över tiden och som vi är många som står bakom. Jag
              vill därför än en gång poängtera vikten av sammanhållning bland
              de partier som finns med i pensionsförslaget och att Genomförandegruppen
              också får fortsätta med sitt arbete.
            </seg>
          </u>
          <note type="speaker" n="7e7d9b12">
            Anf. 207 Förste vice talman PER WESTERBERG (m):
          </note>
          <u who="unknown" xml:id="i-a0cad5b51388ca9d-4" n="448646fe">
            <seg n="228df6b8">
              Fru talman! Jag blir lite upprörd över Lennart Klockare och hans
              sätt att räkna. Vi har sagt tidigare att vi har uttryckt oss dumt
              på ett ställe i vår partimotion i höstas. Man kan säga att det
              står i motsats till en annan del av motionen. Han har gjort en
              väldig tolkning, att vi skulle ha gjort en besparing på 16,8 miljarder
              kronor på gruppen 61-plus år. Vi har korrigerat honom och hans
              partikamrater ett mycket stort antal gånger. I vårt tabellverk
              har vi 2,2 miljarder i besparing.
            </seg>
            <seg n="c1ddbbb5">
              Jag tycker faktiskt att anständigheten kräver att man kan ta
              bort den typen av pajkastningsdiskussion ur debatten här i kammaren.
              Det är inte 16,8 utan 2,2. Om Lennart Klockare vill titta på riksdagens
              utredningstjänst och även Riksförsäkringsverket är det så att
              som man frågar får man svar. Det vi står för är de 2,2 miljarder
              som finns i partimotionen.
            </seg>
            <seg n="bc7790d8">
              Det vi syftar på är att människor som i dag är över 61 år nästan
              har helt omöjligt att komma in på arbetsmarknaden om de väl har
              hamnat utanför. Det är därför vi försöker hitta system, och hela
              vår operation går ut på att dessa människor ska få möjlighet,
              om den kan, att återkomma. Det är det vi gör. Det är 2,2 miljarder.
              Om Lennart Klockare dividerar alla sina siffror med åtta kommer
              han i närheten av sanningen.
            </seg>
            <seg n="b2e35c13">
              Sedan gör vi en annan operation. Vi sänker ersättningarna generellt
              med fyra fem procentenheter samtidigt som vi sänker skatten för
              låg- och medelinkomsttagare med 10 00015 000 per år. Det är det
              vi gör för att rätta till det som både Långtidsutredningen och
              Karolinska institutets utredning visade, att 90 % av alla kvinnor
              i vården förlorar på att arbeta i stället för att vara sjukskrivna
              eller förtidspensionerade. Det är det vi vill rätta till. Arbetslinjen,
              Lennart Klockare!
            </seg>
          </u>
          <note type="speaker" n="2306ddd2">
            Anf. 208 LENNART KLOCKARE (s) replik:
          </note>
          <u who="Q5914483" xml:id="i-0bb6f8397530d2ce-9" n="44a1ff10">
            <seg n="d7054901">
              Fru talman! Per Westerberg, jag har varken angivit 2,2 miljarder,
              som du säger att ni har i ert tabellverk, eller 16,8 miljarder.
              Jag har bara läst din motion. Vi har givit ett uppdrag till riksdagens
              utredningstjänst. Från den motionen har man fått det här underlaget.
              Jag tycker inte att det är särskilt konstigt, för det är tydligt
              vad som står här även om Per Westerberg säger att det är otydligt.
              Säg då: Vi tar avstånd från det där och har inte menat det.
            </seg>
            <seg n="e2b61e94">
              För mig är det naturligtvis viktigt att människor som är utslagna
              från arbetslivet och inte kan komma tillbaka till arbete kan känna
              en trygghet. Det skulle vara fruktansvärt med de siffror på förlust
              i inkomst som riksdagens utredningstjänst har tagit fram. Det
              tycker jag skulle vara ruggigt.
            </seg>
            <seg n="407aaedb">
              Dessutom vill jag säga att jag är den förste att skriva under
              på arbetslinjen. Jag tycker att det är självklart att arbetsmarknadens
              parter ska göra upp så att man löser de här problemen. Jag tror
              att Per Westerberg och jag är överens om det. Alla ska ha rätt
              att kunna utföra sitt arbete och använda sin arbetsförmåga upp
              i den ålder som man själv önskar och tycker att man kan och vill.
              Men det behöver inte vara något tvång. Vi har en pensionsålder
              på 65, och det skulle vara bra om vi bara kunde höja något år
              så att man jobbade längre och närmare 65 år. Det skulle ha en
              väldans stor betydelse för hela samhället.
            </seg>
          </u>
          <note type="speaker" n="9d068adc">
            Anf. 209 Förste vice talman PER WESTERBERG (m) replik:
          </note>
          <u who="unknown" xml:id="i-a0cad5b51388ca9d-5" n="448646fe">
            <seg n="09a89ffb">
              Fru talman! Kan vi då vara överens, Lennart Klockare, om att
              det är vårt tabellverk, vad vi direkt voterar för i kammaren,
              de 2,2 miljarderna, som gäller? Jag förstår att det kan vara skojigt
              att dra ut en del växlar på att vi har skrivit motsägelsefullt
              på två ställen i vår partimotion. Jag kan försäkra Lennart Klockare
              om att det inte kommer att ske i vårbudgeten. Vi vill inte ge
              öppningar till den pajkastning som vi faktiskt tycker att den
              debatt som Lennart Klockare har fört i den här delen har varit.
            </seg>
            <seg n="b9799b32">
              Vi försöker ha en ansvarsfull linje. Och jag håller med Lennart
              Klockare. Det är arbetslinjen vi står för. Det är därför vi gör
              hela den här operationen med sänkta skatter för låg- och medelinkomsttagare
              samtidigt som vi något sänker ersättningsnivåerna. Det ligger
              nästan generellt på fyra fem procentenheter. På det sättet får
              vi det att bli lönsamt att arbeta. Det tror jag är nödvändigt
              för att få arbetslinjen att fungera.
            </seg>
            <seg n="19440225">
              Sedan, fru talman, delar jag den uppfattning som Lennart Klockare
              gör sig tolk för när det gäller dem som är över 61. Men de som
              är över 61 och förtidspensionerade eller arbetslösa har nästan
              inga som helst möjligheter att komma in på arbetsmarknaden. Det
              är därför vi gör förändringarna om full frihet för provanställningar
              och sänkta arbetsgivaravgifter för den här gruppen för att ånyo
              göra den attraktiv. Det kanske inte blir i det gamla yrket, och
              kanske inte med samma lön, men det handlar om att med någon del
              kunna finnas kvar i nätverken, bidra till arbetsmarknaden och
              dessutom bidra till välfärdssystemen. Det är ju arbete och företagande
              som i grunden bygger hela vårt välfärdssamhälle. Då tycker jag
              som sagt att vi borde kunna vara eniga om att plocka bort pajkastningen
              och gå in på den seriösa debatten. Vi försöker vara lågmälda.
              Vi försöker konstruera system som ska gynna arbetslinjen på bidragslinjens
              bekostnad i det svenska samhället.
            </seg>
          </u>
          <note type="speaker" n="8fdb8186">
            Anf. 210 LENNART KLOCKARE (s) replik:
          </note>
          <u who="Q5914483" xml:id="i-0bb6f8397530d2ce-10" n="44a1ff10">
            <seg n="2a4bad44">
              Fru talman! Jag är beredd att inte kommentera det i fortsättningen
              men, Per Westerberg, då får du säga att det som står i den där
              motionen inte är riktigt och inte är riktigt beräknat. De där
              2,2 miljarderna i tabellverket har jag inte, och ingen annan heller
              tror jag, räknat på om de stämmer eller inte. Men vi kan väl lämna
              den frågan i dag. Vi har ju avhandlat detta.
            </seg>
            <seg n="909222bf">
              Det är ju, som jag säger, jätteviktigt att 61-åringarna också
              får vara kvar på arbetsmarknaden. Och de ska naturligtvis få rätten
              att använda sin arbetsförmåga, som jag nu har sagt flera gånger.
              Det kommer i alla fall vi att arbeta för.
            </seg>
            <seg n="ce8e557a">
              När det gäller dem över 61 ska jag kanske ändå göra en kommentar.
              I dag finns det ett system för de långtidsarbetslösa, anställningsstöd,
              där man får ett samhälleligt stöd för att rekrytera. Pär Nuder
              har också varit ute i medierna och sagt att vi prioriterar bekämpningen
              av arbetslösheten. Vi ska se till att vi sänker arbetslösheten.
              Vi kommer att satsa stora summor för att lösa de problem som nu
              återstår och få ned arbetslösheten. Det tycker jag är viktigt,
              och det hoppas jag att Per Westerberg också tycker är viktigt.
            </seg>
          </u>
          <note type="speaker" n="b9540c13">
            Anf. 211 Förste vice talman PER WESTERBERG (m) replik:
          </note>
          <u who="unknown" xml:id="i-05b71576916737ac-0" n="448646fe">
            <seg n="cfd90f0b">
              Fru talman! Ja, vi vill minska arbetslösheten. Det är just det
              som vi sysslar med, nämligen att få fler människor tillbaka i
              arbete.
            </seg>
            <seg n="0468ccf7">
              De 2,2 miljarderna var vad som stod i vårt yrkande i höstas.
              Jag erkänner gärna att vi hade motsägelsefulla skrivningar i vår
              motion. Jag hoppas att vi därmed har kunnat slutföra denna pajkastningsdebatt.
              Och jag är glad att Lennart Klockare har bekräftat detta.
            </seg>
            <seg n="e6b9cb74">
              De som är 61-plus och som är förtidspensionerade, långtidssjukskrivna
              eller långtidsarbetslösa vill vi ge rätt till sänkta arbetsgivaravgifter,
              rätt till obegränsad provanställning, rätt till sänkt inkomstskatt
              för att locka dem till och göra dem attraktiva på arbetsmarknaden.
              Vi tror inte att vi har råd med att stora grupper i Sverige går
              i ålderspension i praktiken jag säger inte reellt redan före 60
              års ålder.
            </seg>
            <seg n="36a20b1f">
              Jag ska inte upprepa den fråga som jag inte har fått något svar
              på. Men jag ska i stället göra ett påstående om kollektivavtalsförsäkringarna.
              Det är min fullständiga övertygelse att en av de största reformerna
              för arbetslinjen i Sverige är att förändra kollektivavtalsbaserade
              försäkringar som är förmånsbaserade i och med att de leder till
              åldersdiskriminering och förhindrar människor att arbeta. Ålderspensionen
              kan sänkas dramatiskt om människor fortsätter att arbeta i en
              tjänst med lägre lön. Det kan vi aldrig acceptera om vi ska kunna
              klara vårt välfärdssamhälle på lite längre sikt.
            </seg>
            <seg n="21f16b91">
              Fru talman! Till sist: För oss är det även viktigt, när man har
              arbetsfördelning i äktenskapet, att vi kan hitta en lösning på
              problemet med ojämn fördelning av pensionspoäng. Vi vill att man
              vid skilsmässor ska klara det via civilrätten. Men vi önskar,
              som sagt, att Genomförandegruppen ska ta en extra titt på detta
              eftersom detta är ett reellt problem.
            </seg>
          </u>
          <note n="3306602c">
            Överläggningen var härmed avslutad.
          </note>
          <note n="4ec03287">
            17 § Bordläggning
          </note>
          <note n="1c73aad8">
            Anmäldes och bordlades
          </note>
          <note n="e37970c7">
            18 § Anmälan om interpellationer
          </note>
          <note n="1b657d5a">
            Anmäldes att följande interpellationer framställts
          </note>
          <note n="82ff099b">
            den 16 mars
          </note>
          <note n="353bd473">
            Birgitta Ohlsson
          </note>
          <note n="13633d2a">
            Björn Hamilton
          </note>
          <note n="d1670d6f">
            Harald Nordlund
          </note>
          <note n="64e0ce63">
            Mia Franzén
          </note>
          <note n="767bc8d7">
            Interpellationerna redovisas i bilaga som fogats till riksdagens
            snabbprotokoll tisdagen den 22 mars.
          </note>
          <note n="eeac1426">
            19 § Anmälan om frågor för skriftliga svar
          </note>
          <note n="89081820">
            Anmäldes att följande frågor för skriftliga svar framställts
          </note>
          <note n="82ff099b">
            den 16 mars
          </note>
          <note n="da106a7f">
            Dan Kihlström
          </note>
          <note n="42b2788e">
            Gustav Fridolin
          </note>
          <note n="50fd8f17">
            Lena Adelsohn Liljeroth
          </note>
          <note n="fab06659">
            Carina Hägg
          </note>
          <note n="888c2611">
            Helena Bargholtz
          </note>
          <note n="888c2611">
            Helena Bargholtz
          </note>
          <note n="888c2611">
            Helena Bargholtz
          </note>
          <note n="4a760b50">
            Åsa Domeij
          </note>
          <note n="a66dd4e6">
            Lennart Fremling
          </note>
          <note n="d1670d6f">
            Harald Nordlund
          </note>
          <note n="86f5e3f0">
            Nils Fredrik Aurelius
          </note>
          <note n="86f5e3f0">
            Nils Fredrik Aurelius
          </note>
          <note n="4f63ad99">
            Owe Hellberg
          </note>
          <note n="fab06659">
            Carina Hägg
          </note>
          <note n="74443151">
            Ulrik Lindgren
          </note>
          <note n="e2e63bfe">
            Frågorna redovisas i bilaga som fogats till riksdagens snabbprotokoll
            tisdagen den 22 mars.
          </note>
          <note n="9206d479">
            20 § Anmälan om skriftliga svar på frågor
          </note>
          <note n="65583318">
            Anmäldes att skriftliga svar på följande frågor inkommit
          </note>
          <note n="82ff099b">
            den 16 mars
          </note>
          <note n="922aa521">
            Henrik von Sydow
          </note>
          <note n="3d223a58">
            Yvonne Ångström
          </note>
          <note n="a66dd4e6">
            Lennart Fremling
          </note>
          <note n="716f64d4">
            Anna Grönlund Krantz
          </note>
          <note n="aba05334">
            Magdalena Andersson
          </note>
          <note n="7ee3bfbd">
            Peter Althin
          </note>
          <note n="7ee3bfbd">
            Peter Althin
          </note>
          <note n="7ee3bfbd">
            Peter Althin
          </note>
          <note n="d54d190b">
            Ulf Sjösten
          </note>
          <note n="c35d335f">
            Sven Bergström
          </note>
          <note n="202cb80e">
            Ewa Thalén Finné
          </note>
          <note n="ccfd9975">
            Carina Adolfsson Elgestam
          </note>
          <note n="19098824">
            Linnéa Darell
          </note>
          <note n="0208da77">
            Cecilia Widegren
          </note>
          <note n="0208da77">
            Cecilia Widegren
          </note>
          <note n="92f60d36">
            Ulla Hoffmann
          </note>
          <note n="1c4901f0">
            Kjell-Erik Karlsson
          </note>
          <note n="d002307d">
            Berit Jóhannesson
          </note>
          <note n="50fd8f17">
            Lena Adelsohn Liljeroth
          </note>
          <note n="a34b41f7">
            Bengt-Anders Johansson
          </note>
          <note n="dce6c964">
            Conny Fogelström
          </note>
          <note n="7caf93a2">
            Ulf Nilsson
          </note>
          <note n="dce6c964">
            Conny Fogelström
          </note>
          <note n="574a24d2">
            Gunnar Axén
          </note>
          <u who="unknown" xml:id="i-a2866dee2abba3de-0" n="448646fe">
            <seg n="a2fc1fc1">
              Luciano Astudillo
            </seg>
          </u>
          <note n="c7976e67">
            Anita Sidén
          </note>
          <note n="cfd33d0e">
            Maria Hassan
          </note>
          <note n="42be8562">
            Lennart Hedquist
          </note>
          <note n="d78753d0">
            Jan Emanuel Johansson
          </note>
          <note n="42be8562">
            Lennart Hedquist
          </note>
          <note n="1c4901f0">
            Kjell-Erik Karlsson
          </note>
          <note n="303010e4">
            Sinikka Bohlin
          </note>
          <note n="d54d190b">
            Ulf Sjösten
          </note>
          <note n="13875084">
            Johnny Gylling
          </note>
          <note n="8a3576b7">
            Svaren redovisas i bilaga som fogats till riksdagens snabbprotokoll
            tisdagen den 22 mars.
          </note>
          <note n="051f2297">
            21 § Kammaren åtskildes kl. 19.13.
          </note>
          <note n="e269ab50">
            Förhandlingarna leddes
          </note>
          <note n="86738213">
            /Monica Gustafson
          </note>
        </div>
      </body>
    </text>
  </TEI>
</teiCorpus>
