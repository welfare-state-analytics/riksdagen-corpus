<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200405</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200405</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--33</head>
          <docDate when="2004-11-19">2004-11-19</docDate>
        </div>
      </front>
      <body>
        <div>
          <note xml:id="i-T2zKiG6gHQzhmQpd2jiAZf">
            Riksdagens protokoll
          </note>
          <note xml:id="i-TCWMCkXH98MmiRkB5373XD">
            2004/05:33
          </note>
          <note xml:id="i-Fg1W4DGQWgTuVLBv82d3U1">
            Fredagen den 19 november
          </note>
          <note xml:id="i-E47w9NeLsnq7F423dUUBps">
            Kl. 09:00 - 10:22
          </note>
          <note xml:id="i-UHk2SbkBWARdt7N3BCRLmo">
            1 § Aktuell debatt: Skolfrågan
          </note>
          <note type="speaker" xml:id="i-Pah4ZYt8j1miScFYiKDfLe">
            Anf. 1 STEN TOLGFORS (m):
          </note>
          <u xml:id="i-ad7e0ec01d89b1e4-0" next="i-ad7e0ec01d89b1e4-5" who="Q984112">
            <seg xml:id="i-SHx9vRqCzjBXUomZU7EioK">
              Fru talman! Skolan är den kanske viktigaste delen av välfärdspolitiken.
              Det är skolan som ger unga människor det körkort som krävs för
              att klara livet. Vi kan inte acceptera den socialdemokratiska
              trekvartsskolan, där år efter år bara tre av fyra elever når målen.
              Vi kan inte acceptera att 25 000 barns drömmar börjar släckas
              redan i 16-årsåldern varje år.
            </seg>
          </u>
          <u xml:id="i-ad7e0ec01d89b1e4-1" prev="i-ad7e0ec01d89b1e4-0" who="Q984112">
            <seg xml:id="i-BAVH7Sz7dV2GxReoYquLJy">
              Kvalitetskraven måste höjas, men skolan måste också ges nya verktyg
              så att man kan möta kraven. Kunskapen ska stå i centrum. Alla
              elever ska ges förutsättningar att nå målen.
            </seg>
          </u>
          <u xml:id="i-ad7e0ec01d89b1e4-2" prev="i-ad7e0ec01d89b1e4-0" who="Q984112">
            <seg xml:id="i-RvjxgeiPkGN2C3u1gwmsRz">
              Skolverket ser med oro på resultatutvecklingen i grundskolan,
              säger man i den nationella utvärderingen 2003. Läsförståelsen
              har svåra brister. Vi riskerar att få en generation av språklösa
              elever. Många saknar grundläggande kunskaper om historia och hur
              demokratin fungerar. Kunskaperna i matematik och kemi försämras.
            </seg>
          </u>
          <u xml:id="i-ad7e0ec01d89b1e4-3" prev="i-ad7e0ec01d89b1e4-0" who="Q984112">
            <seg xml:id="i-LmGWERAoqbXZFjdgiazXwb">
              De bristande resultaten är ingen slump, utan tvärtom en logisk
              konsekvens av en skolpolitik som fokuserar på allt annat än vad
              eleverna lär sig. Många elever har övergivits av skolan och får
              själva klara sitt eget lärande. Varannan elev får arbeta enskilt
              varje dag. Många lärare känner sig övergivna av politiken och
              får utan verktyg klara en allt svårare social situation. Vi ser
              nu ett läge där bara 60 % av lärarna är ämnesbehöriga, det vill
              säga har utbildning och också undervisar i det ämne de har utbildning
              i.
            </seg>
          </u>
          <u xml:id="i-ad7e0ec01d89b1e4-4" prev="i-ad7e0ec01d89b1e4-0" who="Q984112">
            <seg xml:id="i-CZvVx5j7xymSQJDrrCFSEX">
              Om eleverna inte når kunskapsmålen, skolminister Baylan, är resten
              irrelevant. Skolpolitiken behöver läggas om, och nu är det Baylan
              som har bollen.
            </seg>
          </u>
          <u xml:id="i-ad7e0ec01d89b1e4-5" prev="i-ad7e0ec01d89b1e4-0" who="Q984112">
            <seg xml:id="i-ScSotNgvtTQz6Q6Lh2t2Dk">
              Skolan har många olika uppdrag. Man säger från Skolverkets sida
              att skolan lider av målträngsel. Det viktigaste av allt, kunskapsuppdraget,
              har nu i alldeles för många år alltför ofta hamnat i skymundan.
              Det måste skolpolitiken nu lägga om.
            </seg>
          </u>
          <note type="speaker" xml:id="i-Q3Cutn4o9vsJWB5Pv1fF72">
            Anf. 2 Statsrådet IBRAHIM BAYLAN (s):
          </note>
          <u xml:id="i-ad7e0ec01d89b1e4-6" next="i-ad7e0ec01d89b1e4-23" who="Q3055916">
            <seg xml:id="i-YUV5nvNtqeXPiJLarVCo1T">
              Fru talman! Den i särklass viktigaste uppgiften för det svenska
              skol- och utbildningsväsendet är att ge alla elever en stark kunskapsbas
              att stå på inför fortsatta studier och framtida yrkeskarriär.
              För ett land som Sverige, där kunskap och kompetens är en av de
              mest centrala konkurrensfördelarna, är ett väl fungerande utbildningssystem
              avgörande för framgång. Denna inställning ska genomsyra utbildningspolitiken
              inom alla områden, och som socialdemokrat ser jag grundskolan
              som en hörnsten i arbetet med att skapa en kunskapsskola för alla.
            </seg>
          </u>
          <u xml:id="i-ad7e0ec01d89b1e4-7" prev="i-ad7e0ec01d89b1e4-6" who="Q3055916">
            <seg xml:id="i-47G4XAcGHXt7xgMynCx7tn">
              Skolverkets nationella utvärdering av grundskolan är en viktig
              del i regeringens kvalitetsarbete. Utvärderingen är unik i sitt
              slag, och det är den mest heltäckande nationella utvärdering som
              genomförts av den svenska skolan sedan 1992. Det är av stor vikt
              att vi tar till oss de slutsatser som kommer fram i utvärderingen
              och att vi ger dem tyngd i det utvecklingsarbete som pågår inom
              skolan. Jag välkomnar diskussioner och debatter kring dessa frågor.
            </seg>
          </u>
          <u xml:id="i-ad7e0ec01d89b1e4-8" prev="i-ad7e0ec01d89b1e4-6" who="Q3055916">
            <seg xml:id="i-YQc5ksrM1Pyk3zhHupjJti">
              Utvärderingen innehåller både positiva och negativa utvecklingstendenser
              beträffande måluppfyllelse och resultat. Låt mig inleda med att
              fokusera på de positiva resultaten.
            </seg>
          </u>
          <u xml:id="i-ad7e0ec01d89b1e4-9" prev="i-ad7e0ec01d89b1e4-6" who="Q3055916">
            <seg xml:id="i-8vqiYDKEtKMh3yB7TtRxsQ">
              Eleverna ser skolarbetet som viktigt, och samarbetet med och
              respekten för lärarna fungerar väl.
            </seg>
          </u>
          <u xml:id="i-ad7e0ec01d89b1e4-10" prev="i-ad7e0ec01d89b1e4-6" who="Q3055916">
            <seg xml:id="i-TxvhKv9yWMDng3SjnsxzFb">
              Över 90 % av eleverna ser det som viktigt att ha bra kunskaper
              i engelska, svenska, matematik och samhällskunskap. Kunskaper
              i dessa ämnen ses också som betydelsefulla för framtida studier
              och arbete. Elevernas förmåga att vara medvetna och kritiska i
              sina val och att kritiskt granska och värdera påståenden och förhållanden
              är god, och kunskapen om mål och betygskriterier tycks ha ökat
              hos både elever och lärare.
            </seg>
          </u>
          <u xml:id="i-ad7e0ec01d89b1e4-11" prev="i-ad7e0ec01d89b1e4-6" who="Q3055916">
            <seg xml:id="i-6VAs18Vg38tnUKujad3Y3R">
              Elever, föräldrar och skolans personal visar en väl utvecklad
              medvetenhet och hög prioritering av värdegrunden. Elevernas engagemang
              i och intresse för samhällsfrågor och globala frågor är stora
              och har ökat sedan 1992. Likaså har elevernas kunskaper i engelska
              blivit mycket goda, och deras kommunikationsförmåga i svenska
              och engelska är fortsatt god och har i vissa fall till och med
              förbättrats. Detta skapar en god grund för förbättringar.
            </seg>
          </u>
          <u xml:id="i-ad7e0ec01d89b1e4-12" prev="i-ad7e0ec01d89b1e4-6" who="Q3055916">
            <seg xml:id="i-DBSCtnBtBa7S8zMshxetkg">
              Undersökningen visar även upp resultat som har gått i negativ
              riktning, vilket djupt oroar mig.
            </seg>
          </u>
          <u xml:id="i-ad7e0ec01d89b1e4-13" prev="i-ad7e0ec01d89b1e4-6" who="Q3055916">
            <seg xml:id="i-YRTNvWYMDAweVBdKuBQLqU">
              Elevernas läsförmåga i svenska har försämrats, och detta gäller
              i synnerhet för pojkar. Även elevernas kunskaper i ämnena matematik
              och kemi har försämrats. Elevernas kunskaper i samhällsorienterande
              ämnen är i många fall fragmentariska och otillräckliga. De stora
              könsskillnaderna i resultat, attityder och motivation är allvarliga
              och behöver uppmärksammas. En betydande andel elever anser sig
              inte informerade om undervisningens mål och vad som krävs av dem
              för att få olika betyg.
            </seg>
          </u>
          <u xml:id="i-ad7e0ec01d89b1e4-14" prev="i-ad7e0ec01d89b1e4-6" who="Q3055916">
            <seg xml:id="i-HEFxRcwtzxLdCi3YVDzBgt">
              Fru talman! Jag ser mycket allvarligt på de brister som framkommer
              i Skolverkets nationella utvärdering av grundskolan, men det är
              också viktigt att sätta in utvärderingen i sitt sammanhang. Under
              90-talet genomfördes kraftfulla besparingar inom den svenska grundskolan,
              och jag menar att resultaten i Skoverkets utvärdering måste ses
              mot bakgrund av att 90-talet var ett oerhört tufft och ansträngande
              årtionde för väldigt många skolor i vårt land.
            </seg>
          </u>
          <u xml:id="i-ad7e0ec01d89b1e4-15" prev="i-ad7e0ec01d89b1e4-6" who="Q3055916">
            <seg xml:id="i-AzQUXNsyHVfquc5XmYC3Ux">
              I debatten har det nu framförts krav på en översyn av gällande
              läroplan. Jag är inte främmande för en översyn av läroplanen och
              kursplanerna, men jag menar att vi redan i dag har tydliga mål
              för skolverksamheten. Det viktigaste för mig är i stället att
              ge skolorna tydliga verktyg som de kan använda i det dagliga arbetet
              för att ge alla elever nödvändiga baskunskaper.
            </seg>
          </u>
          <u xml:id="i-ad7e0ec01d89b1e4-16" prev="i-ad7e0ec01d89b1e4-6" who="Q3055916">
            <seg xml:id="i-GQmWx5K92xp54jkfQTwBuA">
              Jag vill här ta tillfället i akt att beskriva de insatser som
              är centrala i mitt arbete med att förstärka den svenska grundskolan.
            </seg>
          </u>
          <u xml:id="i-ad7e0ec01d89b1e4-17" prev="i-ad7e0ec01d89b1e4-6" who="Q3055916">
            <seg xml:id="i-Ac72ypmikSuB9b22Nwtj5">
              För det första: Mer resurser och fler utbildade och behöriga
              lärare i skolan är grunden för framgång. Regeringen har tidigare
              tagit initiativ till öronmärkta statsbidrag avsedda för personalförstärkningar
              i skolan. Genom ett tillskott från staten på 5 miljarder kronor
              över fem år anställs 15 000 fler lärare och andra specialister
              i landets skolor. Hittills har satsningen gått över förväntan,
              och över 12 000 fler personer har anställts i skolan. Lärartätheten
              ökar nu för varje år. Som före detta kommunpolitiker vet jag att
              öronmärkta bidrag inte alltid är populära, men jag är övertygad
              om att vi hade haft skäl att vara betydligt mer oroliga om de
              öronmärkta satsningarna på skolan hade uteblivit.
            </seg>
          </u>
          <u xml:id="i-ad7e0ec01d89b1e4-18" prev="i-ad7e0ec01d89b1e4-6" who="Q3055916">
            <seg xml:id="i-4JxgeLWL2hTxQbCviKtPp6">
              Vi vet att det finns en alldeles för stor andel obehöriga lärare
              både i grundskolan och i gymnasieskolan. Huvudmännen, det vill
              säga kommunerna och de fristående skolorna, måste anställa behöriga
              lärare, och inte minst de fristående skolorna måste skärpa sig
              rejält. Men då är det också nödvändigt att lärarutbildningen är
              utformad och dimensionerad efter dagens och morgondagens behov.
              Staten och huvudmännen har alltså ett gemensamt ansvar för detta.
              Behörigheten och utbildningen har stor betydelse för kvaliteten
              i skolan.
            </seg>
          </u>
          <u xml:id="i-ad7e0ec01d89b1e4-19" prev="i-ad7e0ec01d89b1e4-6" who="Q3055916">
            <seg xml:id="i-CDaxG5jFvou4vpPDWmvR7j">
              För det andra: Alla skolor ska vara bra skolor. Kvalitetsarbetet
              i skolorna ska utgå ifrån att ge alla elever förutsättningar för
              att nå kunskapsmålen. Genom en enhetlig struktur och tydliga nationella
              kvalitetsindikatorer blir kvalitetsredovisningar det grundläggande
              verktyget för att i varje kommun och varje skola analysera styrkor
              och svagheter och därifrån formulera effektiva strategier med
              kraftfulla åtgärder för att nå målen. Alla skolor har ett ansvar
              för att eleverna får nödvändiga baskunskaper. Jag kommer att under
              det kommande året skärpa kraven på vad som ska finnas i alla skolors
              kvalitetsredovisningar.
            </seg>
          </u>
          <u xml:id="i-ad7e0ec01d89b1e4-20" prev="i-ad7e0ec01d89b1e4-6" who="Q3055916">
            <seg xml:id="i-TEv7YcGS2rBooQkLPKfdox">
              För det tredje: Framåtsyftande individuella utvecklingsplaner
              ska införas i grundskolan. Jag har valt att prioritera detta arbete,
              och min ambition är att framåtsyftande individuella utvecklingsplaner
              ska vara införda i samtliga grundskolor redan hösten 2005. De
              individuella utvecklingsplanerna vill jag ska fungera som ett
              kontrakt mellan skolan och eleverna, där det beskrivs vilka insatser
              som behövs för att eleven ska nå målen och även i övrigt utvecklas
              så långt som möjligt inom ramen för läroplanen och kursplanerna.
              Jag kommer att ge Skolverket i uppdrag att ta fram allmänna råd
              för de individuella utvecklingsplanerna samt följa upp och utvärdera
              tillämpningen av bestämmelserna.
            </seg>
          </u>
          <u xml:id="i-ad7e0ec01d89b1e4-21" prev="i-ad7e0ec01d89b1e4-6" who="Q3055916">
            <seg xml:id="i-C81MduUdgVW5Kgkc2ZMJx2">
              För det fjärde: Segregationen inom skolan måste brytas. I många
              kommuner i Sverige finns utsatta områden som är präglade av social
              och etnisk segregation. I dessa områden finns en kraftig överrepresentation
              av elever som har svårigheter att nå utbildningens mål. Arbetet
              med att bryta segregationens negativa effekter kräver samordnade
              insatser från många olika sektorer i samhället. Det är väl känt
              att skolresultaten för elever i dessa områden inte enbart beror
              på förhållanden inom skolan. Vistelsetiden i Sverige, föräldrarnas
              utbildningsbakgrund och deras anknytning till arbetsmarknaden
              har också stor betydelse. Skolan är emellertid den arena där alla
              barn och ungdomar vistas en stor del av sin tid, och skolans roll
              i sammanhanget måste betraktas som central. I budgetpropositionen
              för 2005 aviserar regeringen ytterligare resurser för att förstärka
              insatserna i skolor i segregerade områden. Vi föreslår riksdagen
              att det för detta ändamål avsätts 70 respektive 155 miljoner kronor
              under 2006 och 2007, alltså sammanlagt 225 miljoner kronor.
            </seg>
          </u>
          <u xml:id="i-ad7e0ec01d89b1e4-22" prev="i-ad7e0ec01d89b1e4-6" who="Q3055916">
            <seg xml:id="i-BXWbJevaV9Bj5wobd2F2oy">
              För det femte: Trygghet och studiero är avgörande. Jag är väl
              medveten om vilka barn och ungdomar som drabbas hårdast när det
              är stökigt i klassrummet. Det är inte de barn som har möjlighet
              att få hjälp hemma. Det är inte de barn som kommer från välbemedlade
              hem som far mest illa när det inte är studiero i klassrummet.
              Det är de barn som inte får någon hjälp hemma, som inte har föräldrar
              som kan hjälpa till under tiden utanför klassrummet. Därför kommer
              jag också att prioritera detta arbete när vi nu går igenom den
              nya skollagen.
            </seg>
          </u>
          <u xml:id="i-ad7e0ec01d89b1e4-23" prev="i-ad7e0ec01d89b1e4-6" who="Q3055916">
            <seg xml:id="i-975XeXCPzTZtFFb2qBsXQP">
              För det sjätte: Kunskaperna i svenska och matematik måste förbättras.
              Min ambition är att genomföra ett antal konkreta åtgärder för
              att förbättra läsförståelsen och läsförmågan i svenska. Låt mig
              också säga något om matematiken. Jag talade i går med Lena Poignant
              som är rektor på S:t Botvids gymnasium. Hon beskrev att många
              elever hade väldigt dåliga förkunskaper när de kom till gymnasieskolan.
              Detta måste vi ta tag i, fru talman.
            </seg>
          </u>
          <note type="speaker" xml:id="i-Wh8SYfynNoApzFaJyhv7Xz">
            Anf. 3 STEN TOLGFORS (m):
          </note>
          <u xml:id="i-ad7e0ec01d89b1e4-24" next="i-ad7e0ec01d89b1e4-37" who="Q984112">
            <seg xml:id="i-XkUh4xd5AK4bsEqeUyjQdP">
              Fru talman! Samtidigt som Skolverket lämnade en larmrapport om
              kunskapsutvecklingen i skolan gjorde den nye skolministern utspel
              efter utspel om vem som ska få äga och driva skolor. Det är naturligtvis
              ingen slump utan regeringens själva strategi i skolfrågor, att
              avleda debatten från huvudsaken, elevernas kunskapsresultat, till
              bisaken, skolornas driftsform.
            </seg>
          </u>
          <u xml:id="i-ad7e0ec01d89b1e4-25" prev="i-ad7e0ec01d89b1e4-24" who="Q984112">
            <seg xml:id="i-XH1qyCdjmdDpLt3V4NepNR">
              Jag såg i Lärarnas tidning att när Baylan intervjuades hade han
              inte läst Skolverkets rapport. Det är bra att han har gjort det
              nu och inser allvaret. Inte ett enda barn kommer att lära sig
              någonting mer i den svenska skolan på grund av skolministerns
              alla stopplagar för friskolor. Friskolorna bidrar tvärtom till
              utvecklingen av skolan i Sverige. Alla skolor borde ges rätt att
              verka med den frihet som friskolorna har. Alla skolor borde också
              granskas med likvärdiga ögon och elevens valfrihet och kunskap
              sättas i centrum.
            </seg>
          </u>
          <u xml:id="i-ad7e0ec01d89b1e4-26" prev="i-ad7e0ec01d89b1e4-24" who="Q984112">
            <seg xml:id="i-NnkwjywrZgpY4Vp9nsMZWX">
              Processen, hur skolan arbetar, har av regeringen gjorts viktigare
              än resultaten eleverna når. Skolan präglas av det som också är
              skolpolitikens problem, för mycket fokus på form och för lite
              på innehåll. Skolan kan inte vara bättre än de förutsättningar
              som ges den. Det är förvisso bra att elever lär sig söka information,
              men för att kunna tolka och förstå den information man finner
              krävs det kunskap. Många saknar tillräcklig kunskap för att kunna
              reflektera djupare över frågors innehåll, säger Skolverket. Man
              kan alltså återge utan att förstå.
            </seg>
          </u>
          <u xml:id="i-ad7e0ec01d89b1e4-27" prev="i-ad7e0ec01d89b1e4-24" who="Q984112">
            <seg xml:id="i-X1SegaA5kSDHYgsSomA4j8">
              I stället för att höja kvaliteten i grundskolan har regeringen
              lyckats skapa två parallella skolsystem i Sverige. Det ena är
              det officiella, skolan i högtidstalen. Där går svenska barn i
              grundskola följd av gymnasieskola och universitet.
            </seg>
          </u>
          <u xml:id="i-ad7e0ec01d89b1e4-28" prev="i-ad7e0ec01d89b1e4-24" who="Q984112">
            <seg xml:id="i-VRiBJtbqhQyPrKegATYixm">
              Det andra är det inofficiella, det reparativa och växande skolsystemet
              som regeringen sällan vill tala om. Där går 26 000 barn varje
              år ut grundskolan utan att nå målen. 11 % går därför direkt till
              det individuella programmet som växt till ett av de allra största.
              Nu ser vi siffror på att det som var tänkt att vara en kort tid
              som inskolning, övergång till nationella program, tvärtom har
              förvandlats till en situation där bara en tiondel av IV-eleverna
              slutligen går ut gymnasiet. De som går i gymnasiet går där ofta
              fyra år i stället för tre. Därefter går man direkt till komvux
              för att komplettera eller konkurrenskomplettera betyg. Om någon
              tror att det därefter är dags för högskolan är det inte alltid
              så. Därefter följer förberedande collegeår och olika former av
              introduktionsår. Det handlar om reparation i hela regeringens
              fokus.
            </seg>
          </u>
          <u xml:id="i-ad7e0ec01d89b1e4-29" prev="i-ad7e0ec01d89b1e4-24" who="Q984112">
            <seg xml:id="i-NSyLmV9m51kn6Lb17CrUp5">
              Ansvaret måste flyttas tillbaka till skolsystemet och varje skolform
              ta sitt ansvar. Skicka-vidare-mentaliteten i dagens skolpolitik
              måste avskaffas.
            </seg>
          </u>
          <u xml:id="i-ad7e0ec01d89b1e4-30" prev="i-ad7e0ec01d89b1e4-24" who="Q984112">
            <seg xml:id="i-CMxakGxkDkmkU9mr4sNKz9">
              Fru talman! Varje elev ska ges en individuell kunskapsrätt, det
              vill säga rätt till en sådan anpassad undervisning som gör att
              man kan nå grundskolans kunskapsmål. Detta kombineras med individuella
              kunskapskontrakt som skapar balans mellan skolans, elevens och
              hemmets ansvar för kunskapsinhämtningen. Jag noterade särskilt
              det kanske fler gjorde att Baylan inte nämnde föräldrarnas roll
              över huvud taget när han pratade kunskapskontrakt och skola.
            </seg>
          </u>
          <u xml:id="i-ad7e0ec01d89b1e4-31" prev="i-ad7e0ec01d89b1e4-24" who="Q984112">
            <seg xml:id="i-3JJAiMSmEAX22qBFSzZMtN">
              Man ska börja skolan när man är mogen, och man ska lämna skolan
              när man har nått målen. Det är grunden. I dag börjar man hösten
              när man fyller sju vare sig man är mogen eller inte, och man lämnar
              våren när man fyller 16 vare sig man har nått målen eller inte.
              Det är mycket bättre att få den extratid man behöver i stället
              för att skickas igenom skolsystemet med bristande grundkunskaper
              och ofullständiga betyg.
            </seg>
          </u>
          <u xml:id="i-ad7e0ec01d89b1e4-32" prev="i-ad7e0ec01d89b1e4-24" who="Q984112">
            <seg xml:id="i-UNtpNAcLoAuPDYLevGm6EA">
              Skolan ska inte detaljstyras av lager på lager av politiska beslut.
              I dag finns det 810 lager av politiska beslut ovanför en vanlig
              lärare, Ibrahim Baylan. Lärare och rektorer måste ges förtroende
              att avgöra hur skolan och eleverna ska nå de nationella kunskapsmålen.
              Sedan svarar skolorna och deras medarbetare för en nationell kvalitetsutvärdering.
            </seg>
          </u>
          <u xml:id="i-ad7e0ec01d89b1e4-33" prev="i-ad7e0ec01d89b1e4-24" who="Q984112">
            <seg xml:id="i-DnnGds1hGrgXhBh8WcvhZa">
              Eleven ska ha full rätt att välja skola. Resurserna för det följer
              med eleven till den skola eleven väljer. En viktig sak är också
              att låta skolans medarbetare avgöra hur pengarna används för att
              styra pengarna till undervisningen. Det är en paradox att Sverige
              lägger mest pengar i världen på skola men långtifrån mest i världen
              på undervisning och utbildning. Mindre än hälften av skolans pengar
              används i dag till undervisning. Det visar hur snett skolpolitikens
              fokus har hamnat. Resten går till administration, lokaler och
              kringkostnader. Mindre än varannan krona når eleven i klassrummet
              i form av undervisning.
            </seg>
          </u>
          <u xml:id="i-ad7e0ec01d89b1e4-34" prev="i-ad7e0ec01d89b1e4-24" who="Q984112">
            <seg xml:id="i-2aMfQGsuYpisgJA2YFaeoX">
              Vi moderater lägger 2,3 miljarder kronor mer än regeringen på
              skola. Vi har hört skolministern prata vackert om resursernas
              betydelse. Jag ser också i DN i dag att Socialdemokraterna tvingas
              erkänna att de hade fel när de påstod att Moderaterna sparade
              på kärnverksamheten. Resurserna och deras storlek har betydelse
              för resultaten, men det avgörande är hur resurserna används. Vi
              ska inte lägga dem på vuxna i skolan, som Baylan talade om, inte
              på personal i allmänhet, utan på att utbilda lärare. Vi ser att
              regeringen sker ned 9 % på lärarutbildningen samtidigt som man
              pratar om de brister som finns.
            </seg>
          </u>
          <u xml:id="i-ad7e0ec01d89b1e4-35" prev="i-ad7e0ec01d89b1e4-24" who="Q984112">
            <seg xml:id="i-293jTM8khtDBN7iMj36yhE">
              Lärarnas ämneskunskaper och fortbildning måste stärkas genom
              magisterprogram och lektorstjänster. Ett stärkt forskningsperspektiv
              ska föras in i vår utbildning och skolans vardag. Outbildade lärare
              är ett problem för kunskapsresultaten. Det riskerar att trivialisera
              ämnenas innehåll och lämnar över för mycket ansvar till eleven
              själv.
            </seg>
          </u>
          <u xml:id="i-ad7e0ec01d89b1e4-36" prev="i-ad7e0ec01d89b1e4-24" who="Q984112">
            <seg xml:id="i-Wekb417ER8pDuJ83XRNGVg">
              Slutligen vill jag säga att skolans signalsystem ska vara tydligt.
              Det är fel att på hösten i åttan, när man ska börja sätta betyg,
              upptäcka att en kille är dyslektiker.
            </seg>
          </u>
          <u xml:id="i-ad7e0ec01d89b1e4-37" prev="i-ad7e0ec01d89b1e4-24" who="Q984112">
            <seg xml:id="i-MwLQKezELCB2mRSPH9iBzg">
              Man måste få tidiga signaler så att man tidigt kan lösa problemen.
              Stoppa skicka-vidare-mentaliteten i skolan som är orsaken till
              att var fjärde elev går ut utan fullständiga betyg.
            </seg>
          </u>
          <note type="speaker" xml:id="i-KdVx8kVxByhyA61TuwkNqZ">
            Anf. 4 LARS LEIJONBORG (fp):
          </note>
          <u xml:id="i-ad7e0ec01d89b1e4-38" next="i-ad7e0ec01d89b1e4-54" who="Q946818">
            <seg xml:id="i-MjHe31V2F1YhoXtUp9xW4L">
              Fru talman! Det är mycket bra att vi har fått den här debatten
              tidigt, när vi har fått en ny skolminister. Jag hälsar honom hjärtligt
              välkommen i hans nya ämbete.
            </seg>
          </u>
          <u xml:id="i-ad7e0ec01d89b1e4-39" prev="i-ad7e0ec01d89b1e4-38" who="Q946818">
            <seg xml:id="i-2wuLDQS5DWEYN1PXA4UGtP">
              Den fråga som reser sig är förstås: Vad är tanken med personskiftet?
              Är det att åstadkomma ett politikskifte, eller är det att dölja
              en brist på politikskifte? Det har vi ju sett vid tidigare ministerbyten.
            </seg>
          </u>
          <u xml:id="i-ad7e0ec01d89b1e4-40" prev="i-ad7e0ec01d89b1e4-38" who="Q946818">
            <seg xml:id="i-9aKT9h3Mbp8LAm347NLLBL">
              När Ingegerd Wärnersson byttes mot Thomas Östros fick vi en verbalare
              utbildningsminister en minister som hade större förmåga att lägga
              ut dimridåer. Det som fanns i dimman var fortfarande samma politik,
              samma politik som ledde till att resultaten i skolan successivt
              försämrades. Thomas Östros främsta förmåga blev till sist verklighetsflykt.
            </seg>
          </u>
          <u xml:id="i-ad7e0ec01d89b1e4-41" prev="i-ad7e0ec01d89b1e4-38" who="Q946818">
            <seg xml:id="i-SUGfTM3Yoxr6sxGo7WdBun">
              Alla lyssnar nu väldigt noga på statsrådet Baylan för att höra
              om han verkligen är redo att ta till sig verkligheten.
            </seg>
          </u>
          <u xml:id="i-ad7e0ec01d89b1e4-42" prev="i-ad7e0ec01d89b1e4-38" who="Q946818">
            <seg xml:id="i-RrmwhcfoAZcuA4bJAmhbP5">
              Jag vill ge ett exempel. Det är ju jättebra att 90 % av eleverna
              i grundskolan tycker att det är viktigt att lära sig samhällskunskap.
              Av samma utvärdering framgår att 91 % av dem inte vet att kommunfullmäktige
              väljs i demokratiska val. 96 % vet inte att landstingen väljs
              i demokratiska val.
            </seg>
          </u>
          <u xml:id="i-ad7e0ec01d89b1e4-43" prev="i-ad7e0ec01d89b1e4-38" who="Q946818">
            <seg xml:id="i-9UtPCjMwcPjHENnyfSiUPA">
              Hur ska man se på den informationen? 90 % tycker att det är jätteviktigt
              att kunna mycket om samhället, men 91 % vet inte att kommunfullmäktige
              väljs demokratiskt.
            </seg>
          </u>
          <u xml:id="i-ad7e0ec01d89b1e4-44" prev="i-ad7e0ec01d89b1e4-38" who="Q946818">
            <seg xml:id="i-NJcm31uVnvEstRFkTmiiza">
              Slutsatsen måste ju bli att det finns en kunskapstörst, och att
              det finns ett samhällsintresse. Men den skola som ska förmedla
              kunskaper misslyckas med den uppgiften.
            </seg>
          </u>
          <u xml:id="i-ad7e0ec01d89b1e4-45" prev="i-ad7e0ec01d89b1e4-38" who="Q946818">
            <seg xml:id="i-dt4nmUvGqetFDHeDEjDpo">
              Vi betonar, från vårt håll och vi hör ordet allt oftare också
              från Socialdemokraterna utvärdering i skolan. Det är viktigt att
              elevernas resultat utvärderas. Men det är ju också viktigt att
              själva skolpolitiken utvärderas, att vi vågar ta till oss bedömningar
              av det vi har gjort.
            </seg>
          </u>
          <u xml:id="i-ad7e0ec01d89b1e4-46" prev="i-ad7e0ec01d89b1e4-38" who="Q946818">
            <seg xml:id="i-HvjLLvdxU3dVBMmZUf7u7s">
              Den stora utvärdering som nu har gjorts visar att resultaten
              successivt försämras. Det finns då ingen annan rimlig reaktion
              på den utvärderingen än att göra saker annorlunda.
            </seg>
          </u>
          <u xml:id="i-ad7e0ec01d89b1e4-47" prev="i-ad7e0ec01d89b1e4-38" who="Q946818">
            <seg xml:id="i-FPuZJcZCou8fi5pH5xwnzK">
              Ett typexempel kan vi hämta från en Stockholmstidning i dag.
            </seg>
          </u>
          <u xml:id="i-ad7e0ec01d89b1e4-48" prev="i-ad7e0ec01d89b1e4-38" who="Q946818">
            <seg xml:id="i-SamUZhVet7jHbLe9c4HKSh">
              Rubriken är: Nio av tio klarar inte individuella programmet.
              Nio av tio som börjar på det individuella programmet klarar alltså
              inte gymnasiet. När jag förberedde det här i går kväll skrev jag
              in att 83 % inte klarar det, men enligt dagens tidning är det
              över 90 % i Stockholm som inte klarar IV-programmet.
            </seg>
          </u>
          <u xml:id="i-ad7e0ec01d89b1e4-49" prev="i-ad7e0ec01d89b1e4-38" who="Q946818">
            <seg xml:id="i-TPmycu9UrBK3YaDU1hHy1x">
              Det är en lång artikel om det. Längst ned på sidan står det i
              en artikel: Regeringen redo skjuta till mer pengar.
            </seg>
          </u>
          <u xml:id="i-ad7e0ec01d89b1e4-50" prev="i-ad7e0ec01d89b1e4-38" who="Q946818">
            <seg xml:id="i-UhTyBrZbDUkEhZ1MYbQzqx">
              Det har vi hört i tio års tid. Resultaten är dåliga, regeringen
              är redo att skjuta till mer pengar. Det är ju jättebra. Vi säger
              ja till alla extra pengar till skolan. Det kan ju inte bli sämre
              av mer pengar. Men jag vill ge ett gott råd till statsrådet Baylan
              tidigt under hans ämbetsperiod: Tro inte att den svenska skolans
              grundproblem är brist på pengar. Problemen är mycket djupare än
              så. Problemen är av ideologisk natur. Problemet är att de politiska
              förutsättningar som skolan har inte är tillräckligt tydliga när
              det gäller kunskap och arbetsro i skolan.
            </seg>
          </u>
          <u xml:id="i-ad7e0ec01d89b1e4-51" prev="i-ad7e0ec01d89b1e4-38" who="Q946818">
            <seg xml:id="i-7eSioR5VBd23sWsvKDtrJe">
              Jag lyssnade mycket noga på det statsrådet sade om hur han ska
              hantera förslagen från Skollagskommittén. För det första måste
              man konstatera att det är en häpnadsväckande segdragning av dessa
              frågor. Skollagskommittén skulle ha varit klar före förra valet.
              För att man skulle slippa debatten i själva valrörelsen blev den
              försenad en bit in till början av den här mandatperioden. Varför
              ska det ta nästan fyra år tills dessa förslag, som skolorna ropar
              efter om de blir bra förverkligas?
            </seg>
          </u>
          <u xml:id="i-ad7e0ec01d89b1e4-52" prev="i-ad7e0ec01d89b1e4-38" who="Q946818">
            <seg xml:id="i-KxTgr8xvZGsbdhrtf2vQJy">
              Nu hörde jag skolministern säga att han ska prioritera åtgärder
              i skollagen som ökar förutsättningarna för arbetsro eftersom han
              vet vilka elever som drabbas hårdast när det är stökigt i klassrummen.
              Det låter ju väldigt bra. Får vi tolka det så att statsrådet är
              redo att förändra majoritetsförslaget från Skollagskommittén så
              att lärare och skolledare får verkningsfulla möjligheter att ingripa
              för att skydda mobbningsoffer, för att flytta mobbare och för
              att verkligen se till att arbetsro råder i våra skolor?
            </seg>
          </u>
          <u xml:id="i-ad7e0ec01d89b1e4-53" prev="i-ad7e0ec01d89b1e4-38" who="Q946818">
            <seg xml:id="i-SYQu97ydq8eFgppehPBeYJ">
              Är skolministern redo att ta itu med krisen i lärarutbildningen?
              Häromdagen kom en undersökning från Lärarnas riksförbund som visade
              att många av dem vi anförtror den allra viktigaste uppgiften i
              skolan, nämligen att lära våra småbarn att läsa, över huvud taget
              inte har någon utbildning för den uppgiften. Det är ju helt orimligt
              och är ytterligare ett exempel på att det är ett radikalt omtänkande
              från skolpolitikerna som Sverige behöver.
            </seg>
          </u>
          <u xml:id="i-ad7e0ec01d89b1e4-54" prev="i-ad7e0ec01d89b1e4-38" who="Q946818">
            <seg xml:id="i-MH8aBLbS6F3yXyy7G1nDgK">
              Vi har fått en ny skolminister. Det är kanske bra. Men det vi
              framför allt behöver är en ny skolpolitik. Innebär ministerskiftet
              ett politikskifte? Den frågan är fortfarande obesvarad.
            </seg>
          </u>
          <note type="speaker" xml:id="i-VpA7vY1hkWvgAkhphXYopR">
            Anf. 5 INGER DAVIDSON (kd):
          </note>
          <u xml:id="i-ad7e0ec01d89b1e4-55" next="i-ad7e0ec01d89b1e4-68" who="Q4944305">
            <seg xml:id="i-33SkET1EAx45AKLZbts4YX">
              Fru talman! Jag vill också börja med att hälsa Ibrahim Baylan
              välkommen till den första kammardebatten som skolminister.
            </seg>
          </u>
          <u xml:id="i-ad7e0ec01d89b1e4-56" prev="i-ad7e0ec01d89b1e4-55" who="Q4944305">
            <seg xml:id="i-7kYtpKYiS2d3SCWvGcyyy1">
              Det finns mycket som är bra i svensk skola i svenska skolor.
              Varje skola borde få bli bedömd efter hur just den fungerar, och
              inte utifrån generaliseringar eller statistik som inte alltid
              är rättvisande.
            </seg>
          </u>
          <u xml:id="i-ad7e0ec01d89b1e4-57" prev="i-ad7e0ec01d89b1e4-55" who="Q4944305">
            <seg xml:id="i-VTtFTisjwBWrCVXWTENBNS">
              Det är inte svårt att förstå hur det känns för lärare och skolledare
              som lyckats skapa en trygg skolmiljö, där eleverna utvecklas och
              där de flesta lyckas uppnå bra resultat, när de ständigt matas
              med en mörk bild av skolan i bestämd form.
            </seg>
          </u>
          <u xml:id="i-ad7e0ec01d89b1e4-58" prev="i-ad7e0ec01d89b1e4-55" who="Q4944305">
            <seg xml:id="i-J9wAzwf992a6Krryst6k1M">
              I den politiska världen är det ändå utifrån det sammanlagda resultatet
              som vi måste dra våra slutsatser. Då är bilden dessvärre ganska
              dyster. Den senaste utvärderingen från Skolverket, som är utgångspunkten
              för den här debatten, visar på en oroande nedåtgående trend inom
              flera områden jämfört med 1992 och 2002.
            </seg>
          </u>
          <u xml:id="i-ad7e0ec01d89b1e4-59" prev="i-ad7e0ec01d89b1e4-55" who="Q4944305">
            <seg xml:id="i-PnhsVu6N76HmPoMkKhgu8S">
              Vad är det då som behövs för att vända den trend som rapporten
              visar? Det behöver vi inte famla i ovisshet om. Det är bara att
              lyssna på vad lärare och skolledare vill och ta reda på vad forskningen
              säger.
            </seg>
          </u>
          <u xml:id="i-ad7e0ec01d89b1e4-60" prev="i-ad7e0ec01d89b1e4-55" who="Q4944305">
            <seg xml:id="i-GjvKVpN6sTUnXfzTHCkGc1">
              Jag ska ge ett exempel som jag har hämtat från Torsten Husén,
              nestorn inom svensk pedagogik. Han lyfte fram två forskare från
              Stanforduniversitetet som jämförde framgångsrika och mindre framgångsrika
              skolor genom att följa eleverna och hur de klarade sig under två
              år.
            </seg>
          </u>
          <u xml:id="i-ad7e0ec01d89b1e4-61" prev="i-ad7e0ec01d89b1e4-55" who="Q4944305">
            <seg xml:id="i-EJX2BtQMqGxANu5s4bXqFb">
              Resultatet är tydligt. Avgörande faktorer för framgång är föräldraengagemang,
              rektors ledarskap, lärarprofessionalism och den laganda som präglar
              skolan. Det centrala för en god laganda, säger forskarna, är upplevelsen
              av att ha inflytande och att kunna göra något utan detaljinblandning
              uppifrån. Det mest centrala för en lyckad pedagogik på basplanet
              är den självständighet som den enskilda skolan åtnjuter. Den är
              också en viktig förutsättning för föräldrarnas engagemang och
              villighet att samarbeta och göra insatser.
            </seg>
          </u>
          <u xml:id="i-ad7e0ec01d89b1e4-62" prev="i-ad7e0ec01d89b1e4-55" who="Q4944305">
            <seg xml:id="i-4fVSrTLucnTesXhXbdtG3M">
              I framgångsrika skolor drar föräldrar och lärare åt samma håll.
              Studien visar tydligt att det sätt på vilket den enskilda skolan
              styrs i hög grad påverkar vad den kan åstadkomma med sina elever,
              alltså vilka resultat den uppnår.
            </seg>
          </u>
          <u xml:id="i-ad7e0ec01d89b1e4-63" prev="i-ad7e0ec01d89b1e4-55" who="Q4944305">
            <seg xml:id="i-SnsvCfoktEXWnRF6FWZJNN">
              Svaret på hur vi ska komma till rätta med problemen i skolan
              är alltså att styra mindre i stället för mer. Ge helt enkelt varje
              enskild skola och skolledare tillräckligt manöverutrymme för att
              bygga upp en verksamhet som fungerar utifrån de förutsättningar
              man har vid just den skolan. Är skolministern beredd att ge de
              kommunala skolorna självbestämmande, låta dem bli kommunala friskolor
              som har kommunen som huvudman men ändå har stor frihet att styra
              över sin verksamhet? Det är det Skollagskommittén kommer att få
              ta ställning till.
            </seg>
          </u>
          <u xml:id="i-ad7e0ec01d89b1e4-64" prev="i-ad7e0ec01d89b1e4-55" who="Q4944305">
            <seg xml:id="i-59fgS4VKpFDFc4wUmL8TpJ">
              Det måste också bli slut med att skolan ska lösa allt som resten
              av samhället inte klarar av. Det måste bli slut på ständigt nya
              direktiv och på utredningar om icke-frågor, till exempel om elever
              ska kallas elever, eller lärare lärare, eller om det ska heta
              årskurs 7 eller år 7. Det är den typen av frågor som man faktiskt
              sysslar med i dag i stället för att ta tag i de stora problemen.
              Sådana frågor påverkar knappast elevernas läskunnighet.
            </seg>
          </u>
          <u xml:id="i-ad7e0ec01d89b1e4-65" prev="i-ad7e0ec01d89b1e4-55" who="Q4944305">
            <seg xml:id="i-TR1ngjaBPLHHhPfoX4Hjxz">
              Skolan måste få ägna sig åt sin kärnverksamhet, att ge eleverna
              kunskaper, färdigheter och fostran till rättskänsla, generositet,
              tolerans och ansvarstagande, som det står så fint i läroplanen
              från 1994. Det klarar skolan inte själv, men med föräldrar som
              drar åt samma håll är det möjligt.
            </seg>
          </u>
          <u xml:id="i-ad7e0ec01d89b1e4-66" prev="i-ad7e0ec01d89b1e4-55" who="Q4944305">
            <seg xml:id="i-AXasuRrFg77AXPmCocZboj">
              Kristdemokraterna har länge föreslagit att ett ansvarskontrakt
              ska skrivas där det klargörs vilka åtaganden läraren, eleven och
              föräldrarna har för att skolarbetet ska lyckas. Kontraktet ska
              följas upp och omformuleras vid varje utvecklingssamtal. Det var
              väldigt intressant att höra att den nya skolministern har kopierat
              detta förslag. Det är inte alltid man behöver sitta i regering
              för att få igenom sina förslag. Nu ska jag följa noggrant att
              de genomförs och att det inte bara är fråga om att säga något.
            </seg>
          </u>
          <u xml:id="i-ad7e0ec01d89b1e4-67" prev="i-ad7e0ec01d89b1e4-55" who="Q4944305">
            <seg xml:id="i-FczBP8FQUkR8tUVs3861z1">
              Skolverkets utvärdering kom strax innan Ibrahim Baylan tillträdde
              som skolminister, och det är säkert frestande att säga att man
              inte kan ta ansvar för det som hände innan dess. Men eftersom
              Göran Persson byter ministrar ganska ofta kan vi i oppositionen
              inte godta det argumentet. Oavsett vad han eller hon heter är
              det skolministerns ansvar att läget är som det är, det vill säga
              att svensk skola är bland de sämsta i en internationell jämförelse
              när det gäller ordning och reda i klassrummet. Var tionde elev
              blir inte behörig till gymnasiets nationella program, alltför
              många skolor tar inte mobbningen på allvar och elevernas förmåga
              att läsa och förstå längre texter har stora brister. Det är fruktansvärt
              allvarligt. Att man kan läsa och förstå det man läser är avgörande
              för hur man ska klara resten av skolarbetet och för hur man ska
              hänga med i vad som händer i samhället runtomkring. Det är faktiskt
              skandal att eleverna i svenska skolor läser sämre och sämre i
              stället för bättre och bättre.
            </seg>
          </u>
          <u xml:id="i-ad7e0ec01d89b1e4-68" prev="i-ad7e0ec01d89b1e4-55" who="Q4944305">
            <seg xml:id="i-XkfyH1XvZBa3mBmEPEgA4v">
              Med allt detta på sitt bord är det minst sagt förvånande att
              skolministerns första utspel handlar om hur regeringen snabbt
              ska kunna inskränka de fristående skolornas rätt att verka. Lägg
              alla sådana tankar åt sidan skulle jag vilja säga. Ta intryck
              av integrationsminister Jens Orback i stället. I just den frågan
              är han väl värd att lyssna på. Statsrådet får i vilket fall bereda
              sig på hårt motstånd både internt och från oss kristdemokrater
              om han ändå bestämmer sig för att fullfölja sina planer på området
              i stället för att se till att både kommunala och fristående skolor
              får de arbetsvillkor och den frihet de behöver för att kunna göra
              ett bra jobb.
            </seg>
          </u>
          <note type="speaker" xml:id="i-XkaeDJkA77AZQdHGrJfsbx">
            Anf. 6 LENNART GUSTAVSSON (v):
          </note>
          <u xml:id="i-ad7e0ec01d89b1e4-69" next="i-ad7e0ec01d89b1e4-80" who="Q5778392">
            <seg xml:id="i-Wr88FFptVmSF7sT1tYZv45">
              Fru talman! Jag ber också att få hälsa skolminister Ibrahim Baylan
              välkommen. Som västerbottning gläder det mig speciellt att vi
              får en västerbottnisk minister.
            </seg>
          </u>
          <u xml:id="i-ad7e0ec01d89b1e4-70" prev="i-ad7e0ec01d89b1e4-69" who="Q5778392">
            <seg xml:id="i-JysHgpN4UG1TfsNh9Q43JJ">
              Det börjar bli en tradition att i anslutning till Skolverkets
              rapporter hålla en aktuell debatt i kammaren. Man kan undra hur
              en skolverksrapport som inte föranledde en begäran om aktuell
              debatt från någon av de borgerliga partierna skulle se ut.
            </seg>
          </u>
          <u xml:id="i-ad7e0ec01d89b1e4-71" prev="i-ad7e0ec01d89b1e4-69" who="Q5778392">
            <seg xml:id="i-fGkQj6XWyCCMFe7ipxH8N">
              Skolverkets rapporter är en del i styrningen i den svenska skolan
              som ska peka på både förtjänster och brister. Samtidigt ska Skolverket
              också peka på vilka åtgärder som vidtas. Skolverket pekar i sin
              rapport på brister som redan mångordigt har nämnts, men man pekar
              också på att svenska elever har mycket goda kunskaper i engelska,
              god förmåga att tala och läsa svenska och engelska, förmåga att
              kritiskt granska information, ett ökat intresse för globala frågor
              och att de svenska eleverna är bra på att samarbeta och lösa problem.
            </seg>
          </u>
          <u xml:id="i-ad7e0ec01d89b1e4-72" prev="i-ad7e0ec01d89b1e4-69" who="Q5778392">
            <seg xml:id="i-SKYPg8gQMqN8wFySRngM7q">
              Vänsterpartiet vill på inget sätt nonchalera eller bortse från
              de problem och utmaningar som Skolverkets rapport visar på. Jag
              uppskattar de borgerligas engagemang i skolfrågor, även om färgen
              när man målar skollandskapet alltsomoftast är svart. I ärlighetens
              namn måste också sägas att i ett antal frågor finns en samsyn,
              exempelvis att mobbning, våld, sexuella trakasserier och annan
              kränkande behandling i skolan aldrig får accepteras och inte kan
              ursäktas. Jag tror också att vi är överens om att välutbildade
              och behöriga lärare är viktiga för att nå skolans mål. Det är
              till och med så att jag kan hålla med Fredrik Reinfeldt när han
              i partiledardebatten konstaterade att han märker på föräldramöten
              eller när han följer sina barn att skolan har förändrats. Det
              har den gjort i mångt och mycket till det bättre, samtidigt som
              han menar att vi kan göra mer. Moderatledaren har rätt. Det går
              åt rätt håll, men vi kan göra mer. När vi sedan diskuterar vidare
              hur vi ska fortsätta arbetet att utveckla skolan tror jag att
              vår samsyn slutar.
            </seg>
          </u>
          <u xml:id="i-ad7e0ec01d89b1e4-73" prev="i-ad7e0ec01d89b1e4-69" who="Q5778392">
            <seg xml:id="i-EyN9tK5ipcr5rSB7r6ekhg">
              Jag måste få ställa en fråga när det gäller vad som rullade runt
              om den nya lärarutbildningen på TV nu på morgonen. Hur kan den
              nya lärarutbildningen ha bidragit till till exempel försämrad
              läsförmåga? Den nya lärarutbildningen har de facto inte levererat
              några färdiga lärare än. Kan ni förklara det för mig?
            </seg>
          </u>
          <u xml:id="i-ad7e0ec01d89b1e4-74" prev="i-ad7e0ec01d89b1e4-69" who="Q5778392">
            <seg xml:id="i-MkzMZxZ2Ly64i1svVCiZ6R">
              Fru talman! Det är viktigt att våga konstatera att förändringar
              tar tid och att skolan aldrig får ses som isolerad från övriga
              samhället. Om klyftorna ökar hårdnar samhället och om skillnaderna
              mellan kvinnor och män vidmakthålles märks det naturligtvis i
              skolans vardag. Som vänsterpartist vill jag ha en likvärdig sammanhållen
              grundskola för alla barn. Vänsterpartiets skola utgår från elevens
              behov, och där råder demokrati, jämlikhet och solidaritet. Grunden
              för Vänsterpartiets skolpolitik är att alla barn ska ha rätt till
              utbildning som står under demokratisk samhällskontroll. Skolan
              ska utgå från elevens egna behov och förutsättningar. Det behövs
              naturligtvis nya pedagogiska metoder utformade av entusiastiska
              och kunniga lärare.
            </seg>
          </u>
          <u xml:id="i-ad7e0ec01d89b1e4-75" prev="i-ad7e0ec01d89b1e4-69" who="Q5778392">
            <seg xml:id="i-Hm2EsoQiFAGBbS5Kec9qFa">
              Fru talman! Även om det finns en samsyn mellan höger och vänster
              i vissa frågor finns det stora skillnader. Det finns också skillnader
              i vägarna att nå målen.
            </seg>
          </u>
          <u xml:id="i-ad7e0ec01d89b1e4-76" prev="i-ad7e0ec01d89b1e4-69" who="Q5778392">
            <seg xml:id="i-2TrqTJcPNwou8TgqQZz4E3">
              I den borgerliga alliansens arbete inför år 2006 är det Folkpartiet
              som ansvarar för den arbetsgrupp som går under beteckningen Mer
              kunskap en modern utbildningspolitik. Om man leker med tanken
              att det blir folkpartistisk skolpolitik som ska vara tongivande
              kan man fantisera om hur den borgerliga alliansens skolpolitik
              ska presenteras. Om man raljerar skulle överskriften för den alliansens
              skolpolitik bli:
            </seg>
          </u>
          <u xml:id="i-ad7e0ec01d89b1e4-77" prev="i-ad7e0ec01d89b1e4-69" who="Q5778392">
            <seg xml:id="i-Di9c4xwVjND8424iVxqoxj">
              Man skulle i dokumenten ha ett antal underrubriker som skulle
              vara:
            </seg>
          </u>
          <u xml:id="i-ad7e0ec01d89b1e4-78" prev="i-ad7e0ec01d89b1e4-69" who="Q5778392">
            <seg xml:id="i-9Q12pDQm2S1XgErhozirVx">
              Mot detta ska ställas en syn på skola och bildning som Vänsterpartiet
              och förhoppningsvis också Socialdemokraterna står för. Det är
              en politik där det behövs mer resurser till skolan som ska fördelas
              efter behov. Det behövs en skola som är demokratiskt kontrollerad
              och fri från vinstintresse. Det behövs en skola som ser varje
              elev. Det behövs en skola som ger elever kunskaper och förmåga
              att möta framtiden. Det behövs en skola med mindre av betygshets.
              Det behövs en satsning på livslångt lärande, där förskolan spelar
              en avgörande roll. Det behövs en förskola och en skola där lärarnas
              viktiga roll tydliggörs.
            </seg>
          </u>
          <u xml:id="i-ad7e0ec01d89b1e4-79" prev="i-ad7e0ec01d89b1e4-69" who="Q5778392">
            <seg xml:id="i-CE4GrQ8qUwbmvpvo7AxtpU">
              I Sverige har vi skolplikt, och då finns det också en plikt mot
              eleverna. Det är en plikt som bland annat innebär rätten för eleverna
              att ha en skola till vilken man längtar när man vaknar på morgonen.
              Så ser det inte ut i dag. Det vet vi alla.
            </seg>
          </u>
          <u xml:id="i-ad7e0ec01d89b1e4-80" prev="i-ad7e0ec01d89b1e4-69" who="Q5778392">
            <seg xml:id="i-QEs4cjPAibMRmDM6V8y4y">
              Skolan är och kommer att vara en av de viktigaste delarna i våra
              barns liv. Då behövs en långsiktighet. Då behövs visioner för
              att forma en skola för alla och envar. De visionerna har vi i
              Vänstern.
            </seg>
          </u>
          <note type="speaker" xml:id="i-VmtoZVd8nrjTkWELx4NWd4">
            Anf. 7 SOFIA LARSEN (c):
          </note>
          <u xml:id="i-ad7e0ec01d89b1e4-81" next="i-ad7e0ec01d89b1e4-98" who="Q4960997">
            <seg xml:id="i-CAYVT6CjcS7KhuVucGYQoD">
              Fru talman! Många av landets skolor fungerar väldigt bra, men
              tyvärr är det alltför många som inte gör det. I välståndslandet
              Sverige kan vi se hur vi får en skola som blir mer och mer kunskapssegregerad.
              Det blir alltså en delning mellan dem som har kunskap, eller har
              lätt att ta till sig den, och dem som inte har det. Fortsätter
              det här ser jag det som ett av de största hoten mot den uppväxande
              generationen. Det är ett problem som vi har möjligheten och ansvaret
              att ändra på.
            </seg>
          </u>
          <u xml:id="i-ad7e0ec01d89b1e4-82" prev="i-ad7e0ec01d89b1e4-81" who="Q4960997">
            <seg xml:id="i-G6hRa1pv7qYWtwZVhrbf1Z">
              Den här kunskapsdelningen är en oerhört stark kontrast till den
              skola som vi vill ha och den skola som jag strävar efter, en skola
              som innebär att alla elever från början får en ärlig chans och
              en möjlighet att lära sig.
            </seg>
          </u>
          <u xml:id="i-ad7e0ec01d89b1e4-83" prev="i-ad7e0ec01d89b1e4-81" who="Q4960997">
            <seg xml:id="i-Whny8nMRyVcC6WHn7CpQ3y">
              Ett av många tydliga exempel på den här kunskapsdelningen är
              Skolverkets rapport som återigen visar att Sveriges elever blir
              allt sämre i matematik och på att lära sig läsa och skriva. Den
              här rapporten visar också på att fler och fler elever lämnar grundskolan
              utan att ens ha de viktigaste grundkunskaperna med sig. Man går
              ut nian i grundskolan utan att ha lärt sig läsa, skriva och räkna.
              Inte undra på att det individuella programmet är det näst största
              programmet på många ställen.
            </seg>
          </u>
          <u xml:id="i-ad7e0ec01d89b1e4-84" prev="i-ad7e0ec01d89b1e4-81" who="Q4960997">
            <seg xml:id="i-NJLeuN1YGAeHEoC6bG4FPV">
              Men det är inte första gången som vi har fått läsa en sådan här
              larmrapport. Det är inte heller första gången vi har fått höra
              en socialdemokratisk skolminister säga: Det här är allvarligt.
              Jag tar det till mig. Kanske ska jag tillsätta en ny arbetsgrupp.
            </seg>
          </u>
          <u xml:id="i-ad7e0ec01d89b1e4-85" prev="i-ad7e0ec01d89b1e4-81" who="Q4960997">
            <seg xml:id="i-3NVHuoBGpAUMxBYxs9YtKn">
              Men, Ibrahim Baylan, det är inte nya arbetsgrupper Sveriges elever
              och lärare behöver. Det är inte heller en ny skolminister som
              står i talarstolen och bara berättar att det här har vi inom socialdemokratin
              gjort. Det Sveriges skolor, Sveriges elever och Sveriges lärare
              behöver är handlingskraft och goda förutsättningar för sin verksamhet.
              Och det är det flera partier i den här kammaren som är beredda
              att ge dem.
            </seg>
          </u>
          <u xml:id="i-ad7e0ec01d89b1e4-86" prev="i-ad7e0ec01d89b1e4-81" who="Q4960997">
            <seg xml:id="i-JyivSuGxJKaLQDkbRRjeqw">
              Men Socialdemokraterna har valt en annan väg. Trots de skarpa
              varningssignalerna att det inte står riktigt rätt till i landets
              skolor väljer partiet, alltså Socialdemokraterna som har makten
              att förändra och göra någonting bra, att ställa sig i skuggan,
              vid sidan om, och vänta på nästa rapport.
            </seg>
          </u>
          <u xml:id="i-ad7e0ec01d89b1e4-87" prev="i-ad7e0ec01d89b1e4-81" who="Q4960997">
            <seg xml:id="i-BycYtUpJHuFgoJQzHZt6QS">
              Min undran till skolministern blir ju: Varför frågar sig inte
              Ibrahim Baylan och regeringen hur det kommer sig att så många
              elever lämnar nian utan baskunskaper? Varför frågar sig inte regeringen
              och skolministern hur det kommer sig att så många elever blir
              allt sämre på att läsa, räkna och skriva? Och hur kommer det sig
              att regeringen inte börjar ifrågasätta sin politik som leder till
              att man faktiskt förnekar alla elever en ärlig chans?
            </seg>
          </u>
          <u xml:id="i-ad7e0ec01d89b1e4-88" prev="i-ad7e0ec01d89b1e4-81" who="Q4960997">
            <seg xml:id="i-7goEPnJqD4jNjSWwLhW4sT">
              Grunden för Centerpartiets skolpolitik är att alla elever får
              lära sig utifrån sina egna, unika egenskaper. Alla elever ska
              få ordentligt stöd och ordentlig hjälp redan från början. Det
              tror vi på. Det arbetar vi för. Vi vet att alla elever kan uppnå
              oerhört mycket om de bara får möjligheten och chansen.
            </seg>
          </u>
          <u xml:id="i-ad7e0ec01d89b1e4-89" prev="i-ad7e0ec01d89b1e4-81" who="Q4960997">
            <seg xml:id="i-PqGuHvgLgnbKppqGG4DJdZ">
              Jag ser tre viktiga delar för en bättre grundskola.
            </seg>
          </u>
          <u xml:id="i-ad7e0ec01d89b1e4-90" prev="i-ad7e0ec01d89b1e4-81" who="Q4960997">
            <seg xml:id="i-DgfDxybWGEW85u5DLFqeDU">
              För det första ska vi utgå från kunskap i stället för tid. I
              dag är ofta antalet år som eleverna är i skolan viktigare än den
              kunskap de bär med sig. Vi vill ha individuella studieplaner,
              ett kunskapskontrakt där föräldrarna blir verksamma och medvetna
              om sitt barn och den utveckling som sker i skolan.
            </seg>
          </u>
          <u xml:id="i-ad7e0ec01d89b1e4-91" prev="i-ad7e0ec01d89b1e4-81" who="Q4960997">
            <seg xml:id="i-RYdng3n7JX1pFWZg2P7GU">
              För det andra behövs det en mycket bättre arbetsmiljö. Alla blir
              också vinnare om vi tar hand om ordningsproblemen redan från början.
            </seg>
          </u>
          <u xml:id="i-ad7e0ec01d89b1e4-92" prev="i-ad7e0ec01d89b1e4-81" who="Q4960997">
            <seg xml:id="i-oeTKhKfHi685jUHpGsxBP">
              För det tredje behöver vi en mer elevanpassad skola. Vi vill
              införa en flexibel skolstart. Det innebär att vi går från dagens
              mer fyrkantiga skola, där elevens ålder styr mer än elevens kunskaps-
              och mognadsnivå, till en mer flexibel skola, där vissa elever
              kan gå lite fortare fram och andra elever ta lite längre tid på
              sig. Men det viktiga är att skolan utgår från den unika eleven
              och hans eller hennes förutsättningar.
            </seg>
          </u>
          <u xml:id="i-ad7e0ec01d89b1e4-93" prev="i-ad7e0ec01d89b1e4-81" who="Q4960997">
            <seg xml:id="i-SfxpopTVXrZzzcNPgkkFQK">
              Utöver de här tre punkterna har vi i Centerpartiet gjort en satsning
              på ett läs-, skriv- och matematikprojekt på 1,2 miljarder som
              ska gå ut till skolorna och de första årskurserna så att eleverna
              får med sig kunskaperna redan från start. Om vi får igenom det
              här paketet är jag övertygad om att vi har hittat en mycket bättre
              möjlighet för landets elever.
            </seg>
          </u>
          <u xml:id="i-ad7e0ec01d89b1e4-94" prev="i-ad7e0ec01d89b1e4-81" who="Q4960997">
            <seg xml:id="i-WHJ3Gau7dcdHnWP11JUdRa">
              Fru talman! Elever på landets skolor, alla duktiga lärare och
              alla engagerade föräldrar ropar ju efter förändring.
            </seg>
          </u>
          <u xml:id="i-ad7e0ec01d89b1e4-95" prev="i-ad7e0ec01d89b1e4-81" who="Q4960997">
            <seg xml:id="i-QXf2SxQXRnUFKtYYnQeetT">
              Många lärare är slitna. De börjar tröttna på arbetssituationen
              med lite resurser, mer eller mindre obefintlig fortbildning, en
              arbetsmiljö som är under all kritik och att de inte heller har
              så många kolleger.
            </seg>
          </u>
          <u xml:id="i-ad7e0ec01d89b1e4-96" prev="i-ad7e0ec01d89b1e4-81" who="Q4960997">
            <seg xml:id="i-2V14mg9PTaGhJFdN2RDXX5">
              Föräldrarna är upprörda över att deras barn inte får stöd och
              hjälp som de har rätt till, att det inte är lugn och ro och en
              bra arbetsmiljö i skolan, att det är för lite personal och att
              deras barn helt enkelt inte lär sig det de ska lära sig i skolan.
            </seg>
          </u>
          <u xml:id="i-ad7e0ec01d89b1e4-97" prev="i-ad7e0ec01d89b1e4-81" who="Q4960997">
            <seg xml:id="i-PEv3TvahjKPPFMj4xJ9ckx">
              Eleverna är trötta på att de inte får hjälp och stöd när de har
              rätt till det, att det fortfarande tillåts att de själva eller
              deras klasskamrater utsätts för mobbning eller behandlas respektlöst
              utan att någon egentligen tar notis om det. De är trötta på att
              de inte får en ärlig chans att utvecklas.
            </seg>
          </u>
          <u xml:id="i-ad7e0ec01d89b1e4-98" prev="i-ad7e0ec01d89b1e4-81" who="Q4960997">
            <seg xml:id="i-HNJXumkGSeiW518FDGF4of">
              Skolministern säger att situationen är allvarlig och att något
              måste göras. Vi väntar ju spänt på att ministern ska börja agera.
              Tyvärr har jag inga större förhoppningar om att regeringen kommer
              att visa den handlingskraft som ministern talar om. Jag tror också
              att skolan riskerar att gå ytterligare två förlorade år till mötes
              innan den borgerliga alliansen kan börja sitt arbete, ett arbete
              som kommer att ge alla elever en ärlig chans redan från start.
            </seg>
          </u>
          <note type="speaker" xml:id="i-6HnFmfDVonMsR7jp7fQqXt">
            Anf. 8 MIKAELA VALTERSSON (mp):
          </note>
          <u xml:id="i-ad7e0ec01d89b1e4-99" next="i-ad7e0ec01d89b1e4-116" who="Q4354795">
            <seg xml:id="i-22iz1vwKLFk67Jtv9zKyiZ">
              Fru talman! Den nationella utvärderingen av grundskolan 2003
              har varit en mycket intressant läsning. Det är en viktig rapport
              om skolans tillstånd som visar både på positiva och på negativa
              resultat.
            </seg>
          </u>
          <u xml:id="i-ad7e0ec01d89b1e4-100" prev="i-ad7e0ec01d89b1e4-99" who="Q4354795">
            <seg xml:id="i-9JaDPRyc82RscBi61haty3">
              Det är glädjande, tycker jag, att kunskaperna i engelska är goda,
              att eleverna har en god kommunikativ förmåga i både engelska och
              svenska och att de uppvisar god förmåga till kritiskt tänkande
              och kritisk analys. Engagemanget för samhällsfrågor har ökat,
              och en hög medvetenhet om värdegrundsfrågor syns hos flertalet.
              Ett stort intresse för praktisk-estetiska ämnen är positivt, och
              även många teoretiskt inriktade ämnen upplevs som mycket viktiga
              av eleverna. En mer varierad undervisning i metoder upplevs jämfört
              med 1992.
            </seg>
          </u>
          <u xml:id="i-ad7e0ec01d89b1e4-101" prev="i-ad7e0ec01d89b1e4-99" who="Q4354795">
            <seg xml:id="i-RUFKG9mLr94zwvV8p6ue2i">
              Men det finns också mörka moln. Mindre bra är resultaten vad
              gäller läsförmåga i svenska och kunskaper i matematik och kemi.
              De sistnämnda ämnena upplevs som svåra, och attityden till kemi
              samt fysik och religion är mycket negativ från elevernas sida.
              Det finns brister i kunskaperna i samhällsorienterande ämnen också,
              trots en positiv inställning till flera av dem. Det är fortfarande
              alltför stora könsskillnader i både resultat och attityder till
              olika ämnen och skolan. Andelen icke behöriga lärare är betydligt
              större än för tio år sedan.
            </seg>
          </u>
          <u xml:id="i-ad7e0ec01d89b1e4-102" prev="i-ad7e0ec01d89b1e4-99" who="Q4354795">
            <seg xml:id="i-Br1K4JjNQwpMtK2y4FQLzh">
              Ämnen som upplevs som svåra, som matematik, kemi och fysik, eller
              de som upplevs som ointressanta, som kemi, fysik och religion,
              har svårt att fånga elevers motivation för inlärning. Det är viktigt
              att nu arbeta med att utveckla metodiken framför allt i dessa
              ämnen. När man känner intresse och motivation lär man sig som
              lättast och bäst. Det är inget särskilt konstigt utan tämligen
              självklart och något jag tror att vi alla här kan känna igen oss
              i när vi tänker på vilka föredrag, seminarier, konferenser eller
              för den delen skolkunskaper man bär med sig i livet.
            </seg>
          </u>
          <u xml:id="i-ad7e0ec01d89b1e4-103" prev="i-ad7e0ec01d89b1e4-99" who="Q4354795">
            <seg xml:id="i-Lzce7wzQB6AACKMkW6bwrY">
              Fru talman! Jag tror att det är fler som kanske likt mig har
              barn och som fick uppleva något väldigt fascinerande och spännande
              i går. Det var den första snön som hade kommit. Tänk om bara lite
              av den otroliga glädjen och nyfikenheten när man rusar ut på morgonen
              skulle finnas där varje morgon.
            </seg>
          </u>
          <u xml:id="i-ad7e0ec01d89b1e4-104" prev="i-ad7e0ec01d89b1e4-99" who="Q4354795">
            <seg xml:id="i-XjwED31uDMEEVSn6Q7Qqo7">
              Vi tror från Miljöpartiets sida att det är ett flertal viktiga
              saker som behöver göras. En fortsatt decentralisering av skolan
              med stor pedagogisk frihet och variation är viktig. Mångfald i
              sig är bra, och både ett större antal friskolor och profilering
              och ökad frihet för de kommunala skolorna kan öka elevers intresse
              och lärares motivation och fokus. Här känns det trist att Ibrahim
              Baylan, ny skolminister, på bara drygt två veckor vid ett flertal
              tillfällen markerat och skärpt tonen mot fristående skolor.
            </seg>
          </u>
          <u xml:id="i-ad7e0ec01d89b1e4-105" prev="i-ad7e0ec01d89b1e4-99" who="Q4354795">
            <seg xml:id="i-7RcZA25Gqkv21fXSNBRYWw">
              Det känns oroande, och det skulle vara intressant om skolministern
              här i dag skulle kunna tala om hur han ser på mångfalden i svensk
              skola och vad han tänker ta för initiativ vad gäller fristående
              skolor.
            </seg>
          </u>
          <u xml:id="i-ad7e0ec01d89b1e4-106" prev="i-ad7e0ec01d89b1e4-99" who="Q4354795">
            <seg xml:id="i-KjV9x3auCjgGsnuLUQDaGb">
              Det behövs ett flertal åtgärder. Det behövs flexibel skolstart,
              avskaffande av timplaner, mindre centralstyrning och större elev-
              och föräldramedverkan i skolan.
            </seg>
          </u>
          <u xml:id="i-ad7e0ec01d89b1e4-107" prev="i-ad7e0ec01d89b1e4-99" who="Q4354795">
            <seg xml:id="i-XTWzEEv5PMzFHeGdEbALt8">
              En ökad individualisering i undervisningen är nödvändig. Att
              i än högre grad utgå från varje individs behov och förutsättningar
              krävs för ökad måluppfyllelse och för en mer positiv inställning
              till ett flertal ämnen.
            </seg>
          </u>
          <u xml:id="i-ad7e0ec01d89b1e4-108" prev="i-ad7e0ec01d89b1e4-99" who="Q4354795">
            <seg xml:id="i-PGdhSp19H6ZisngMFD5Ae3">
              Elevernas valfrihet och möjlighet att ha inflytande över undervisningen
              behöver öka, inte minska som Folkpartiet har föreslagit i ett
              antal olika förslag på DN Debatt under året. Elevers intresse
              och motivation har betydelse för inlärning, eller tror Folkpartiet
              att elever i grundskola och gymnasium fungerar på andra sätt än
              vi övriga gör?
            </seg>
          </u>
          <u xml:id="i-ad7e0ec01d89b1e4-109" prev="i-ad7e0ec01d89b1e4-99" who="Q4354795">
            <seg xml:id="i-TE257huz2B2xxDQQaARUTw">
              Ett elevaktivt arbetssätt, där man blir engagerad i sin egen
              inlärning och där man själv är delaktig och inte bara passiv mottagare
              av kunskap, är viktigt. Det visar sig ju i utvärderingen vara
              sämst i de ämnen som eleverna också upplever som mest ointressanta
              och svårast.
            </seg>
          </u>
          <u xml:id="i-ad7e0ec01d89b1e4-110" prev="i-ad7e0ec01d89b1e4-99" who="Q4354795">
            <seg xml:id="i-5b6BDc3ZcceuVeTPZ2MzvE">
              Ett elevaktivt arbetssätt är inget alldeles nytt utan en ganska
              gammal insikt, men det har tagit ganska lång tid att få det att
              bli verklighet. Man kan i en ganska spännande tidning för lärarinnor
              från 1899, där man har uppställt regler för de lärarinnor som
              då verkade, läsa följande:
            </seg>
          </u>
          <u xml:id="i-ad7e0ec01d89b1e4-111" prev="i-ad7e0ec01d89b1e4-99" who="Q4354795">
            <seg xml:id="i-TvvoEaQuYdpxyQw2q1uFce">
              Kom ihåg, att det är barnen som skola tänka , icke du som skall
              tänka för dem, att det är dem, som du skall förmå tala och icke
              du som skall tala för dem, att det är de, som skola använda sina
              krafter, då bli icke dina utslitna i förtid.
            </seg>
          </u>
          <u xml:id="i-ad7e0ec01d89b1e4-112" prev="i-ad7e0ec01d89b1e4-99" who="Q4354795">
            <seg xml:id="i-618Y2rZqxoy4aFsTRJqw2A">
              Ambitionsnivån i övrigt från 1899 kanske inte är någonting att
              ta efter. Det visar kanske att bakåtsträvande inte alltid är framgångskonceptet.
              I tidningen står även:
            </seg>
          </u>
          <u xml:id="i-ad7e0ec01d89b1e4-113" prev="i-ad7e0ec01d89b1e4-99" who="Q4354795">
            <seg xml:id="i-ELXsywG2grjJTMCq53exiY">
              Låt icke det du lär barnen övergå deras förstånd. Mycket av hvad
              barnen höra i skolan kunna de ej fatta och lära följaktligen mycket
              litet däraf.
            </seg>
          </u>
          <u xml:id="i-ad7e0ec01d89b1e4-114" prev="i-ad7e0ec01d89b1e4-99" who="Q4354795">
            <seg xml:id="i-WLmBBMYN2vcmeNR45BTLp8">
              Det talas också om att man ska ge trögtänkta pojkar tid att fundera
              ut svaret på frågor.
            </seg>
          </u>
          <u xml:id="i-ad7e0ec01d89b1e4-115" prev="i-ad7e0ec01d89b1e4-99" who="Q4354795">
            <seg xml:id="i-XUeheFeo9E8e6x38QhTh3f">
              Men det visar ändå att insikten att eleverna ska vara delaktiga
              är ganska gammal.
            </seg>
          </u>
          <u xml:id="i-ad7e0ec01d89b1e4-116" prev="i-ad7e0ec01d89b1e4-99" who="Q4354795">
            <seg xml:id="i-HRzgAkHfPYZjioG4CHSyxX">
              I dag hoppas jag att vi har en skola med en stark ambition som
              kan utvecklas. Man behöver lära ut djupa kunskaper med varierande
              och elevaktiva metoder, där både elever och föräldrar är djupt
              engagerade och har ett stort inflytande.
            </seg>
          </u>
          <note type="speaker" xml:id="i-6TCTQihsTPKLQzKpw2ZWUt">
            Anf. 9 Statsrådet IBRAHIM BAYLAN (s):
          </note>
          <u xml:id="i-ad7e0ec01d89b1e4-117" next="i-ad7e0ec01d89b1e4-130" who="Q3055916">
            <seg xml:id="i-QkEr78KuugZpW388kscHq5">
              Fru talman! Det här är bara min andra gång i kammaren. I tisdags
              deltog jag i en interpellationsdebatt, och nu deltar jag i en
              aktuell debatt.
            </seg>
          </u>
          <u xml:id="i-ad7e0ec01d89b1e4-118" prev="i-ad7e0ec01d89b1e4-117" who="Q3055916">
            <seg xml:id="i-RQ5fkFNnY33DgJGzxjDUJx">
              Jag kan ändå se en tydlig trend från oppositionen. Den är mycket
              enkel. Så här säger man från oppositionen: Den socialdemokratiska
              regeringen gör ingenting, och skulle den någon gång göra någonting
              bra har den stulit den idén från oss. I annat fall är det en slump
              om den gör någonting bra.
            </seg>
          </u>
          <u xml:id="i-ad7e0ec01d89b1e4-119" prev="i-ad7e0ec01d89b1e4-117" who="Q3055916">
            <seg xml:id="i-BPTCiJyRmiozTrycFAomUV">
              Så enkelt är det väl ändå inte, fru talman? Jag tror att vi behöver
              nyansera vår inställning i debatten. Jag tror att vi behöver hysa
              en större respekt för varandra och lyssna på varandra.
            </seg>
          </u>
          <u xml:id="i-ad7e0ec01d89b1e4-120" prev="i-ad7e0ec01d89b1e4-117" who="Q3055916">
            <seg xml:id="i-6pAHAX4w58fp8RA3xh479N">
              Tydligen var det flera här som inte lyssnade till vad jag sade
              i mitt första inlägg. Jag tänkte därför ta tillfället i akt att
              upprepa de förslag som jag hade.
            </seg>
          </u>
          <u xml:id="i-ad7e0ec01d89b1e4-121" prev="i-ad7e0ec01d89b1e4-117" who="Q3055916">
            <seg xml:id="i-X23RPjMKMxd5ct7k7d7A12">
              Den första punkten var: Flera anställda i skolan. Det ska vara
              behöriga och utbildade lärare.
            </seg>
          </u>
          <u xml:id="i-ad7e0ec01d89b1e4-122" prev="i-ad7e0ec01d89b1e4-117" who="Q3055916">
            <seg xml:id="i-f1ppkbYJhFA4PKSC58hCy">
              Den andra punkten var: Ett tydligt och förbättrat kvalitetsarbete.
            </seg>
          </u>
          <u xml:id="i-ad7e0ec01d89b1e4-123" prev="i-ad7e0ec01d89b1e4-117" who="Q3055916">
            <seg xml:id="i-5dN5vBMbRnQyRrUBt2mvp7">
              Framåtsyftande individuella utvecklingsplaner ska införas från
              och med höstterminen 2005.
            </seg>
          </u>
          <u xml:id="i-ad7e0ec01d89b1e4-124" prev="i-ad7e0ec01d89b1e4-117" who="Q3055916">
            <seg xml:id="i-8JhwRzqPcFcp5Zxw9nLmSK">
              Vi ska göra insatser för att bryta segregationens negativa effekter
              och satsa på trygghet och studiero samt öka kunskaperna i svenska
              och matematik.
            </seg>
          </u>
          <u xml:id="i-ad7e0ec01d89b1e4-125" prev="i-ad7e0ec01d89b1e4-117" who="Q3055916">
            <seg xml:id="i-P936eYABjPabKDG2rUZ6At">
              Detta är avgörande faktorer för vår politik för att skapa en
              kunskapsskola där lärandet står i fokus och där elever och lärare
              respekterar varandra.
            </seg>
          </u>
          <u xml:id="i-ad7e0ec01d89b1e4-126" prev="i-ad7e0ec01d89b1e4-117" who="Q3055916">
            <seg xml:id="i-QLrzSeyakaNRZ8ZsdQoBg8">
              Fru talman! När jag lyssnar till oppositionen, framför allt Folkpartiet
              och Moderaterna, tycks det bara finnas en lösning för dem, och
              det handlar om att sortera i skolan. En generallösning tycks vara
              att sortera och dela upp i olika fack och ge dem som inte klarar
              av målen kvarsittning i grundskolan. Lars Leijonborg verkar helt
              och hållet ha övergett den socialliberala skolpolitiken. Han ska
              ha fler betyg i lägre åldrar. Han ska sortera bort elever från
              deras klasskamrater. Han vill låta 1718-åringar vara kvar i grundskolan
              tillsammans med 1314-åringar.
            </seg>
          </u>
          <u xml:id="i-ad7e0ec01d89b1e4-127" prev="i-ad7e0ec01d89b1e4-117" who="Q3055916">
            <seg xml:id="i-2MdNcLj5XXv18jv4uDCFgr">
              Jag är fullständigt övertygad om att det inte är en framkomlig
              väg att hålla kvar dessa halvvuxna tonåringar tillsammans med
              1314-åringar i grundskolan. Ungdomar som i övre tonåren har haft
              problem med skolgången kommer inte att lyckas bättre om de blir
              kvar i en miljö som är anpassad till yngre. Det är inte bra för
              dem, och jag är övertygad om att det inte heller är bra för grundskolan.
            </seg>
          </u>
          <u xml:id="i-ad7e0ec01d89b1e4-128" prev="i-ad7e0ec01d89b1e4-117" who="Q3055916">
            <seg xml:id="i-LeyNJsUK91u8eYjkrA5qNT">
              Jag har av flera talare blivit ombedd att tydliggöra min inställning
              till fristående skolor. Och jag vill ta tillfället i akt att göra
              det i denna kammare.
            </seg>
          </u>
          <u xml:id="i-ad7e0ec01d89b1e4-129" prev="i-ad7e0ec01d89b1e4-117" who="Q3055916">
            <seg xml:id="i-KLtBqpFz7AUgy3MVovhktT">
              Jag är positiv till många inslag när det gäller de fristående
              skolorna. Många av de fristående skolorna har bidragit till att
              utveckla vårt skolväsende så att vi har fått en bättre skola tack
              vare det förändringstryck som också den kommunala skolan har utsatts
              för. Men det betyder inte att jag, som Lars Leijonborg och Sten
              Tolgfors, är positiv till alla inslag bland de fristående skolorna.
            </seg>
          </u>
          <u xml:id="i-ad7e0ec01d89b1e4-130" prev="i-ad7e0ec01d89b1e4-117" who="Q3055916">
            <seg xml:id="i-CsQiQF11esDtZtRBzJ2sVF">
              Jag ser att det kan finnas problem när pengar som vi satsar på
              utbildning hamnar i fickorna på ett fåtal aktieägare. Jag ser
              också att det kan vara bekymmersamt om inte barn och ungdomar
              från olika uppväxtmiljöer, från olika etniska grupper och från
              olika religioner kan träffas i den gemensamma skolan. Fördomar
              och motsättningar kan öka om vi inte möts och skapar förståelse
              för varandras olika förutsättningar.
            </seg>
          </u>
          <note type="speaker" xml:id="i-XN5vGxN1tUmTW8oRVvcjrN">
            Anf. 10 STEN TOLGFORS (m):
          </note>
          <u xml:id="i-ad7e0ec01d89b1e4-131" next="i-ad7e0ec01d89b1e4-146" who="Q984112">
            <seg xml:id="i-VJfTHVLLbqWmtj59wGbPLC">
              Fru talman! Det är lätt för Ibrahim Baylan att tala om behöriga
              lärare och be om att vi ska tycka att det är trovärdigt. Men när
              han samtidigt skär ned i lärarutbildningen och inte återupprättar
              läraryrkets status, då blir han inte trovärdig i riksdagens ögon,
              och förmodligen inte heller i lärargruppens ögon. Han blir inte
              heller trovärdig när han tycker att det är ett problem att skattepengar
              går till vinst just när det gäller undervisning i skolan men tycker
              att det är helt okej att samma skattepengar går till vinst om
              någon städar skolans gymnastiksal. Det är en inkonsekvens som
              egentligen handlar mer om att vädja till Vänstern och de kanske
              något mer populistiska krafterna inom Vänstern, därför att bakom
              retorikens röda fanor om solidaritet går varje år vart fjärde
              barn genom skolan utan att nå målen. Och i ett kunskapssamhälle
              som det som vi befinner oss i och än mer kommer att befinna oss
              i finns det ingen fråga som tydligare kan vara en klassfråga än
              denna.
            </seg>
          </u>
          <u xml:id="i-ad7e0ec01d89b1e4-132" prev="i-ad7e0ec01d89b1e4-131" who="Q984112">
            <seg xml:id="i-RiaodPdsCRrUE7XivrKqQw">
              Skolministern har alla möjligheter att bidra till att göra någonting
              åt detta. Hittills har han i stället talat om huvudmannaskap för
              att slippa tala om skolpolitikens syfte och innehåll.
            </seg>
          </u>
          <u xml:id="i-ad7e0ec01d89b1e4-133" prev="i-ad7e0ec01d89b1e4-131" who="Q984112">
            <seg xml:id="i-M6SLJUGaK83H7yk7G2CTyh">
              Det finns inte en likvärdig skola i Sverige i dag. Vilken kvalitet
              man får på skolan avgörs helt och fullt av var man föds och i
              vilken kommun man bor. Det är orättfärdigt. Minst valfrihet finns
              där den skulle behövas allra mest.
            </seg>
          </u>
          <u xml:id="i-ad7e0ec01d89b1e4-134" prev="i-ad7e0ec01d89b1e4-131" who="Q984112">
            <seg xml:id="i-UrGG6LiPgSPe7KZ59wj93a">
              Fredrik Reinfeldt och jag har ägnat hösten åt att besöka skolor
              i landets alla län. Vi har besökt framgångsrika kommunala skolor.
              95 % av eleverna går i den kommunala skolan. Men de får inte värst
              mycket uppmärksamhet, särskilt inte av skolministern som bara
              talar om huvudmannaskap och annat.
            </seg>
          </u>
          <u xml:id="i-ad7e0ec01d89b1e4-135" prev="i-ad7e0ec01d89b1e4-131" who="Q984112">
            <seg xml:id="i-VW8EiBdYtU33rEofuxreia">
              Vi har sett skolor där harmonin är så påtaglig att den går att
              ta på, där elever och lärare respekterar varandra, där vuxna stöttar
              varandra, där reglerna är tydliga, där man trivs och är trygg,
              där man gillar sin skola och där kunskapsresultaten är goda.
            </seg>
          </u>
          <u xml:id="i-ad7e0ec01d89b1e4-136" prev="i-ad7e0ec01d89b1e4-131" who="Q984112">
            <seg xml:id="i-PkDYPUke5K4CAbfFeKL6mS">
              Vi har också sett skolor som tidigare har haft problem där ansvaret
              har återupprättas, där stoltheten återkommer, där professionen
              börjar respekteras och resultaten förbättras, och där lärare faktiskt
              får vara lärare och inte projektledare.
            </seg>
          </u>
          <u xml:id="i-ad7e0ec01d89b1e4-137" prev="i-ad7e0ec01d89b1e4-131" who="Q984112">
            <seg xml:id="i-EeEy5jV87uZrTgWmWgbzG2">
              Men vi har också sett skolor där uppgivenheten är tydlig, där
              ansvaret alltid ligger någon annanstans, där otryggheten ligger
              i luften och känns direkt när man stiger in i skolan, där elever
              slår sönder inredning och varandra, fotar tjejer med kameramobil
              i omklädningsrum och oordning förstör lektionerna och där vuxna
              har kapitulerat, där toaletterna hålls låsta därför att de annars
              förstörs och där kunskapsresultaten är bedrövliga.
            </seg>
          </u>
          <u xml:id="i-ad7e0ec01d89b1e4-138" prev="i-ad7e0ec01d89b1e4-131" who="Q984112">
            <seg xml:id="i-KyX74GSGD32aHxGtJZM7pA">
              Skolan speglar samhället. Så långt är det rätt. Men skolan ska
              inte spegla familjen på det viset att dåliga uppväxtförhållanden
              fortplantas.
            </seg>
          </u>
          <u xml:id="i-ad7e0ec01d89b1e4-139" prev="i-ad7e0ec01d89b1e4-131" who="Q984112">
            <seg xml:id="i-CjgG6nw2QDhjPDGct3zyTz">
              Det finns många bilder av svensk skola.
            </seg>
          </u>
          <u xml:id="i-ad7e0ec01d89b1e4-140" prev="i-ad7e0ec01d89b1e4-131" who="Q984112">
            <seg xml:id="i-WjCsxtLXgWeLvcLZUYRe8Z">
              Våren 2003 fanns det 52 skolor där samtliga elever utan undantag
              klarade alla mål. Vem talar om dem?
            </seg>
          </u>
          <u xml:id="i-ad7e0ec01d89b1e4-141" prev="i-ad7e0ec01d89b1e4-131" who="Q984112">
            <seg xml:id="i-K3KmQaMTcrS3xbAprGmrqy">
              Det fanns 154 skolor där samtliga elever klarade gymnasiebehörighet.
              Vem talar om dem?
            </seg>
          </u>
          <u xml:id="i-ad7e0ec01d89b1e4-142" prev="i-ad7e0ec01d89b1e4-131" who="Q984112">
            <seg xml:id="i-3CjK9PjUieW3h9eBaAqmht">
              Det fanns 89 skolor där alla elever utom maximalt 5 % nådde alla
              mål och 475 skolor där alla elever utom 5 % klarade full gymnasiebehörighet.
            </seg>
          </u>
          <u xml:id="i-ad7e0ec01d89b1e4-143" prev="i-ad7e0ec01d89b1e4-131" who="Q984112">
            <seg xml:id="i-KbMb5YHBgr58MR3n3z5S8F">
              Debatten om vad som gör en skola framgångsrik är väldigt viktig,
              för det fanns också skolor där mer än hälften inte nådde kunskapsmålen.
              Dessutom finns det kommuner där det varierar mellan noll och hälften
              när det gäller den andel som inte når kunskapsmålen.
            </seg>
          </u>
          <u xml:id="i-ad7e0ec01d89b1e4-144" prev="i-ad7e0ec01d89b1e4-131" who="Q984112">
            <seg xml:id="i-9Ju91dYxEuAXrPAjRvDEam">
              Vi har inte en likvärdig skola i Sverige i dag vare sig jämfört
              mellan skolor eller jämfört mellan kommuner och inte heller sett
              över landet.
            </seg>
          </u>
          <u xml:id="i-ad7e0ec01d89b1e4-145" prev="i-ad7e0ec01d89b1e4-131" who="Q984112">
            <seg xml:id="i-Wov9X5VSNPdofCg12JB3XR">
              Det är både realistiskt och nödvändigt att alla når kunskapsmålen.
              Det är vårt krav på skolan. Vår skyldighet sedan är att ge nya
              verktyg. Då lär inte vinstförbud eller begränsningar för kristna
              friskolor leda någon vart.
            </seg>
          </u>
          <u xml:id="i-ad7e0ec01d89b1e4-146" prev="i-ad7e0ec01d89b1e4-131" who="Q984112">
            <seg xml:id="i-NUzKc3Ker84xo3PUDiGPiC">
              Baylans förslag gör inte att ett enda svenskt barn lär sig någonting
              mer i svensk skola. Det accepterar inte vi moderater.
            </seg>
          </u>
          <note type="speaker" xml:id="i-UV459UKNBnkgpQqy4nQQgo">
            Anf. 11 LARS LEIJONBORG (fp):
          </note>
          <u xml:id="i-ad7e0ec01d89b1e4-147" next="i-ad7e0ec01d89b1e4-151" who="Q946818">
            <seg xml:id="i-LEDDs6DBrwEwhQeXojTq28">
              Fru talman! Barn är jämlika men olika. Att våga se båda de leden
              och erkänna dem är väldigt viktigt. Skolan ska ge alla bästa möjliga
              chans. Men ska vi leva upp till det målet måste vi våga inse att
              elevernas förutsättningar är väldigt olika begåvningsmässigt,
              när det gäller hemförhållanden och så vidare.
            </seg>
          </u>
          <u xml:id="i-ad7e0ec01d89b1e4-148" prev="i-ad7e0ec01d89b1e4-147" who="Q946818">
            <seg xml:id="i-BtihBP7L56MGTqcGx38C9D">
              Kalla det gärna för att sortera, men då är det skolans uppgift
              att ge ett särskilt stöd till de barn som behöver ett särskilt
              stöd, att ge dem mera tid och att ge dem tillfälle att koncentrera
              sig på det som är allra viktigast.
            </seg>
          </u>
          <u xml:id="i-ad7e0ec01d89b1e4-149" prev="i-ad7e0ec01d89b1e4-147" who="Q946818">
            <seg xml:id="i-USo1JHovJyCEHzNHmuHpSr">
              Om det för hundra år sedan var så att en del pojkar behövde lite
              längre tid för att ge sina svar var det väl en god pedagogisk
              insikt att ge dem den tiden, för barn är jämlika men olika. Skolan
              ska möta varje pojke och flicka där just han eller hon befinner
              sig och ge det stöd som han eller hon behöver. Kalla det gärna
              sorteringsskola, men för oss är det den socialliberala skola som
              har största förutsättningarna att ge alla elever det stöd de behöver.
            </seg>
          </u>
          <u xml:id="i-ad7e0ec01d89b1e4-150" prev="i-ad7e0ec01d89b1e4-147" who="Q946818">
            <seg xml:id="i-FnSG6B3nwCconTjfnVSfsa">
              När ska de borgerliga partierna inte begära en skoldebatt när
              det kommer en rapport från Skolverket? frågade Lennart Gustavsson.
              Ja, naturligtvis när det kommer en rapport som visar att det har
              vänt för den svenska skolan, att kunskaperna växer och att färre
              slås ut. Den rapporten har vi ännu inte läst.
            </seg>
          </u>
          <u xml:id="i-ad7e0ec01d89b1e4-151" prev="i-ad7e0ec01d89b1e4-147" who="Q946818">
            <seg xml:id="i-C9tqRp4PUErhzmNiiY9CXJ">
              Naturligtvis förstår jag att Sofia Larsen har små förväntningar
              på de två år som Ibrahim Baylan kommer att vara skolminister.
              Men jag har också läst rapporterna om vad som ger framgångsrika
              skolor. Där brukar man tala om höga förväntningar. Jag vill ännu
              inte ge upp beträffande de här två åren, utan jag har fortfarande
              höga förväntningar. Låt oss hoppas att det här ministerbytet inte
              bara är ett byte av person utan också kan innebära ett byte av
              politik!
            </seg>
          </u>
          <note type="speaker" xml:id="i-T3xipxk9FkAbYRLiqbAQ2j">
            Anf. 12 INGER DAVIDSON (kd):
          </note>
          <u xml:id="i-ad7e0ec01d89b1e4-152" next="i-ad7e0ec01d89b1e4-157" who="Q4944305">
            <seg xml:id="i-3XVRQJZXEr87gzR69NS37D">
              Fru talman! Jo, jag lyssnade faktiskt på skolministern, även
              om han inte tror det, och jag noterade detta med trygghet och
              studiero som efterlyses. Det är verkligen en bristvara i dag i
              svenska skolor.
            </seg>
          </u>
          <u xml:id="i-ad7e0ec01d89b1e4-153" prev="i-ad7e0ec01d89b1e4-152" who="Q4944305">
            <seg xml:id="i-79BKLWSnpeW6Kj5GWaECDJ">
              Lärare och skolledare för en ojämn kamp för att få en fungerande
              arbetssituation för både elever och personal. Det handlar om så
              enkla saker som att hålla tider, att respektera andras arbete,
              att lyssna på varandra och att få eleverna att stoppa undan sina
              mobiltelefoner under lektioner.
            </seg>
          </u>
          <u xml:id="i-ad7e0ec01d89b1e4-154" prev="i-ad7e0ec01d89b1e4-152" who="Q4944305">
            <seg xml:id="i-8RNhdrJtLhNUcenbo6abZe">
              Ett ordningsproblem som väldigt många skolor brottas med, inte
              minst på gymnasiet, är det utbredda skolket. Vi hade nyligen en
              debatt här i riksdagen. Då frågade jag Socialdemokraternas företrädare
              hur hon ansåg att vi skulle komma till rätta med det problemet.
              Hon svarade att det var ingenting som kammaren kunde besluta om
              och sade att det är ledning och kommuner som måste vara väldigt
              stränga på att det är närvaro som gäller.
            </seg>
          </u>
          <u xml:id="i-ad7e0ec01d89b1e4-155" prev="i-ad7e0ec01d89b1e4-152" who="Q4944305">
            <seg xml:id="i-K9R5mHD54aMjo7NnPASsM6">
              Ja, precis så har Socialdemokraterna sagt oavsett vilken ordningsfråga
              det gällt detta är det upp till läraren att klara av. Ja, så är
              det, men då måste de också få vidta de åtgärder som de anser behövs.
            </seg>
          </u>
          <u xml:id="i-ad7e0ec01d89b1e4-156" prev="i-ad7e0ec01d89b1e4-152" who="Q4944305">
            <seg xml:id="i-5cVHxuUojM4x4AjjCq9myv">
              Ungefär samtidigt som vi debatterade den här frågan i riksdagen
              läste jag om en skola i Norrbotten som hade infört olovlig frånvaro
              i betyget. Man fick genast påbackning av Skolverket, regeringens
              myndighet, som upplyste om att det inte är tillåtet.
            </seg>
          </u>
          <u xml:id="i-ad7e0ec01d89b1e4-157" prev="i-ad7e0ec01d89b1e4-152" who="Q4944305">
            <seg xml:id="i-BuMe1jNYdchgtVm95XuU5z">
              Om det ska bli tillåtet måste alltså det beslutet fattas på politisk
              nivå, och nu ska jag väldigt konkret fråga skolministern: Anser
              du att skolor som vill uppge olovlig frånvaro i betyget som ett
              sätt att komma åt skolket ska få göra det? Och är du i så fall
              beredd att ge Skolverket direktiv om att det är okej? Det räcker
              om du svarar med ett ja eller ett nej. Jag vet ju att du har kort
              tid på dig.
            </seg>
          </u>
          <note type="speaker" xml:id="i-A1DhAbJsG3ByFoPPB6ZW7f">
            Anf. 13 LENNART GUSTAVSSON (v):
          </note>
          <u xml:id="i-ad7e0ec01d89b1e4-158" next="i-ad7e0ec01d89b1e4-164" who="Q5778392">
            <seg xml:id="i-8TDR8MpgmYuofYMmkrGJEZ">
              Fru talman! Debatten blir ibland lite märklig när vi inte har
              möjlighet till repliker och så. Jag ska i alla fall försöka kommentera
              en del och göra en del reflexioner.
            </seg>
          </u>
          <u xml:id="i-ad7e0ec01d89b1e4-159" prev="i-ad7e0ec01d89b1e4-158" who="Q5778392">
            <seg xml:id="i-EgR87fRWCh1Fc1agNKPpen">
              Först och främst gäller det detta med rapporter som kommer. Jag
              ser rapporterna som en del av det kvalitetsarbete som vi har i
              skolan. Jag tror inte att vi någonsin får en rapport där det talas
              om att allting är perfekt. Rapporterna är ett hjälpmedel för oss
              i kvalitetsarbetet.
            </seg>
          </u>
          <u xml:id="i-ad7e0ec01d89b1e4-160" prev="i-ad7e0ec01d89b1e4-158" who="Q5778392">
            <seg xml:id="i-37NHuCtHRqmVNAcCuvVWrC">
              Lars Leijonborg står här i talarstolen och talar väl om en sorteringsskola.
              Det gör mig lite fundersam. Det gör mig också fundersam kring
              hur man ska få ihop den borgerliga alliansen. Ställer Centerpartiet
              upp på beskrivningen att en sorteringsskola är en bra skola?
            </seg>
          </u>
          <u xml:id="i-ad7e0ec01d89b1e4-161" prev="i-ad7e0ec01d89b1e4-158" who="Q5778392">
            <seg xml:id="i-YXZCt9GyHQAZaMbH75XCHU">
              En annan reflexion jag här gör gäller att det talas väldigt mycket
              om gymnasieskolan, men förskolan har aldrig nämnts. Jag som vänsterpartist
              menar att förskolan har en oerhört viktig roll. En målsättning
              måste vara att göra förskolan tillgänglig för alla. Hur ställer
              sig den borgerliga alliansen till det?
            </seg>
          </u>
          <u xml:id="i-ad7e0ec01d89b1e4-162" prev="i-ad7e0ec01d89b1e4-158" who="Q5778392">
            <seg xml:id="i-9SXdJNgoT9snspLGbHdG7a">
              Det faktum att Skolverket i sin rapport pekar på sådana resultat
              som att svenska elever har förmåga att kritiskt granska information
              och är bra på att samarbeta nämns över huvud taget inte av Moderaterna.
            </seg>
          </u>
          <u xml:id="i-ad7e0ec01d89b1e4-163" prev="i-ad7e0ec01d89b1e4-158" who="Q5778392">
            <seg xml:id="i-178YyAmkNqhZDYdVEYwoC1">
              Min fundering blir om sådana saker inte är viktiga för Moderaterna.
              Hotar kritiskt tänkande elever som bland annat visar ett ökat
              intresse för globala frågor den moderata ordningen?
            </seg>
          </u>
          <u xml:id="i-ad7e0ec01d89b1e4-164" prev="i-ad7e0ec01d89b1e4-158" who="Q5778392">
            <seg xml:id="i-AdKNbw2UiUHYvZNTKdhJud">
              De sista sekunderna ska jag ta upp ett intressant utspel från
              bland annat Kristdemokraterna. Där kan jag rikta mig till skolministern
              vi ska ju jobba med den nya skollagen. Ska vi fundera lite grann
              på det som nämnts om kommunala friskolor? Att utveckla alternativ,
              att öka elevinflytandet, att öka föräldrainflytandet och att jobba
              med alternativ pedagogik ska inte vara förbehållet de fristående
              skolorna. Kan vi tänka oss att jobba med en inriktning åt det
              hållet även när det gäller de kommunala skolorna?
            </seg>
          </u>
          <note type="speaker" xml:id="i-7rD53Nb1QMnsrGEpKr2aEG">
            Anf. 14 SOFIA LARSEN (c):
          </note>
          <u xml:id="i-ad7e0ec01d89b1e4-165" next="i-ad7e0ec01d89b1e4-170" who="Q4960997">
            <seg xml:id="i-6FbR1g6NgeQgNXw2fHa9sm">
              Fru talman! Skolministern och Vänsterpartiet är oroliga för att
              den borgerliga politiken gör att vi får en sorteringsskola att
              vi sorterar elever och barn i vårt land men det är precis det
              som just nu händer i Sverige. Det är precis den kunskapssegregering
              som vi i dag ser i landets skolor. Det är precis den delningen
              som ökar, mer och mer för varje dag.
            </seg>
          </u>
          <u xml:id="i-ad7e0ec01d89b1e4-166" prev="i-ad7e0ec01d89b1e4-165" who="Q4960997">
            <seg xml:id="i-GQREhX3Zfksna8RCqzwBS1">
              Det är detta som jag och den borgerliga alliansen vill ändra
              på. Vi tror helt och fullt att om vi ger alla elever en ärlig
              chans från början kan väldigt många lyckas. Det är den möjligheten,
              den kunskapen och det självförtroendet som vi vill ge alla elever
              i skolorna runtom i landet. Det är en tydlig ideologisk skillnad
              i förhållande till vad Socialdemokraterna och Vänstern i dag håller
              på med.
            </seg>
          </u>
          <u xml:id="i-ad7e0ec01d89b1e4-167" prev="i-ad7e0ec01d89b1e4-165" who="Q4960997">
            <seg xml:id="i-BciSggKio2Dodnn9qQTAYb">
              Vi ska ställa kravet på skolan att alla ska lyckas och kunna
              nå kunskapsmålen. Lyckas inte eleverna med det har vi som politiker
              totalt misslyckats. Vi kan inte acceptera att några försvinner
              ut, att några inte har möjligheter i arbetslivet, att några inte
              kan studera och att några inte kan få ett arbete att gå till på
              grund av att de i tidig ålder inte fick lära sig att läsa och
              skriva.
            </seg>
          </u>
          <u xml:id="i-ad7e0ec01d89b1e4-168" prev="i-ad7e0ec01d89b1e4-165" who="Q4960997">
            <seg xml:id="i-T9RygAEYsNh2Gp2QwMcVdr">
              Nej, bort från den efterhandskonstruktion, den efterhandspolitik,
              som regeringen ihop med Vänstern i dag står för där man säger:
              Vi försöker fixa till gymnasieskolan utifrån grundskolans problem.
              Vi försöker fixa till slutet på grundskolan det som händer tidigt.
            </seg>
          </u>
          <u xml:id="i-ad7e0ec01d89b1e4-169" prev="i-ad7e0ec01d89b1e4-165" who="Q4960997">
            <seg xml:id="i-Yc4fNdJuwNvWxhE28tcABT">
              Satsa på alla resurser tidigt för varje elev, på en elevanpassad
              och mer individuellt anpassad skola där barnen och eleverna får
              lära sig att läsa, räkna och skriva i tid i stället för att behöva
              ta igen det på gymnasiet eller när de blir vuxna och är ute i
              arbetslivet.
            </seg>
          </u>
          <u xml:id="i-ad7e0ec01d89b1e4-170" prev="i-ad7e0ec01d89b1e4-165" who="Q4960997">
            <seg xml:id="i-UTeonSWSp6ByLtUfkw63ux">
              Är skolministern beredd att se till att skolan får möjligheten
              att arbeta mer individuellt, flexibelt och elevanpassat?
            </seg>
          </u>
          <note type="speaker" xml:id="i-A6ydApBrgHkr4LPhKjz764">
            Anf. 15 MIKAELA VALTERSSON (mp):
          </note>
          <u xml:id="i-ad7e0ec01d89b1e4-171" next="i-ad7e0ec01d89b1e4-175" who="Q4354795">
            <seg xml:id="i-2UNUcAZSscVPz1UJALXU5R">
              Fru talman! Jag skulle vilja rikta uppmärksamheten på och ställa
              två frågor till Ibrahim Baylan.
            </seg>
          </u>
          <u xml:id="i-ad7e0ec01d89b1e4-172" prev="i-ad7e0ec01d89b1e4-171" who="Q4354795">
            <seg xml:id="i-TQSocvzFp1kxG6KCd9UDXH">
              Den nationella utvärderingen visade på stora könsskillnader i
              attityder och inställning till ämnen och kunskaper. Flickor får
              alltjämt högre betyg i alla ämnen så när som på i idrottsämnet.
              Flickor har i högre grad tagit till sig och omfattas av värdegrunden
              i läroplanen. Pojkar visar på sämre motivation för svenskämnet
              och upplever sig också få sämre stöd hemifrån. Flickor visar på
              en god empatisk förmåga och förmåga att leva sig in i andra människors
              villkor.
            </seg>
          </u>
          <u xml:id="i-ad7e0ec01d89b1e4-173" prev="i-ad7e0ec01d89b1e4-171" who="Q4354795">
            <seg xml:id="i-FW2WAbbMSKycZJFaCVM3aH">
              Man måste nog efter ännu en rapport som visar den här skevheten
              fundera om det är så att skolan är bättre anpassad efter flickor
              än pojkar och hur man ska öka pojkars möjligheter att lyckas i
              skolan. Det här är en viktig jämställdhetsfråga som bör lyftas
              fram i en mer nyanserad jämställdhetsdebatt. Det vore intressant
              att höra om skolministern är beredd att initiera ett projekt Pojke
              för att förändra dessa skillnader.
            </seg>
          </u>
          <u xml:id="i-ad7e0ec01d89b1e4-174" prev="i-ad7e0ec01d89b1e4-171" who="Q4354795">
            <seg xml:id="i-GYkFX5ur16jbuQmuU82rEd">
              Så till frågan om fristående skolor. Tyvärr är skolminister Ibrahim
              Baylan helt fel ute. Att säga att man är positiv till fristående
              skolor saknar trovärdighet när man samtidigt har en mängd invändningar
              och vill försvåra tillvaron för friskolorna att verka.
            </seg>
          </u>
          <u xml:id="i-ad7e0ec01d89b1e4-175" prev="i-ad7e0ec01d89b1e4-171" who="Q4354795">
            <seg xml:id="i-H9hk84G2sHD8xkAPJkidJS">
              Jag skulle vilja att skolministern förtydligade i dag: Tänker
              du ta initiativ till att försvåra möjligheten att starta och driva
              fristående skolor? Här tror jag att det är många som vill ha ett
              svar. Det är inte heller helt schyst att få det att låta som att
              det är ett stort problem i dag, att man plockar pengar från den
              offentliga sektorn i privata fickor. Detta problem finns inte;
              det är en icke-fråga. Det är ett ideologiskt spöke i huvudet på
              en del vänsterpartister och socialdemokrater.
            </seg>
          </u>
          <note type="speaker" xml:id="i-7yfYx8HWtAWL39pbGuyWww">
            Anf. 16 Statsrådet IBRAHIM BAYLAN (s):
          </note>
          <u xml:id="i-ad7e0ec01d89b1e4-176" next="i-ad7e0ec01d89b1e4-186" who="Q3055916">
            <seg xml:id="i-4vGp7C6RiUTCb4HRTDuMzd">
              Fru talman! Jag har fått många frågor, däribland om läsförståelse.
              Jag skulle vilja ta tillfället i akt att presentera min uppfattning
              där.
            </seg>
          </u>
          <u xml:id="i-ad7e0ec01d89b1e4-177" prev="i-ad7e0ec01d89b1e4-176" who="Q3055916">
            <seg xml:id="i-2iQczshC4Ztn8BvGViNY12">
              Jag kom till Sverige som nioårig, och min familj bosatte sig
              i Norsborg i norra Botkyrka. I skolan upptäckte jag väldigt snart
              att det svenska språket var avgörande för framgång i alla ämnen.
              När jag inte klarade av svenskan hängde jag inte med i de andra
              ämnena, och jag kände mig ganska dum och otillräcklig i ämnen
              som till exempel matematik och engelska. Mina föräldrar hade inte
              möjlighet att hjälpa mig, men de försökte ändå komma med uppmuntran
              och stöd. Allteftersom jag lärde mig svenska språket gick det
              bättre och bättre.
            </seg>
          </u>
          <u xml:id="i-ad7e0ec01d89b1e4-178" prev="i-ad7e0ec01d89b1e4-176" who="Q3055916">
            <seg xml:id="i-QQHHgvbUC59b5eFTVK8SAu">
              De här erfarenheterna har gjort att jag i mina tidigare uttalanden
              har varit väldigt tydlig med att läsförmågan och läsförståelsen
              står väldigt högt upp på min dagordning. Jag blir än mer stärkt
              i detta när jag läser Skolverkets nationella utvärdering som visar
              att elevernas läsförmåga i skolan har försämrats.
            </seg>
          </u>
          <u xml:id="i-ad7e0ec01d89b1e4-179" prev="i-ad7e0ec01d89b1e4-176" who="Q3055916">
            <seg xml:id="i-Jnugw2RFoHwFE4ZSCWssmf">
              Jag är övertygad om att det krävs åtgärder för att vända trenden.
              I grunden handlar det om att stärka jämlikheten i skolan. Vi är
              helt överens om att alla elever, oavsett kön, etnisk bakgrund,
              föräldrarnas kunskaper eller bostadsort ska ges samma möjligheter
              och förutsättningar att förverkliga sina drömmar.
            </seg>
          </u>
          <u xml:id="i-ad7e0ec01d89b1e4-180" prev="i-ad7e0ec01d89b1e4-176" who="Q3055916">
            <seg xml:id="i-6NgBmjg4pZmccGQ55MQzTy">
              I budgetpropositionen för nästa år satsar regeringen ytterligare
              resurser för att stärka insatserna i segregerade områden. Totalt
              avsätts 225 miljoner kronor under 2006/07.
            </seg>
          </u>
          <u xml:id="i-ad7e0ec01d89b1e4-181" prev="i-ad7e0ec01d89b1e4-176" who="Q3055916">
            <seg xml:id="i-FX2TTF8aHj1K33b59ZfRrs">
              Ett av de mest prioriterade områdena för de här riktade insatserna
              är att stärka läsförmågan och läsförståelsen. Det ska ske genom
              att stötta elevernas och lärarnas användning av skolbibliotek.
              Skolorna ska stimuleras till att använda skolbiblioteket som en
              del av undervisningen. Biblioteken ska vara lättillgängliga, och
              de ska kännas som en naturlig läromiljö.
            </seg>
          </u>
          <u xml:id="i-ad7e0ec01d89b1e4-182" prev="i-ad7e0ec01d89b1e4-176" who="Q3055916">
            <seg xml:id="i-HkCWEfP8hsJtzG32KKT1gE">
              Lärarna ska uppmuntra eleverna att läsa skönlitteratur, och författarbesök
              ska kunna användas av kommunerna i skolorna för att visa värdet
              av läsningen. De resurser som vi nu sätter in i segregerade områden
              vill jag använda till riktade insatser i dessa skolor just för
              att stärka läsningen.
            </seg>
          </u>
          <u xml:id="i-ad7e0ec01d89b1e4-183" prev="i-ad7e0ec01d89b1e4-176" who="Q3055916">
            <seg xml:id="i-APUQAKQ8bw4VdjnzWhdYaV">
              Jag vill också att det i varje skola, i varje klassrum ska finnas
              en uppsättning av bra klassisk skönlitteratur. Jag vill undersöka
              möjligheterna att erbjuda billiga sådana klassuppsättningar tillsammans
              med bokförlagen.
            </seg>
          </u>
          <u xml:id="i-ad7e0ec01d89b1e4-184" prev="i-ad7e0ec01d89b1e4-176" who="Q3055916">
            <seg xml:id="i-6vAGF45YBGPe1Z7NXuSCUo">
              Jag kommer också att rekommendera kommunen att inom ramen för
              de kvarstående personalförstärkningspengarna om ca 2 miljarder
              kronor prioritera tjänster som på olika sätt kan stärka elevernas
              läsutveckling. Skolorna och kommunerna behöver också bättre verktyg
              för att stärka läsförmågan och läsutvecklingen. På ett antal skolor
              finns läsutvecklingsprogram, men det gäller långt ifrån alla skolor.
              Därför har jag för avsikt att be våra skolmyndigheter att kvalitetssäkra
              ett antal nationella läsutvecklingsprogram för de tidigare åren.
            </seg>
          </u>
          <u xml:id="i-ad7e0ec01d89b1e4-185" prev="i-ad7e0ec01d89b1e4-176" who="Q3055916">
            <seg xml:id="i-CY64Ysgx4BPasDbrm2HWA6">
              Jag vill också se ett ökat samarbete mellan skolan och föräldrarna,
              där föräldrarna används som en resurs i skolan. Jag är övertygad
              om att föräldrarna kan göra mycket mer för barnens läsutveckling,
              och jag vill uppmuntra skolorna att möta föräldrarna på ett systematiskt
              sätt och skapa ett bättre samarbete mellan hem och skola.
            </seg>
          </u>
          <u xml:id="i-ad7e0ec01d89b1e4-186" prev="i-ad7e0ec01d89b1e4-176" who="Q3055916">
            <seg xml:id="i-NQmgsv4bZqpUnBayFiT7Nr">
              Förutom de insatser som vi gör i skolan måste vi också se till
              att de som utbildar sig till lärare har rejäla kunskaper i att
              lära barn och ungdomar att läsa. Jag avser därför att ta initiativ
              till att, tillsammans med Leif Pagrotsky, samlat på alla lärarhögskolor
              försäkra mig om att detta är en prioriterad fråga även för dem.
            </seg>
          </u>
          <note type="speaker" xml:id="i-6xjQYtoLXVHeyxkkGVeMnS">
            Anf. 17 STEN TOLGFORS (m):
          </note>
          <u xml:id="i-ad7e0ec01d89b1e4-187" next="i-ad7e0ec01d89b1e4-191" who="Q984112">
            <seg xml:id="i-Mqm42cspfm6EeMZRK87ggG">
              Fru talman! Om du gillade Lars Engqvist så kommer du att älska
              Ibrahim Baylan. Han har nämligen övertagit Lars Engqvists gamla
              tal om stopplagar, vinstförbud och misstro mot alternativ. Ministerbytet
              gav Baylan en chans att lägga om den kursen i skolan, som bevisligen
              inte har fungerat. Men de förslag som han lämnar kommer inte att
              göra att ett enda barn når kunskapsmålen. Vi ser en ung och ny
              minister men en mycket gammal politik.
            </seg>
          </u>
          <u xml:id="i-ad7e0ec01d89b1e4-188" prev="i-ad7e0ec01d89b1e4-187" who="Q984112">
            <seg xml:id="i-DGC8xaYxotvNNDSmTvSuvg">
              Vi hör här i debatten att vänsteralliansen är mer bekymrad över
              borgerlighetens arbetsgrupper än över elevernas verklighet. Man
              anklagar borgerligheten för sortering. Skolminister Baylan representerar
              en skolpolitik där barn sorteras för livet i den socialdemokratiska
              trekvartsskolan. Grundkunskaperna är livets körkort, och vi kan
              inte leva med att vart fjärde barn inte får dem.
            </seg>
          </u>
          <u xml:id="i-ad7e0ec01d89b1e4-189" prev="i-ad7e0ec01d89b1e4-187" who="Q984112">
            <seg xml:id="i-CeEQc5p52ku1eUuzdozebe">
              Segregationen finns där i dag, skolminister Baylan. Den är inte
              orsakad av alternativ. Den är orsakad av en skolpolitik som mist
              sitt fokus på kunskap. Visst är det utmärkt att svenska barn har
              ett gott kritiskt tänkande, men utan en kunskapsgrund går det
              inte att tolka eller förstå omgivningen. Kunskap är makt, och
              dagens skolpolitik gör en fjärdedel av landets barn maktlösa.
            </seg>
          </u>
          <u xml:id="i-ad7e0ec01d89b1e4-190" prev="i-ad7e0ec01d89b1e4-187" who="Q984112">
            <seg xml:id="i-DRhkqyutrTmABvKsc9JLtH">
              Tvåspråkig undervisning talar skolminister Baylan ofta om, och
              det är utmärkt. Det är nämligen så att flera partier i riksdagen
              har gjort det i flera år. Det är alltså inte en nyhet som kom
              med Baylan eller Socialdemokraterna. Det jag vänder mig starkt
              emot är Baylans kollektivistiska utpekande syn på detta. Varför
              ska den här typen av möjligheter bara finnas i segregerade områden,
              som han uttrycker det? Varför bara för vissa?
            </seg>
          </u>
          <u xml:id="i-ad7e0ec01d89b1e4-191" prev="i-ad7e0ec01d89b1e4-187" who="Q984112">
            <seg xml:id="i-CX6CFSXoV1y5zApxz8LSz7">
              Utvärderingar som tidigare gjorts av Integrationsverket visar
              att invandrartjejer som grupp lyckas bättre i skolan än infödda
              svenska pojkar. Sluta göra skolans problem till ett invandrarproblem!
              Det är det inte. Det är ett problem som handlar om social bakgrund,
              och det handlar om att skolan har mist sitt kunskapsfokus. Den
              individualisering som krävs finns inte i dag. Det kan vi tillsammans
              göra någonting åt. Men bryt med kollektiviseringen och misstron
              mot alternativen. Stärk skolans eget ansvar, så kan vi komma framåt.
            </seg>
          </u>
          <note type="speaker" xml:id="i-HxZTzrEDt2kDHhC2APSt6K">
            Anf. 18 Statsrådet IBRAHIM BAYLAN (s):
          </note>
          <u xml:id="i-ad7e0ec01d89b1e4-192" next="i-ad7e0ec01d89b1e4-203" who="Q3055916">
            <seg xml:id="i-Av2wgGFoWJj9Ybj1UB58nn">
              Fru talman! Återigen märker jag att det finns ett intresse hos
              vissa ledamöter i den här kammaren att lägga ord i munnen på varandra.
              Moderaterna tycks vara mer intresserade av att prata om stopplagen
              och annat ord som jag aldrig har tagit i min mun än att diskutera
              själva innehållet i skolans utveckling.
            </seg>
          </u>
          <u xml:id="i-ad7e0ec01d89b1e4-193" prev="i-ad7e0ec01d89b1e4-192" who="Q3055916">
            <seg xml:id="i-Qd5gvhjmtxjNwcRyDD3KTG">
              Fru talman! Jag har under min korta tid som skolminister fått
              en mängd mejl från lärare och skolledare. Det genomgående temat
              i nio av tio av dem är en uppmaning till mig att lyfta fram allt
              det positiva som sker i skolan. De som har skickat mejlen menar
              att den allmänna bilden av skolan är alldeles för negativ jämfört
              med den vardag som de upplever. Nu när jag hör representanter
              från framför allt Moderaterna och Folkpartiet förstår jag vad
              dessa lärare och skolledare menar.
            </seg>
          </u>
          <u xml:id="i-ad7e0ec01d89b1e4-194" prev="i-ad7e0ec01d89b1e4-192" who="Q3055916">
            <seg xml:id="i-TBQRNAC9bnT1rXPqbWWQW9">
              Den här debatten visar att det lätt blir en slagsida åt det negativa
              i skolan. Jag vill här i kammaren passa på att ge en eloge till
              allt det positiva arbete som tusentals och åter tusentals lärare,
              rektorer och annan personal gör i skolan. Jag tycker att det är
              viktigt att framhålla att de gör en väldigt god insats samtidigt
              som vi tittar på vad vi kan göra åt de brister som finns.
            </seg>
          </u>
          <u xml:id="i-ad7e0ec01d89b1e4-195" prev="i-ad7e0ec01d89b1e4-192" who="Q3055916">
            <seg xml:id="i-SovhRMdeodFsk4feTMzamb">
              Jag vill ändå tacka Moderaterna för att ni tog initiativ till
              denna debatt. Den har visat på de tydliga skillnader som finns
              i svensk skolpolitik. Den moderata segregerings- och sorteringsskolan
              står mot en skola för alla där jämlikhet och solidaritet går hand
              i hand.
            </seg>
          </u>
          <u xml:id="i-ad7e0ec01d89b1e4-196" prev="i-ad7e0ec01d89b1e4-192" who="Q3055916">
            <seg xml:id="i-AGn1HT7T4tbmLkUUowZWGG">
              Jag vill skapa en kunskapsskola där trygghet, lärande och studiero
              står i centrum. Mot detta står den moderata sorteringsskolan.
            </seg>
          </u>
          <u xml:id="i-ad7e0ec01d89b1e4-197" prev="i-ad7e0ec01d89b1e4-192" who="Q3055916">
            <seg xml:id="i-44ZLwX5p7bg4QwVfuoGaUR">
              Under det senaste året har vi på område efter område sett hur
              Moderaterna har backat från sin politik. Nu har ni två år på er
              att skriva en artikel på DN Debatt och backa också i den här frågan,
              backa från sorteringsskolan. Den gynnar bara dem som redan har
              det lättast.
            </seg>
          </u>
          <note xml:id="i-ULa96ZYbxZhJYrsXbkLHY5">
            Överläggningen var härmed avslutad.
          </note>
          <note xml:id="i-2dCtMXJSpGdEhdrynecTxE">
            2 § Avsägelse
          </note>
          <note xml:id="i-RQdNUDfvyavi3h9sPK6LmU">
            Tredje vice talmannen meddelade att Britta Lejon (s) avsagt sig
            uppdraget som ledamot i arbetsmarknadsutskottet.
          </note>
          <note xml:id="i-9jwC4KahHoavAUbHMu4kFv">
            Kammaren biföll denna avsägelse.
          </note>
          <note xml:id="i-oE6rApNL3wD9tvy7MHuzK">
            3 § Meddelande om ändring i kammarens sammanträdesplan
          </note>
          <note xml:id="i-RhMhrfs9E4tf2FxbynMFra">
            Tredje vice talmannen meddelade att voteringen onsdagen den 24
            november kl. 9.00 skulle utgå.
          </note>
          <u xml:id="i-ad7e0ec01d89b1e4-198" prev="i-ad7e0ec01d89b1e4-192" who="Q3055916">
            <seg xml:id="i-AQJYGjdpagmD2RSXokAMcR">
              Voteringen efter debattens slut skulle äga rum enligt tidigare
              planering.
            </seg>
          </u>
          <note xml:id="i-URrDQqjc9GkymyerZxh4mp">
            4 § Anmälan om fördröjt svar på interpellation
          </note>
          <note xml:id="i-E3TagDJpnttqZtjYUkB4KR">
            Till riksdagen hade inkommit följande skrivelse:
          </note>
          <note xml:id="i-6T391WYbnKQZXe4n6TrVkh">
            Interpellation 2004/05:128
          </note>
          <note xml:id="i-VENo7yZKrDYuwtsN1pAPD4">
            Interpellation 2004/05:128 av Ana Maria Narti om den ekonomiska
            situationen inom kultursektorn
          </note>
          <note xml:id="i-T4Xdp1kVnzRac2io9b7Qqn">
            Interpellationen kommer att besvaras den 29 november 2004.
          </note>
          <u xml:id="i-ad7e0ec01d89b1e4-199" prev="i-ad7e0ec01d89b1e4-192" who="Q3055916">
            <seg xml:id="i-Ttg8QB2fcC4aXk8qxs4hbX">
              Skälet till dröjsmålet är att interpellanten ej kunde på den
              tid statsrådet föreslog.
            </seg>
          </u>
          <u xml:id="i-ad7e0ec01d89b1e4-200" prev="i-ad7e0ec01d89b1e4-192" who="Q3055916">
            <seg xml:id="i-CMzBH2866HcsB1rQuCXy9m">
              Leif Pagrotsky
            </seg>
          </u>
          <note xml:id="i-6S89cmH8CqcpE8BrsnC5kv">
            5 § Anmälan om frågor för skriftliga svar
          </note>
          <u xml:id="i-ad7e0ec01d89b1e4-201" prev="i-ad7e0ec01d89b1e4-192" who="Q3055916">
            <seg xml:id="i-Usbva7toE2zFVxd1PggF6i">
              Anmäldes att följande frågor för skriftliga svar framställts
            </seg>
          </u>
          <note xml:id="i-3jUuakc3EeRn9T8rQFhkue">
            den 19 november
          </note>
          <note xml:id="i-Lhw5dsBrSKAC7z6RiYHu4j">
            Britta Lejon
          </note>
          <note xml:id="i-K172SG1xzau7WNa288Trqi">
            Lars Johansson
          </note>
          <note xml:id="i-RFCNCxv8DJ1PFZ7cpshp1N">
            Ola Rask
          </note>
          <note xml:id="i-XXW5CZSQPbYf1wVRyJGWiC">
            Berit Högman
          </note>
          <note xml:id="i-8rweK6mGMHgHa2TXwiGNd4">
            Johan Linander
          </note>
          <u xml:id="i-ad7e0ec01d89b1e4-202" prev="i-ad7e0ec01d89b1e4-192" who="Q3055916">
            <seg xml:id="i-JnqQTPL7riFZ2SP7ZFgq1V">
              Rossana Dinamarca
            </seg>
          </u>
          <note xml:id="i-3D8ZcE37bo5LW45BzZPxf8">
            Bertil Kjellberg
          </note>
          <note xml:id="i-WU3yaosVuBJuQdFjyZB9MW">
            Hillevi Engström
          </note>
          <note xml:id="i-13AE7uPZ6TpfCmuDGhBLTA">
            Ulf Sjösten
          </note>
          <note xml:id="i-9LvMjqX9rY9LZgcdsvvYDR">
            Bengt-Anders Johansson
          </note>
          <note xml:id="i-VNPcM8QusuHWYEwUiASVT4">
            Cecilia Widegren
          </note>
          <note xml:id="i-MvEZcUMnz2KjDZ2bxq9S7q">
            Billy Gustafsson
          </note>
          <note xml:id="i-CGZmvF2B8Ks77BKQFvxPTr">
            Carina Adolfsson Elgestam
          </note>
          <note xml:id="i-B2mL1fyYkET1B8uhHwJmyV">
            Torsten Lindström
          </note>
          <note xml:id="i-PFCRhSv2HYLfsPWFSWBemL">
            Frågorna redovisas i bilaga som fogats till riksdagens snabbprotokoll
            tisdagen den 23 november.
          </note>
          <note xml:id="i-WXJSY5aF9CpgywKCAnJBgb">
            6 § Kammaren åtskildes kl. 10.22.
          </note>
          <note xml:id="i-QoUfkrRDDCyPBBFFNS6Y1y">
            Förhandlingarna leddes av tredje vice talmannen.
          </note>
          <u xml:id="i-ad7e0ec01d89b1e4-203" prev="i-ad7e0ec01d89b1e4-192" who="Q3055916">
            <seg xml:id="i-YBymCgFbnVQ7cvuzYnxP3n">
              /Monica Gustafson
            </seg>
          </u>
        </div>
      </body>
    </text>
  </TEI>
</teiCorpus>
