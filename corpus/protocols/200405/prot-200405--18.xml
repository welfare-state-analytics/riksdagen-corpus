<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200405</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200405</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--18</head>
          <docDate when="2004-10-21">2004-10-21</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-0d2c086ab7918609-0" who="unknown">
            <seg>
              2004/05:18
            </seg>
          </u>
          <note>
            Torsdagen den 21 oktober
          </note>
          <note>
            Kl. 12:00 - 15:53
          </note>
          <note>
            1 § Justering av protokoll
          </note>
          <note>
            Justerades protokollet för den 15 oktober.
          </note>
          <note>
            2 § Utökning av antalet suppleanter i EU-nämnden
          </note>
          <note>
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i EU-nämnden skulle utökas
            från 32 till 33.
          </note>
          <note>
            Kammaren medgav denna utökning.
          </note>
          <note>
            3 § Val av extra suppleant i EU-nämnden
          </note>
          <note>
            Företogs val av extra suppleant i EU-nämnden.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i EU-nämnden
          </note>
          <note>
            4 § Anmälan om sammansatt utrikes- och försvarsutskott
          </note>
          <note>
            Från sammansatta utrikes- och försvarsutskottet hade följande
            promemoria inkommit:
          </note>
          <note>
            Sammansatt utrikes- och försvarsutskott
          </note>
          <note>
            Utrikesutskottet och försvarsutskottet har jämlikt riksdagsordningen
            4 kap. 8 § i separata beslut av den 12 oktober 2004 överenskommit
            att genom deputerade i sammansatt utskott gemensamt dels bereda
            proposition 2004/05:14 Svenskt deltagande i en EU-ledd styrka
            i Bosnien och Hercegovina, dels ett antal frågor om Sveriges säkerhetspolitik.
          </note>
          <note>
            Till deputerade i det sammansatta utskottet har utsetts de i
            bifogade förteckning upptagna riksdagsledamöterna.
          </note>
          <note>
            Det sammansatta utskottet, som benämns Sammansatta utrikes- och
            försvarsutskottet (UFöU), har vid konstituerande sammanträde denna
            dag utsett följande presidium:
          </note>
          <note>
            Urban Ahlin (s), ordförande
          </note>
          <note>
            Eskil Erlandsson (c), vice ordförande
          </note>
          <u xml:id="i-0d2c086ab7918609-1" who="unknown">
            <seg>
              Thomas Hörberg
            </seg>
          </u>
          <note>
            Ingemar Wahlberg
          </note>
          <note>
            Ledamöter och suppleanter i sammansatta utrikes- och försvarsutskottet
            (UFöU)
          </note>
          <note>
            LedamöterLedamöter
          </note>
          <note>
            SuppleanterSuppleanter
          </note>
          <note>
            Promemorian lades till handlingarna.
          </note>
          <note>
            5 § Återkallelse av motion
          </note>
          <note>
            Tredje vice talmannen meddelade att Per Erik Granström och Barbro
            Hietala Nordlund (båda s) i skrivelse av den 14 oktober 2004 återkallat
            den av dem väckta motionen 2004/05:Fi274 Avgifter vid användning
            av kontokort .
          </note>
          <note>
            Talmannen hade avskrivit denna motion.
          </note>
          <note>
            Skrivelsen lades till handlingarna.
          </note>
          <note>
            6 § Anmälan om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 2004/05:57
          </note>
          <note>
            Interpellation 2004/05:57 av Nyamko Sabuni (fp) om osteoporos
          </note>
          <note>
            Interpellationen kommer att besvaras måndagen den 8 november
            2004.
          </note>
          <u xml:id="i-0d2c086ab7918609-2" who="unknown">
            <seg>
              Skälet till dröjsmålet är sedan tidigare inbokade engagemang.
            </seg>
          </u>
          <note>
            Erna Zelmin
          </note>
          <note>
            7 § Svar på interpellation 2004/05:38 om sexualbrottslagstiftningen
          </note>
          <note type="speaker">
            Anf. 1 Justitieminister THOMAS BODSTRÖM (s):
          </note>
          <u xml:id="i-0d2c086ab7918609-3" next="i-0d2c086ab7918609-9" who="Q3141607">
            <seg>
              Fru talman! Maria Larsson har frågat vilka åtgärder jag avser
              att vidta dels för att svenska kvinnor ska få samma skydd av lagen
              som kvinnor har tillerkänts av Europadomstolen och den internationella
              domstolen för det forna Jugoslavien, dels för att ett nej till
              sexuella handlingar som uttalas av en kvinna i Sverige ska tillmätas
              samma vikt som det gör i till exempel Belgien, Irland och Storbritannien.
            </seg>
          </u>
          <u xml:id="i-0d2c086ab7918609-4" prev="i-0d2c086ab7918609-3" who="Q3141607">
            <seg>
              Maria Larsson har slutligen frågat vilka åtgärder jag avser att
              vidta för att regeringen så snart som möjligt ska kunna presentera
              ett lagförslag till riksdagen som innebär att en frisk och nykter
              kvinnas nej till sexuella handlingar ska tillerkännas samma vikt
              som ett nej av en kvinna som är berusad, drogpåverkad, sjuk eller
              på annat sätt hjälplös.
            </seg>
          </u>
          <u xml:id="i-0d2c086ab7918609-5" prev="i-0d2c086ab7918609-3" who="Q3141607">
            <seg>
              Låt mig inledningsvis säga att regeringen redan inom kort kommer
              att lämna ett förslag till riksdagen om en ny sexualbrottslagstiftning.
              Genom den ökar skyddet mot sexuella kränkningar och vi förstärker
              och tydliggör ytterligare varje människas rätt till personlig
              och sexuell integritet och sexuellt självbestämmande. Utgångspunkten
              för förslaget är att alla människor oavsett ålder och kön i varje
              situation har rätt att bestämma över sin egen kropp och sexualitet
              och att en önskan att inte medverka i en sexuell handling ovillkorligen
              ska respekteras.
            </seg>
          </u>
          <u xml:id="i-0d2c086ab7918609-6" prev="i-0d2c086ab7918609-3" who="Q3141607">
            <seg>
              Det är riktigt, som Maria Larsson framhåller, att Lagrådet i
              sin granskning över förslaget med hänvisning till den så kallade
              Bulgariendomen har efterfrågat en närmare analys av Europadomstolens
              tolkning av Europakonventionen och hur detta inverkar på vårt
              förslag i vissa hänseenden. Givetvis kommer också en sådan analys
              att redovisas i den kommande propositionen.
            </seg>
          </u>
          <u xml:id="i-0d2c086ab7918609-7" prev="i-0d2c086ab7918609-3" who="Q3141607">
            <seg>
              Frågan om kravet på tvång i våldtäktsbestämmelsen bör tas bort
              till förmån för ett samtyckesrekvisit har utretts grundligt. Ingen
              i Sexualbrottskommittén alltså inte heller det parti som Maria
              Larsson själv företräder har förespråkat en sådan utformning,
              och även hos remissinstanserna har enigheten i princip varit total.
              Det viktigaste argumentet mot en sådan utformning av bestämmelsen
              är enligt min uppfattning att den leder till fokusering på offret
              och offrets beteende i samband med gärningen och därmed till en
              sämre situation för brottsoffret.
            </seg>
          </u>
          <u xml:id="i-0d2c086ab7918609-8" prev="i-0d2c086ab7918609-3" who="Q3141607">
            <seg>
              Låt mig slutligen göra klart att när det gäller sexuellt utnyttjande
              av personer som på grund av till exempel berusning eller sjukdom
              befinner sig i ett hjälplöst tillstånd, saknar frågan om samtycke
              helt betydelse för den rättsliga bedömningen.
            </seg>
          </u>
          <u xml:id="i-0d2c086ab7918609-9" prev="i-0d2c086ab7918609-3" who="Q3141607">
            <seg>
              Arbetet med en ny sexualbrottslagstiftning är nu inne i sitt
              slutskede. Förslagen bygger på ett omfattande arbete som har bedrivits
              med stor lyhördhet för de synpunkter som har lämnats av berörda
              instanser och intressenter. Jag är övertygad om att lagändringarna
              kommer att få effekter som går utöver vad som följer av den rena
              tillämpningen och att den kommer att bana väg för en attitydförändring
              och öka respekten för andra människors sexuella integritet och
              självbestämmande.
            </seg>
          </u>
          <note type="speaker">
            Anf. 2 MARIA LARSSON (kd):
          </note>
          <u xml:id="i-0d2c086ab7918609-10" next="i-0d2c086ab7918609-17" who="Q447542">
            <seg>
              Fru talman! Tack, justitieministern, för svaret. Det är glädjande
              att en lagstiftning äntligen är på gång. Många har väntat länge,
              men även med snigelhastighet når man så småningom målet.
            </seg>
          </u>
          <u xml:id="i-0d2c086ab7918609-11" prev="i-0d2c086ab7918609-10" who="Q447542">
            <seg>
              Jag kan dock känna oro för vad propositionen, som snart hamnar
              på vårt bord, kommer att innehålla. Det är det vi ska diskutera
              här i dag, nämligen om en kvinnas nej ska accepteras i domstol
              vid sexualbrottsmål eller inte.
            </seg>
          </u>
          <u xml:id="i-0d2c086ab7918609-12" prev="i-0d2c086ab7918609-10" who="Q447542">
            <seg>
              Justitieministern påstår i sitt svar att ingen ledamot och inget
              parti i Sexualbrottskommittén hade krav på att våldtäktsbestämmelsen
              skulle ersättas med ett samtyckesrekvisit. Det är riktigt, men
              kommittén var färdig 2001, och sedan dess har faktiskt en hel
              del hänt. Sedan kommittén avslutade sitt arbete har vi fått Europadomstolens
              dom mot Bulgarien. Den kom efter att Sexualbrottskommitténs förslag
              hade lags fram och efter att det hade sänts på remiss. Hade den
              domen funnits då tror jag att vi kristdemokrater, och förmodligen
              fler partier, hade tyckt att det var självklart att den nya lagen
              skulle leva upp till Europakonventionen när det gäller mänskliga
              rättigheter. Sverige är som rättsstat skyldigt att leva upp till
              Europakonventionen.
            </seg>
          </u>
          <u xml:id="i-0d2c086ab7918609-13" prev="i-0d2c086ab7918609-10" who="Q447542">
            <seg>
              Justitieministern vill hävda att den nuvarande lagen om våldtäkt
              genom domstolarnas praxis har fått en annan innebörd än lagens
              bokstav och att det inte krävs våld eller hot för att det ska
              vara fråga om våldtäkt. Men när justitieministern skriver ny lagtext
              och där ställer upp krav på våld eller hot, även om det är i mindre
              grad än förut, kan man inte hävda att man uppfyller Europakonventionens
              krav. En svensk åklagare måste ju då kunna styrka att gärningsmannen
              har använt våld eller hot, annars får man inte väcka åtal.
            </seg>
          </u>
          <u xml:id="i-0d2c086ab7918609-14" prev="i-0d2c086ab7918609-10" who="Q447542">
            <seg>
              Om jag tolkar justitieministern rätt, tänker han med öppna ögon
              föreslå en ny lag som uppenbarligen bryter mot Europakonventionen
              om mänskliga rättigheter.
            </seg>
          </u>
          <u xml:id="i-0d2c086ab7918609-15" prev="i-0d2c086ab7918609-10" who="Q447542">
            <seg>
              När det gäller kommitténs diskuterande om krav på samtycke i
              lagen fanns ju diskussionen, även om ingen slutgiltigt krävde
              det. Argumenten mot det handlade om att det skulle bli en omvänd
              bevisbörda, men det skulle fortfarande vara åklagarens uppgift
              att bevisa att det var mot kvinnans vilja. Mannen skulle i sådana
              fall också få frågan vad han gjorde för att ta reda på om hon
              verkligen ville. Den frågan ställs aldrig i dag. Det skulle vara
              en väldigt stor skillnad.
            </seg>
          </u>
          <u xml:id="i-0d2c086ab7918609-16" prev="i-0d2c086ab7918609-10" who="Q447542">
            <seg>
              Kommitténs andra invändning var att kvinnan skulle få så kränkande
              frågor i rätten om lagen bygger på bristande samtycke. Om man
              undersöker domar och det har man gjort vid den juridiska fakulteten
              vid Stockholms universitet finner man att kvinnor redan i dag
              kränks i väldigt stor omfattning i den här typen av mål. Därmed
              har ju de argument som justitieministern anför faktiskt tappat
              sin bäring. Det som justitieministern ställer ut som en framtid
              är dagens verklighet och lär inte förvärras i någon högre grad,
              kanske inte alls eller tvärtom, om man skärper lagstiftningen
              i det här avseendet.
            </seg>
          </u>
          <u xml:id="i-0d2c086ab7918609-17" prev="i-0d2c086ab7918609-10" who="Q447542">
            <seg>
              Är det så att justitieministern med öppna ögon tänker förelägga
              riksdagen en lag som bryter mot Europakonventionen om mänskliga
              rättigheter? Det tycker jag att justitieministern ska svara på
              här i dag.
            </seg>
          </u>
          <note type="speaker">
            Anf. 3 JOHAN LINANDER (c):
          </note>
          <u xml:id="i-0d2c086ab7918609-18" next="i-0d2c086ab7918609-25" who="Q5952656">
            <seg>
              Fru talman! Det är glädjande att justitieministern nu säger att
              sexualbrottspropositionen kommer inom kort. I och för sig har
              vi hört det förut, men jag litar på att justitieministern nu verkligen
              kommer till skott. Inom kort räknar jag som inom en månad eller
              åtminstone före jul. Det vore intressant att få en precisering
              av vad inom kort innebär. Vi ska inte glömma bort att justitieministern
              tillsammans med samarbetspartierna v och mp redan före förra julen
              hade en presskonferens kring den här propositionen, men ännu har
              vi alltså inte sett den.
            </seg>
          </u>
          <u xml:id="i-0d2c086ab7918609-19" prev="i-0d2c086ab7918609-18" who="Q5952656">
            <seg>
              Det är snart sju år sedan det så kallade Södertäljefallet där
              en flicka blev våldtagen. Efter det tillsattes Sexualbrottskommittén.
              Kommittén var klar med sitt betänkande 2001. Nu är det 2004, och
              snart är vi inne i 2005. Med all sannolikhet kan en ny lag inte
              träda i kraft förrän 2006, i värsta fall 2007. Det har alltså
              gått sju, snart åtta år utan att vi har fått en ny lagstiftning,
              fast vi alla är överens om att den befintliga lagstiftningen inte
              fungerar.
            </seg>
          </u>
          <u xml:id="i-0d2c086ab7918609-20" prev="i-0d2c086ab7918609-18" who="Q5952656">
            <seg>
              Jag tycker att det är alldeles för lång tid. Även om det är en
              svår lagstiftningsprocess det har justitieministern alldeles rätt
              i tycker jag ändå att det är för lång tid. Men det är inte första
              gången vi debatterar detta. Det har vi gjort tidigare.
            </seg>
          </u>
          <u xml:id="i-0d2c086ab7918609-21" prev="i-0d2c086ab7918609-18" who="Q5952656">
            <seg>
              Maria Larsson säger att kvinnans nej ska respekteras, och det
              är givetvis så. Men det räcker inte med detta. Det kom Maria Larsson
              också in på tidigare. I dag ser lagstiftningen ut så, om jag har
              förstått den kommande propositionen rätt, att ansvaret fortfarande
              ligger hos kvinnan att se till att mannen förstår att hon inte
              vill vara med, att hon inte vill ha sex. Det självklara borde
              vara, tycker jag, att mannen har ett ansvar att ta reda på huruvida
              kvinnan vill ha sex. Det är en enorm skillnad om man gör den skillnaden
              i lagstiftningen.
            </seg>
          </u>
          <u xml:id="i-0d2c086ab7918609-22" prev="i-0d2c086ab7918609-18" who="Q5952656">
            <seg>
              Som jag ser det ger dagens lagstiftning mannen en rätt att ta
              för sig om det inte finns ett uttryckligt: Nej, jag vill inte.
              Kvinnan kan, vilket många våldtagna kvinnor beskriver, ha blivit
              paralyserad: Jag visste vad som hände. Ändå kunde jag inte göra
              någonting. Många våldtagna beskriver det som: Jag lämnade min
              kropp. Ändå ser lagstiftningen sådan ut att mannen har en rätt
              att ta för sig. Han har inget ansvar att ta reda på huruvida kvinnan
              faktiskt samtycker.
            </seg>
          </u>
          <u xml:id="i-0d2c086ab7918609-23" prev="i-0d2c086ab7918609-18" who="Q5952656">
            <seg>
              Det är oroväckande att, som jag har förstått det, denna felsyn
              fortfarande kommer att finnas i den nya lagstiftningen. Men justitieministern
              får gärna rätta mig.
            </seg>
          </u>
          <u xml:id="i-0d2c086ab7918609-24" prev="i-0d2c086ab7918609-18" who="Q5952656">
            <seg>
              Sedan finns det andra saker vi skulle kunna ta upp, som vem som
              döms för sexualbrott. Om mannen är välrespekterad i samhället
              liksom vilken status kvinnan har kan ha stor betydelse för utgången
              i sexualbrottsmål, vilket också visats av en undersökning som
              gjorts vid Stockholms universitet.
            </seg>
          </u>
          <u xml:id="i-0d2c086ab7918609-25" prev="i-0d2c086ab7918609-18" who="Q5952656">
            <seg>
              Till slut skulle jag vilja säga att lagstiftningen givetvis ska
              vara könsneutral. Jag använder alltid mannen som förövare och
              kvinnan som offer när jag beskriver detta, men det betyder inte
              att lagstiftningen inte ska vara könsneutral. Det ska den givetvis.
              Men jag beskriver verkligheten, och så ser verkligheten ut, med
              mycket få undantag.
            </seg>
          </u>
          <note type="speaker">
            Anf. 4 TINA ACKETOFT (fp):
          </note>
          <u xml:id="i-0d2c086ab7918609-26" next="i-0d2c086ab7918609-31" who="Q4933704">
            <seg>
              Fru talman! Justitieministern! Detta är tydligen en ständigt
              pågående debatt. Vi ser med stor längtan på det utlovade lagförslaget.
              Jag och Folkpartiet liksom alla i denna sal och långt utanför
              salen väntar som bekant med spänning på lagförslaget, speciellt
              efter Lagrådets yttrande där man ytterligt tydligt pekar på att
              stor vikt bör fästas vid den tidigare nämnda domen i Europadomstolen.
              Där argumenterar man för att alla sexuella handlingar som inte
              bygger på samtycke ska vara straffbara, någonting som ju egentligen
              är ganska naturligt för var och en av oss men inte för lagtexten.
            </seg>
          </u>
          <u xml:id="i-0d2c086ab7918609-27" prev="i-0d2c086ab7918609-26" who="Q4933704">
            <seg>
              Det finns problem, vilket alla har påpekat. Hade Sexualbrottskommittén
              inte avlämnat sitt yttrande 2001, precis som Maria Larsson sade
              tidigare, hade man säkert argumenterat på ett annat sätt där också.
              Ett problem som fortfarande finns är naturligtvis bevisbördan.
              Hur i hela friden ska man avgöra om en sexuell handling har genomförts
              mot någons vilja när det inte påstås ha förekommit något våld
              över huvud taget? Jag skulle gärna vilja höra hur justitieministern
              ser på detta.
            </seg>
          </u>
          <u xml:id="i-0d2c086ab7918609-28" prev="i-0d2c086ab7918609-26" who="Q4933704">
            <seg>
              Dessutom kommer man i debatten ständigt tillbaka till vad som
              kan anses vara hjälplöst tillstånd. Vad är hjälplöst tillstånd?
              Är det när jag är, grovt uttryckt, full som en alika, eller räcker
              det att jag, precis som Johan Linander sade, är så rädd att jag
              går utanför min kropp? Jag vågar inte göra någonting, jag är hjälplös,
              men naturligtvis är det inte så att jag rent fysiskt inte skulle
              kunna röra mig, springa och skrika. Vad är alltså, återigen, otillbörligt
              utnyttjande av en person på grund av berusning? Vi kommer ständigt
              tillbaka till detta: Vad är hjälplöst tillstånd?
            </seg>
          </u>
          <u xml:id="i-0d2c086ab7918609-29" prev="i-0d2c086ab7918609-26" who="Q4933704">
            <seg>
              Här skulle jag också vilja höra vad justitieministern anser om
              gällande praxis, den som blivit så omskriven i bland annat Tumbamålet.
              Vi kan se att det man dömer efter i dag helt enkelt inte är vad
              det allmänna rättsmedvetandet kräver. Jag skulle vilja höra vad
              justitieministern tycker om detta.
            </seg>
          </u>
          <u xml:id="i-0d2c086ab7918609-30" prev="i-0d2c086ab7918609-26" who="Q4933704">
            <seg>
              Att sexualbrottslagen är i stort behov av utveckling och förtydligande
              är helt uppenbart. Men det är också så att verkligheten inte hänger
              enbart på lagen. Lagen kan aldrig bli perfekt, det tror jag är
              helt uppenbart för oss alla här, utan det är gemensamma korrekta
              vad det nu är attityder och värderingar som måste till. Där vill
              jag återigen höra: Vad avser justitieministern att göra för att
              den nya lagen, även om den aldrig ens på papperet kan täcka in
              alla förutsättningar som finns i världen, de facto kommer att
              leda till fler fällande domar, till att fler kvinnor får upprättelse
              och till att fler män får straff och vård? Det finns ingen våldtäktsman
              som blir botad av enbart ett straff.
            </seg>
          </u>
          <u xml:id="i-0d2c086ab7918609-31" prev="i-0d2c086ab7918609-26" who="Q4933704">
            <seg>
              Sedan kommer vi tillbaka till att regeringen ständigt anger att
              sexualbrotten är prioriterade. Det får ju väldigt liten effekt
              när man vet att i princip alla andra brott är prioriterade. Det
              är inte prioriteringen som sådan jag ifrågasätter, för vem i hela
              friden kan gradera helvetet? Vi har narkotikahandel, vi har vapenhandel,
              vi har människohandel, vi har sexualbrott alla är prioriterade.
              Men hur ser justitieministern på möjligheten att med årets presenterade
              budget ge en verklig möjlighet för polis och domstolar att i fortsättningen
              klara upp mer än nu?
            </seg>
          </u>
          <note>
            2003 års statistik visar 10 142 sexualbrott varav 2 565 våldtäkter
            jag läser innantill, naturligtvis. 731 klarades upp. Alltså är
            fortfarande 9 411 kvinnors värsta mardröm ouppklarade. Vad avser
            justitieministern att göra åt detta?
          </note>
          <note type="speaker">
            Anf. 5 PER LANDGREN (kd):
          </note>
          <u xml:id="i-0d2c086ab7918609-32" next="i-0d2c086ab7918609-38" who="Q4355135">
            <seg>
              Fru talman! Den här frågan belyser en del principiella frågor
              som ligger under det hela, inte minst frågan om etikens relation
              till politik och till juridik. Denna konflikt eller skillnad i
              tolkning mellan Europakonventionen och svensk rätt belyser också
              detta.
            </seg>
          </u>
          <u xml:id="i-0d2c086ab7918609-33" prev="i-0d2c086ab7918609-32" who="Q4355135">
            <seg>
              I europeiska konventioner och rättighetsdeklarationer utgår man
              från att etik handlar om att kunna bedöma människors handlingar,
              om handlingarna i sig är goda eller onda, riktiga eller felaktiga.
              I svensk rätt har inte denna betoning på människors friheter,
              rättigheter och grundläggande värden varit lika tydlig tidigare.
              I och med det europeiska samarbetet och vår anslutning till EU
              har denna rättsfilosofiska tradition den europeiska, den kontinentala,
              man kan säga den naturrättsliga rättstraditionen fått en styrka
              och också börjat påverka svensk rätt.
            </seg>
          </u>
          <u xml:id="i-0d2c086ab7918609-34" prev="i-0d2c086ab7918609-32" who="Q4355135">
            <seg>
              Om man därmed utgår från att det är människors handlingar vi
              ska bedöma handlar det inom exempelvis straffrätten inte bara
              om individualprevention och allmänprevention utan också om handlingarna
              i sig och att återskapa någon typ av rättvisebalans som har störts
              vid ett brott, när någon har begått en felaktig handling gentemot
              en annan.
            </seg>
          </u>
          <u xml:id="i-0d2c086ab7918609-35" prev="i-0d2c086ab7918609-32" who="Q4355135">
            <seg>
              När jag nu läser justitieministerns svar saknar jag en del klargöranden
              utifrån mitt resonemang om en starkare betoning på mänskliga fri-
              och rättigheter. Mänskliga fri- och rättigheter är i det här fallet
              kvinnans rätt, eller mannens, men som vi vet handlar det ju oftast
              om kvinnans rätt att förverkliga ett grundläggande värde, det
              vill säga hennes frihet att säga nej till en sexuell handling.
            </seg>
          </u>
          <u xml:id="i-0d2c086ab7918609-36" prev="i-0d2c086ab7918609-32" who="Q4355135">
            <seg>
              När jag läser justitieministerns svar ser jag att det först och
              främst refereras till Maria Larssons interpellation. Det står
              där att Maria Larsson slutligen har frågat vilka åtgärder jag
              avser att vidta för att regeringen så snart som möjligt ska kunna
              presentera ett lagförslag till riksdagen som innebär att en frisk
              och nykter kvinnas nej till sexuella handlingar ska tillerkännas
              samma vikt som ett nej av en kvinna som är berusad, drogpåverkad,
              sjuk eller på annat sätt hjälplös.
            </seg>
          </u>
          <u xml:id="i-0d2c086ab7918609-37" prev="i-0d2c086ab7918609-32" who="Q4355135">
            <seg>
              Det blir ju en retorisk fråga när jag ställer den, men jag vill
              ändå fråga: Är detta en korrekt beskrivning av rådande förhållanden,
              av rätten som den föreligger nu? Om det är det, och det utgår
              jag från att det är, betyder i så fall inte en kvinnas nej samma
              sak om hon inte är drogpåverkad, sjuk eller hjälplös?
            </seg>
          </u>
          <u xml:id="i-0d2c086ab7918609-38" prev="i-0d2c086ab7918609-32" who="Q4355135">
            <seg>
              Då hamnar vi i den märkliga positionen där det står på s. 2 i
              svaret att justitieministern är rädd för att skriva in samtycke
              i lagtexten för att det skulle leda till en fokusering på offrets
              beteende. Men det handlar ju om offrets vilja, om offrets rätt
              att få förverkliga sin frihet. Det är inte beteendet som det ska
              vara en fokusering på utan hennes vilja.
            </seg>
          </u>
          <note type="speaker">
            Anf. 6 Justitieminister THOMAS BODSTRÖM (s):
          </note>
          <u xml:id="i-0d2c086ab7918609-39" next="i-0d2c086ab7918609-49" who="Q3141607">
            <seg>
              Fru talman! Jag kan säga att eftersom ni är fyra personer kanske
              jag inte i första inlägget hinner besvara alla frågor, men jag
              får återkomma i den mån det är möjligt.
            </seg>
          </u>
          <u xml:id="i-0d2c086ab7918609-40" prev="i-0d2c086ab7918609-39" who="Q3141607">
            <seg>
              Nu säger interpellanten med flera att hade Bulgariendomen varit
              känd när utredningen gjordes hade resultatet blivit ett annat.
              Jag tror inte ett ögonblick på det, för när man studerade Bulgariendomen
              kom man fram till att på det sätt som polis- och åklagare i Bulgarien
              tillämpade lagen kunde man inte anse att det bulgariska rättssystemet
              var förenligt med Europakonventionen.
            </seg>
          </u>
          <u xml:id="i-0d2c086ab7918609-41" prev="i-0d2c086ab7918609-39" who="Q3141607">
            <seg>
              Att dra slutsatsen att svensk lagstiftning därigenom skulle bryta
              mot Europakonventionen är inte bara en överdrift utan en direkt
              felaktighet. Vi skulle inte behöva ändra lagen för att uppfylla
              kravet från Europadomstolen utan det görs redan i dag. Det går
              alltså inte att jämföra på samma sätt som polis och åklagare,
              där man har gjort en sådan snäv begränsning och ställt så höga
              krav på att offret måste göra motstånd för att åtal ska kunna
              väckas. Det är därför som man har kritiserat Bulgarien.
            </seg>
          </u>
          <u xml:id="i-0d2c086ab7918609-42" prev="i-0d2c086ab7918609-39" who="Q3141607">
            <seg>
              Så är det inte i Sverige. Så är det inte i dag. Alla de fall
              som nämnts här är ju straffbara och kriminaliserade. Om man till
              exempel utnyttjar den som är berusad, om man utnyttjar den som
              är sovande, om man utnyttjar någon som är i hjälplöst tillstånd
              på något annat sätt är det redan i dag kriminaliserat. Man ställer
              alltså inte de kraven ens i dag.
            </seg>
          </u>
          <u xml:id="i-0d2c086ab7918609-43" prev="i-0d2c086ab7918609-39" who="Q3141607">
            <seg>
              Vid en närmare analys är jag övertygad om att man skulle komma
              fram till precis samma slutsats, och låt mig också understryka
              att Lagrådet inte har avstyrkt det här på något sätt. Lagrådet
              har efterlyst en analys. Det tycker jag är jättebra. Självklart
              ska vi efterkomma det, därför att det här är väldigt komplicerat.
              Speciellt som det gäller Europakonventionen i förhållande till
              svensk rätt och man dessutom har tillämpningen av bulgarisk rätt
              är det självklart att vi ska göra en närmare analys. Då kommer
              det att klart och tydligt framgå, så att det inte behöver bli
              några missuppfattningar.
            </seg>
          </u>
          <u xml:id="i-0d2c086ab7918609-44" prev="i-0d2c086ab7918609-39" who="Q3141607">
            <seg>
              Den här frågan är som sagt utredd, och det är jättebra. Därför
              att då gjorde man en ordentlig, grundlig prövning. Det är ingen
              ny fråga. Den finns i vissa länder.
            </seg>
          </u>
          <u xml:id="i-0d2c086ab7918609-45" prev="i-0d2c086ab7918609-39" who="Q3141607">
            <seg>
              För att beskriva det här kort, samtyckesprincipen finns i två
              fall. Det ena är det som nämndes, när man vänder på bevisbördan.
              Det har man i bred enighet kunnat konstatera inte är ett bra system,
              helt enkelt av det skälet att väldigt många oskyldiga människor
              skulle sättas i fängelse.
            </seg>
          </u>
          <u xml:id="i-0d2c086ab7918609-46" prev="i-0d2c086ab7918609-39" who="Q3141607">
            <seg>
              Den andra varianten som diskuteras och det är den som man framför
              allt har analyserat här är alltså att allt ska bygga på huruvida
              kvinnan har samtyckt eller inte. Det i sin tur, som man har till
              exempel i England, leder inte på något sätt fram till fler fällande
              domar, om man nu har det som mål, vilket vi alla har, utan vad
              det leder till är en fokusering på klädsel, på vad hon ville,
              hur hon betedde sig, hur hon dansade innan och fick kontakt, hur
              många sexuella kontakter hon har haft med den personen eller med
              andra. Allt fokuserar på det. Och det är åt precis motsatt håll
              vi vill gå.
            </seg>
          </u>
          <u xml:id="i-0d2c086ab7918609-47" prev="i-0d2c086ab7918609-39" who="Q3141607">
            <seg>
              Precis som sägs här ställs det fortfarande sådana här frågor.
              Trots att det finns ett starkt stöd i lagen och i tillämpningarna
              för att man inte ska göra det så sker övertramp, även om det har
              blivit bättre. Det vill jag säga. Det är bara det att det inte
              diskuterades tidigare.
            </seg>
          </u>
          <u xml:id="i-0d2c086ab7918609-48" prev="i-0d2c086ab7918609-39" who="Q3141607">
            <seg>
              Men vi ville gå åt andra hållet. Vi ville inte vrida frågan tillbaka.
              Framför allt är det förstås av sakliga skäl, men det finns också
              demokratiska skäl. Vi har en enig utredning, och 65 av 66 remissinstanser
              säger nej, vi ska inte ha det här. Det vore ohyggligt odemokratiskt
              och ett svek mot alla de personer som har väntat på det här om
              vi inte skulle genomföra något som vi har en sådan total enighet
              om att vi aldrig tidigare varit med om det.
            </seg>
          </u>
          <u xml:id="i-0d2c086ab7918609-49" prev="i-0d2c086ab7918609-39" who="Q3141607">
            <seg>
              Sedan ska vi också ha klart för oss att det inte är så att det
              nu går att skriva in ett samtycke, utan det man nu i så fall får
              göra är att stoppa allting och börja om, tillsätta en ny kommitté.
              Därför vill jag avsluta med att fråga: Är det verkligen det som
              ni vill? Ni kanske inte representerar hela era partiers uppfattning,
              för det tror jag inte, men vill ni att vi nu ska stoppa detta,
              börja om och tillsätta en ny utredning? Då blir det nämligen som
              Johan Linander säger, en lag någon gång framåt 2008 eller 2009
              i bästa fall. Då ska man utreda det som precis har utretts. Därför
              vill jag ha svar på den frågan.
            </seg>
          </u>
          <note type="speaker">
            Anf. 7 MARIA LARSSON (kd):
          </note>
          <u xml:id="i-0d2c086ab7918609-50" next="i-0d2c086ab7918609-57" who="Q447542">
            <seg>
              Fru talman! Det är inte bara vi som står bakom den här kritiken
              och anser att man bör titta närmare på vad Europadomstolen har
              sagt. Det är precis som justitieministern sade, det är Lagrådet
              som åberopar det här. Det gör man inte bara i form av att man
              vill ha en analys utan man gör det också i form av att man skriver
              att det finns anledning att fästa större vikt vid den så kallade
              Bulgariendomen, och för att inte bryta mot Europakonventionen
              när man inför en lagstiftning bör man noga överväga vad man ska
              göra.
            </seg>
          </u>
          <u xml:id="i-0d2c086ab7918609-51" prev="i-0d2c086ab7918609-50" who="Q447542">
            <seg>
              Så står det. Det är alltså en analys parad med förändringar i
              den lagstiftning som planeras som bör övervägas enligt Lagrådet.
              Det är möjligt att vi som står här och argumenterar inte i justitieministerns
              ögon anses särskilt kompetenta. Men Lagrådet får vi väl fästa
              en viss tilltro till. Det är en av utgångspunkterna för den här
              debatten. Jag hoppas att justitieministern faktiskt fäster avseende
              och vikt vid vad Lagrådet säger. Annars tycker jag att det är
              anmärkningsvärt.
            </seg>
          </u>
          <u xml:id="i-0d2c086ab7918609-52" prev="i-0d2c086ab7918609-50" who="Q447542">
            <seg>
              Det finns länder som resonerar annorlunda, som har tagit till
              sig Bulgariendomen, som faktiskt har omformat sin lagstiftning
              på det här området sedan den avkunnades. Storbritannien är ett
              sådant exempel.
            </seg>
          </u>
          <u xml:id="i-0d2c086ab7918609-53" prev="i-0d2c086ab7918609-50" who="Q447542">
            <seg>
              Den 1 maj i år införde man en ny sexualbrottslagstiftning där
              man stärker brottsoffrets ställning i rättsprocessen utan att
              för den skull göra avkall på att bristande samtycke ska utgöra
              gränsen för våldtäkt. Bland annat har möjligheten att försvara
              sig med att säga att man ärligt trodde att det fanns samtycke
              försvunnit. Lagstiftningen innehåller också, och det här tycker
              jag är intressant, ett antal kriterier för att pröva om det var
              rimligt i lagens mening att anta att samtycke förelåg. Varför
              kan inte Sverige när Storbritannien kan?
            </seg>
          </u>
          <u xml:id="i-0d2c086ab7918609-54" prev="i-0d2c086ab7918609-50" who="Q447542">
            <seg>
              Är justitieministern beredd att faktiskt inte bara analysera,
              som Lagrådet också har begärt, utan också pröva hur lagen kan
              skärpas? Det måste nödvändigtvis inte ske med ett uppskjutande
              av det som är planerat. Det är naturligtvis bättre med lite än
              med ingenting alls.
            </seg>
          </u>
          <u xml:id="i-0d2c086ab7918609-55" prev="i-0d2c086ab7918609-50" who="Q447542">
            <seg>
              Däremot tycker jag att man bör tillsätta en ytterligare utredning
              som tittar vidare på detta utifrån den här domen, med tanke på
              att vi annars riskerar att faktiskt hamna där Bulgarien har hamnat,
              att dras inför domstol. Jag är som sagt var fortsatt förvånad
              över att justitieministern uppenbarligen tänker stå fast vid det
              här.
            </seg>
          </u>
          <u xml:id="i-0d2c086ab7918609-56" prev="i-0d2c086ab7918609-50" who="Q447542">
            <seg>
              Man har inte tagit till vara Lagrådets synpunkter mer än till
              dels när det gäller analysen. Det vore intressant att få höra
              det utvecklat. Jag tycker att det är onödigt att fördröja lagstiftningen.
              Lägg det som finns på bordet, men utveckla resterande och kom
              med tillägg om det finns erforderliga skäl för att göra det. Det
              är orimligt att Sverige, som brukar företräda och biträda de mänskliga
              rättigheterna i alla sammanhang, riskerar att bli draget inför
              domstol på ett nesligt sätt och bli anklagat för att bryta mot
              mänskliga rättigheter.
            </seg>
          </u>
          <u xml:id="i-0d2c086ab7918609-57" prev="i-0d2c086ab7918609-50" who="Q447542">
            <seg>
              Storbritanniens exempel är efterföljansvärt. Kan man fastställa
              ett antal kriterier där så bör vi kunna det också i Sverige.
            </seg>
          </u>
          <note type="speaker">
            Anf. 8 JOHAN LINANDER (c):
          </note>
          <u xml:id="i-0d2c086ab7918609-58" next="i-0d2c086ab7918609-61" who="Q5952656">
            <seg>
              Fru talman! Justitieministern hävdar att dagens lagstiftning
              redan täcker upp de situationer som vi fyra som sitter här beskrev.
              Men det stämmer inte åtminstone inte i det fall som jag beskrev,
              när kvinnan inte har gjort motstånd. Båda parter kan vara helt
              överens om de faktiska omständigheterna. Kvinnan säger själv att
              hon inte gjorde något motstånd och inte sade någonting, och att
              hon var så rädd att hon inte vågade. Hon blev paralyserad och
              lämnade sin kropp, som man ofta beskriver det. Den man som då
              tar för sig kan inte dömas för sexualbrott enligt dagens lagstiftning.
            </seg>
          </u>
          <u xml:id="i-0d2c086ab7918609-59" prev="i-0d2c086ab7918609-58" who="Q5952656">
            <seg>
              Jag blev lite förvånad över att justitieministern säger så helt
              tvärsäkert att Bulgariendomen ska tolkas på ett visst sätt. Det
              finns åtminstone tre stycken professorer, Leijonhufvud, Wennberg
              och Diesen, som har uttalat sig om frågan i motsatt riktning mot
              vad justitieministern gör nu.
            </seg>
          </u>
          <u xml:id="i-0d2c086ab7918609-60" prev="i-0d2c086ab7918609-58" who="Q5952656">
            <seg>
              Jag blir ytterligare lite förvånad när justitieministern säger
              att ett samtyckeskrav kommer att sätta fokus ännu mer på kvinnans
              klädsel, hur hon dansar på dansgolvet och så vidare. Jag utgår
              från att justitieministern inte menar att en kvinnas klädsel och
              rörelsemönster på dansgolvet ska kunna tolkas som ett ja till
              sex. Man skriver tydligt i förarbetena vad som ska räknas som
              samtycke, så det är klart att domstolen i ett sexualbrottsmål
              inte ska ta hänsyn till sådana ovidkommande saker, som har hänt
              tidigare under kvällen.
            </seg>
          </u>
          <u xml:id="i-0d2c086ab7918609-61" prev="i-0d2c086ab7918609-58" who="Q5952656">
            <seg>
              Jag förstår att justitieministern inte tänker ta med samtyckeskravet
              i sexualbrottspropositionen. Från Centerpartiets sida kommer vi
              att yrka på det, men vi har inte för avsikt att stoppa den nya
              lagstiftningen om vi nu inte får igenom vårt krav. Vi hoppas att
              en ny, bra regering efter 2006 års val kan göra det.
            </seg>
          </u>
          <note type="speaker">
            Anf. 9 TINA ACKETOFT (fp):
          </note>
          <u xml:id="i-0d2c086ab7918609-62" next="i-0d2c086ab7918609-67" who="Q4933704">
            <seg>
              Fru talman! Jag känner mig som en papegoja. Man kan nästan tro
              att vi har läst in oss på samma handlingar, vilket vi naturligtvis
              också har gjort.
            </seg>
          </u>
          <u xml:id="i-0d2c086ab7918609-63" prev="i-0d2c086ab7918609-62" who="Q4933704">
            <seg>
              Också jag är förvånad över att justitieministern så kategoriskt
              helt kan avskriva Bulgariendomen och säga att vi i Sverige i princip
              redan uppfyller detta, vilket vi ju vet att vi inte gör. Johan
              Linander har bland annat tagit upp detta tidigare i dag.
            </seg>
          </u>
          <u xml:id="i-0d2c086ab7918609-64" prev="i-0d2c086ab7918609-62" who="Q4933704">
            <seg>
              Om justitieministern nu inte sätter någon tilltro till mina bristfälliga
              juridiska kunskaper vilket han inte heller ska göra så undrar
              jag om han lyssnar på Lagrådet. Finns det någon källa som man
              ska lyssna till så är det Lagrådet, och där säger man klart och
              uttryckligt att de citerade uttalandena i domen emellertid ger
              vid handen att Sverige för att inte bryta mot Europakonventionen
              är skyldigt att införa lagstiftning som medför att varje sexuell
              akt som inte bygger på samtycke ska vara straffbar. Hur ser justitieministern
              på det uttalandet? Man måste ju i alla fall respektera Lagrådets
              juridiska kunnande.
            </seg>
          </u>
          <u xml:id="i-0d2c086ab7918609-65" prev="i-0d2c086ab7918609-62" who="Q4933704">
            <seg>
              Lagrådet säger också någonting som jag undrar om justitieministern
              har tagit fasta på. Det är något som vi i Folkpartiet har tittat
              mycket på under den senaste tiden. Lagrådet säger tydligt att
              man kan överväga att mjuka upp kravet på att en person har befunnit
              sig i och nu kommer vi till det här igen hjälplöst tillstånd.
              Man mjukar alltså upp kraven på detta och låter straffbestämmelserna
              omfatta även de fall där en person har befunnit sig i en särskilt
              utsatt situation. Man skulle kunna anse att det är i linje med
              Bulgariendomstolen att utforma lagtexten på det sättet.
            </seg>
          </u>
          <u xml:id="i-0d2c086ab7918609-66" prev="i-0d2c086ab7918609-62" who="Q4933704">
            <seg>
              Jag skulle vilja höra vad justitieministern säger om detta. Vi
              kommer alltså tillbaka till det hjälplösa tillståndet och till
              huruvida gällande praxis fortfarande ska anses vara praxis enligt
              justitieministern.
            </seg>
          </u>
          <u xml:id="i-0d2c086ab7918609-67" prev="i-0d2c086ab7918609-62" who="Q4933704">
            <seg>
              Jag hade också en hel del andra frågor. Vad avser till exempel
              justitieministern att göra för att den nya lagen verkligen ska
              få ett reellt inflytande i vardagen hos kvinnor och i kvinnors
              liv? Folkpartiet kommer inte heller att gå emot lagen, men vi
              hoppas att den blir mer fulländad än utkastet har varit.
            </seg>
          </u>
          <note type="speaker">
            Anf. 10 PER LANDGREN (kd):
          </note>
          <u xml:id="i-0d2c086ab7918609-68" who="Q4355135">
            <seg>
              Fru talman! När det är flera interpellanter eller flera som deltar
              i debatten finns det en möjlighet för en minister att välja lite
              grann mellan vad som ska svaras på eller inte. Jag ska därför
              begränsa mig, och fråga om ministern anser att en lagreglering
              som bygger på samtycke skulle försvaga kvinnans ställning och
              hennes rättigheter.
            </seg>
          </u>
          <note type="speaker">
            Anf. 11 Justitieminister THOMAS BODSTRÖM (s):
          </note>
          <u xml:id="i-0d2c086ab7918609-69" next="i-0d2c086ab7918609-76" who="Q3141607">
            <seg>
              Fru talman! Jo, vi sätter stor tilltro till Lagrådet, och vi
              fäster stor vikt vid att det har kommit en dom som handlar om
              de här sakerna. Vi överväger detta noga. Allt det här stämmer.
              Vi kan konstatera att vi redan i dag har en lagstiftning där det
              inte ställs krav på att det i varje situation ska vara våld eller
              hot om våld. Vi har alla de situationer som jag berättade om.
              Självfallet tycker vi att det är bra att en sådan här diskussion
              har förts. Vi fäster stor vikt vid detta.
            </seg>
          </u>
          <u xml:id="i-0d2c086ab7918609-70" prev="i-0d2c086ab7918609-69" who="Q3141607">
            <seg>
              Jag ska svara lite kort på några saker som ni har tagit upp här.
              Storbritannien har haft detta i tio år, men det går inte att jämföra
              det brittiska rättssystemet med det svenska. Där har man common
              law ; det bygger på rättspraxis jämfört med svensk lagstiftning.
            </seg>
          </u>
          <u xml:id="i-0d2c086ab7918609-71" prev="i-0d2c086ab7918609-69" who="Q3141607">
            <seg>
              Däremot ska det självklart till en utvärdering av den nya lagen
              från början. Det tycker jag är viktigt att framhålla. Det finns
              ingenting som säger att detta inte ska utvärderas på samma sätt
              som andra saker. Det finns inget som säger att det aldrig någonsin
              kommer att ske någon ändring i den här lagen. Det är 75 större
              eller mindre ändringar. Det kommer alltså att ske en utvärdering.
            </seg>
          </u>
          <u xml:id="i-0d2c086ab7918609-72" prev="i-0d2c086ab7918609-69" who="Q3141607">
            <seg>
              Hur ska vi då kunna se till att lagen följs? Det räcker ju inte
              bara med lagstiftning, som sades här. Vi har givit ett uppdrag
              till JämO Claes Borgström, som ska se hur lagen tillämpas, hur
              kvinnor bemöts i rättssalen och hur man ska kunna få dem att anmäla
              i större utsträckning. Det räcker inte med bara lagstiftning.
            </seg>
          </u>
          <u xml:id="i-0d2c086ab7918609-73" prev="i-0d2c086ab7918609-69" who="Q3141607">
            <seg>
              Men det går inte att som Johan Linander säga att vi ska ha den
              nya lagen nu, men bygga in samtycke. Det går inte! Man får välja.
              Antingen har vi lagen, eller också säger vi att vi ska ha samtycke.
              Då stoppar vi allting och så börjar vi om. Det finns inte någon
              utredning eller några remissinstanser som på något sätt säger
              att vi ska lägga in samtycke i det här. Det är omöjligt. Det går
              inte heller att skriva in i förarbetena att man inte ska tillmäta
              betydelse av de saker som jag nu nämner samtidigt som man ska
              fokusera på kvinnan och samtycket. Självfallet poängterar man
              då just huruvida det har varit ett samtycke eller inte. Då går
              det inte att ha det så; det går inte att blanda äpplen och päron
              på det sättet.
            </seg>
          </u>
          <u xml:id="i-0d2c086ab7918609-74" prev="i-0d2c086ab7918609-69" who="Q3141607">
            <seg>
              Vi vill gå ifrån det synsättet och i stället ge ett bättre stöd
              för kvinnan, både i lagstiftning och i tillämpning. Vi har en
              lång bit kvar det är ingen tvekan om det. Men vi får en betydligt
              bättre lagstiftning. Sedan ska vi följa upp den på olika sätt,
              bland annat genom det uppdrag som vi har givit.
            </seg>
          </u>
          <u xml:id="i-0d2c086ab7918609-75" prev="i-0d2c086ab7918609-69" who="Q3141607">
            <seg>
              Frågan om hjälplöst tillstånd är ett mycket vidare begrepp än
              vad många känner till. Det är inte så att man måste vara utslagen
              på något sätt eller inte rent fysiskt kan göra motstånd. Det kan
              till och med vara så att man är aktiv själv i ett sådant hämningslöst
              beteende att man faktiskt är i ett hjälplöst tillstånd. Det är
              viktigt att komma ihåg detta. Man ser ju gärna en bild framför
              sig där någon måste vara totalt utslagen. Så är det inte! Man
              kan på många sätt vara väldigt aktiv i de olika handlingarna,
              men vara i en sådan situation att man faktiskt är i ett hjälplöst
              tillstånd. Det är viktigt att lyfta fram detta, och det finns
              också i svensk rättspraxis.
            </seg>
          </u>
          <u xml:id="i-0d2c086ab7918609-76" prev="i-0d2c086ab7918609-69" who="Q3141607">
            <seg>
              Jag har säkert missat någon fråga här, men jag har ju möjlighet
              att återkomma.
            </seg>
          </u>
          <note type="speaker">
            Anf. 12 MARIA LARSSON (kd):
          </note>
          <u xml:id="i-0d2c086ab7918609-77" next="i-0d2c086ab7918609-80" who="Q447542">
            <seg>
              Fru talman! Det är inte lätt att komma ihåg allt. Tack för klara
              besked! Vi kan höra och förstå att lagstiftningen inte kommer
              att innehålla någonting av det som vi har stått här och önskat
              i dag. Något avseende kommer inte att fästas vid Bulgariendomen.
              Något avseende kommer inte heller att fästas vid vad Lagrådet
              har sagt. En analys kommer att följa, men det blir inga förslag
              till förändringar utifrån den analysen. För mig syns det lite
              märkligt att man kan göra en analys och på förhand uppenbarligen
              veta vad den kommer att resultera i. Här gör man en analys, och
              man kommer att se att det finns öppningar. Det finns det uppenbarligen
              eftersom alla jurister inte är överens med Thomas Bodström om
              att Bulgariendomen inte skulle ha något att göra med mänskliga
              rättigheter och Sveriges rättsförhållande till detta.
            </seg>
          </u>
          <u xml:id="i-0d2c086ab7918609-78" prev="i-0d2c086ab7918609-77" who="Q447542">
            <seg>
              Om man gör en sådan analys och man skriver om den i den proposition
              som ska läggas fram för riksdagen bör man också, om man är ansvarsfull,
              fortsätta att omedelbart utreda den delen. Man bör inte nöja sig
              med att utvärdera den nya lagen, utan man bör faktiskt omedelbart
              tillsätta en utredning som kan djupdyka i problematiken. Man bör
              naturligtvis också stämma av på vanligt sätt i form av remisser,
              för det här har ingen remissinstans fått chans att yttra sig över
              därför att saken inte var aktuell när remissbehandlingen ägde
              rum eller när kommittén satt och arbetade.
            </seg>
          </u>
          <u xml:id="i-0d2c086ab7918609-79" prev="i-0d2c086ab7918609-77" who="Q447542">
            <seg>
              Jag tycker att det är oerhört viktigt att poängtera det, och
              jag tycker att det är en justitieministers ansvar att faktiskt
              se till att vi följer de mänskliga rättigheterna och att Sverige
              inte riskerar att släpas inför Europadomstolen på ett så här nesligt
              sätt. Jag skulle gärna vilja att justitieministern kunde tillstyrka
              att man omedelbart tillsätter en sådan utredning för att belysa
              den här frågan och djupdyka i den, så att vi är på den helt säkra
              sidan, vilket jag inte tror att vi är.
            </seg>
          </u>
          <u xml:id="i-0d2c086ab7918609-80" prev="i-0d2c086ab7918609-77" who="Q447542">
            <seg>
              Jag tror att det föreligger en risk. Flera med mig tror att det
              föreligger en risk, och det är justitieministerns ansvar att faktiskt
              ta den frågan på allvar.
            </seg>
          </u>
          <note type="speaker">
            Anf. 13 Justitieminister THOMAS BODSTRÖM (s):
          </note>
          <u xml:id="i-0d2c086ab7918609-81" next="i-0d2c086ab7918609-84" who="Q3141607">
            <seg>
              Fru talman! Jag svarar först på Per Landgrens fråga. Jag har
              delvis svarat på den. Jag anser att kvinnorna får en sämre position.
              Juridiskt, rent tekniskt, tror jag i och för sig inte att de får
              det sämre, men de får en mycket svårare situation med alla de
              frågor och allt det fokus som blir. Jag tror att det skulle kunna
              leda till att det blir färre anmälningar i stället för flera.
              Och, som sagt, det här har funnits i tio år i England. Och åklagare
              som har studerat det här säger att det inte är fler fällande domar
              där på något sätt. Det finns en inbyggd svårighet i sexualmål
              på grund av den bevisning som kan finnas, men där man har det
              här är det inte på något sätt ett bättre resultat, och det var
              ju bland annat det som man studerade.
            </seg>
          </u>
          <u xml:id="i-0d2c086ab7918609-82" prev="i-0d2c086ab7918609-81" who="Q3141607">
            <seg>
              Jo, vi är helt överens om att det är av yttersta vikt att Sverige
              följer de mänskliga rättigheterna, och självklart har vi analyserat
              det här på Justitiedepartementet, och det har inte bara skett
              efter Lagrådets yttrande, utan vi har gjort det tidigare. I lagrådsremissen
              var det uppenbarligen inte tillräckligt analyserat och visat,
              och vi tar till oss av den kritiken. Därefter har vi fortsatt
              att analysera, under de veckor som har gått sedan lagrådsyttrandet
              kom. Vi tar det på allra största allvar. Vi har den största respekten
              för det yttrandet, men det har inte på något sätt från Lagrådets
              sida sagts att det här avstyrks därför att det strider mot Europakonventionen
              och så vidare. Vi efterföljer Lagrådet.
            </seg>
          </u>
          <u xml:id="i-0d2c086ab7918609-83" prev="i-0d2c086ab7918609-81" who="Q3141607">
            <seg>
              Sedan kan vi inte bedöma den här lagen och sätta i gång nya lagförslag
              samtidigt som en ny lag träder i kraft. Det skulle vara ett fullkomligt
              unikt beteende. Det är däremot viktigt att vi följer och utvärderar
              den nya lagen för att se om det behövs kompletteringar eller ändringar,
              större eller mindre. Det vet vi inte. Det har ju visat sig bland
              annat när det gäller kvinnofridskränkningen och sexköpslagen att
              det har varit nödvändigt. Man har just följt arbetet och sett
              att detta inte har tillämpats på det sätt som kanske var önskvärt
              från början. Det är självklart att vi gör detta. Hur det sedan
              blir i framtiden vet vi inte. Men nu ska vi lägga fram det här
              förslaget, som jag ändå någonstans tror att det finns en stor
              enighet kring. Sedan kan vi fortsätta att diskutera de här sakerna,
              och det lär vi göra därför att vi har en bra bit kvar innan vi
              kan känna oss nöjda med hur det fungerar för kvinnor i de här
              situationerna. Där tror jag också att vi faktiskt är väldigt överens.
            </seg>
          </u>
          <u xml:id="i-0d2c086ab7918609-84" prev="i-0d2c086ab7918609-81" who="Q3141607">
            <seg>
              Tack så mycket för en bra debatt!
            </seg>
          </u>
          <note>
            Överläggningen var härmed avslutad.
          </note>
          <note>
            8 § Svar på interpellation 2004/05:52 om försäkringskassornas
            handläggningstider
          </note>
          <note type="speaker">
            Anf. 14 Socialminister BERIT ANDNOR (s):
          </note>
          <u xml:id="i-0d2c086ab7918609-85" next="i-0d2c086ab7918609-89" who="Q4891887">
            <seg>
              Fru talman! Linnéa Darell har frågat mig vilka åtgärder jag planerar
              att vidta för att landets försäkringskassor ska klara både nuvarande
              mål om handläggningstider och de uppgifter som följer med en eventuell
              ändrad lagstiftning på sjuklöneområdet den 1 januari 2005.
            </seg>
          </u>
          <u xml:id="i-0d2c086ab7918609-86" prev="i-0d2c086ab7918609-85" who="Q4891887">
            <seg>
              Regeringen anser att det är oacceptabelt med långa handläggningstider
              för sjukpenningärenden. Sjukförsäkringens syfte är att ge en person
              som drabbas av sjukdom en ersättning som är relaterad till inkomstbortfallets
              storlek. Den enskilde är beroende av ersättningen för sin försörjning,
              och regeringen menar att det är mycket viktigt att sjukpenningärenden
              handläggs både så snabbt som möjligt och konsekvent enligt gällande
              lagstiftning.
            </seg>
          </u>
          <u xml:id="i-0d2c086ab7918609-87" prev="i-0d2c086ab7918609-85" who="Q4891887">
            <seg>
              För att förkorta handläggningstiden för ärenden angående rätt
              till sjukpenning har regeringen redan under sommaren gett Riksförsäkringsverket
              i uppdrag att vidta åtgärder. Uppdraget, med förslag till åtgärder,
              redovisades till regeringen den 15 oktober i år. RFV föreslår
              i huvudsak tre åtgärder. Den första åtgärden gäller Försäkringskassans
              arbetsmetoder som ska bli mer effektiva. För att uppnå detta ska
              gemensamma riktlinjer införas som anger hur handläggning av rätten
              till sjukpenning, rehabiliteringspenning och samordning ska ske.
              Till exempel gäller detta vilka moment som ska göras i handläggningen
              liksom när och hur lång tid momentet bör ta. Den andra åtgärden
              som föreslås är att försäkringskassan ska få in ärenden snabbare
              efter sjuklöneperioden. RFV föreslår bland annat att en regeländring
              införs i lagen om sjuklön som innebär att om arbetsgivaren i början
              av ett sjukfall får in ett läkarintyg som sträcker sig förbi sjuklöneperioden
              ska arbetsgivaren sjukanmäla den anställde och skicka in läkarintyget
              till försäkringskassan inom ett visst antal dagar. Den tredje
              åtgärden gäller försäkringskassans prioritering av ärenden där
              rätten till sjukpenning är oklar. RFV föreslår bland annat att
              det på försäkringskassan skapas en rutin gällande dessa ärenden
              för att den enskilde tidigare ska få information om att rätten
              till sjukpenning är oklar. Förslagen till åtgärder bereds för
              närvarande inom departementet.
            </seg>
          </u>
          <u xml:id="i-0d2c086ab7918609-88" prev="i-0d2c086ab7918609-85" who="Q4891887">
            <seg>
              Vad gäller Linnéa Darells fråga angående vilka åtgärder jag planerar
              vidta för att landets försäkringskassor ska klara de uppgifter
              som följer med en eventuell ändrad lagstiftning på sjuklöneområdet
              den 1 januari 2005 förutsätter jag att Linnéa Darell åsyftar det
              förslag som regeringen lämnat om att arbetsgivare från och med
              den 1 januari 2005 ska medfinansiera arbetstagares sjukpenning.
              Förslaget kommer att medföra ökade arbetsuppgifter för försäkringskassan.
              Det gäller till exempel uppdatering av uppgifter om arbetsgivare,
              beräkning av vilken avgift respektive arbetsgivare ska betala
              och informationsinsatser till arbetsgivarna. Regeringen har i
              budgetpropositionen föreslagit att försäkringskassan tillförs
              extra resurser för detta arbete, och jag bedömer att detta inte
              ska fördröja utbetalningen av sjukpenning.
            </seg>
          </u>
          <u xml:id="i-0d2c086ab7918609-89" prev="i-0d2c086ab7918609-85" who="Q4891887">
            <seg>
              För år 2005 tillförs försäkringskassan totalt sett 508 miljoner
              kronor till åtgärder för att bryta utvecklingen inom ohälsoområdet.
            </seg>
          </u>
          <note type="speaker">
            Anf. 15 LINNÉA DARELL (fp):
          </note>
          <u xml:id="i-0d2c086ab7918609-90" next="i-0d2c086ab7918609-94" who="Q4944235">
            <seg>
              Fru talman! Tack för svaret! Anledningen till att jag har ställt
              den här frågan är, som sagt, de återigen alarmerande signalerna
              om att många sjukskrivna får vänta på sin sjukpenning. Det senaste
              vi såg var att knappt hälften fortfarande inte får sin sjukpenning
              inom den tid som är målet, och målet är ju att det ska ske inom
              30 dagar. Det är ett mycket rimligt mål, och vi är väl helt överens
              om att det måste nås så fort som möjligt.
            </seg>
          </u>
          <u xml:id="i-0d2c086ab7918609-91" prev="i-0d2c086ab7918609-90" who="Q4944235">
            <seg>
              Men även om förslagen från Riksförsäkringsverket, som lämnades
              i fredags, förverkligas kommer det att ta sin tid. Det lär knappast
              ha hänt så mycket med de tre förslag som finns angivna. Det är
              knappt tre månader kvar till årsskiftet. Och om nu regeringen
              får igenom sitt förslag om medfinansiering av sjukpenningen för
              arbetsgivarna går också det i gång med en ökad arbetsbelastning
              på kassorna.
            </seg>
          </u>
          <u xml:id="i-0d2c086ab7918609-92" prev="i-0d2c086ab7918609-90" who="Q4944235">
            <seg>
              Jag läser i propositionen, där det är beskrivet vad som ska hända,
              att försäkringskassan omgående efter en kalendermånads slut ska
              summera samtliga utbetalningar av sjukpenning som kan hänföras
              till en viss arbetsgivare och att arbetsgivaren då ska kunna räkna
              med att få beslut om avgiften i början av månaden. Vad jag förstår
              kommer, om förslaget går igenom, den första prövningen för kassorna,
              och därmed också arbetsgivarna, att ske omkring den 1 februari.
              Dit är det ju som bekant inte särskilt långt.
            </seg>
          </u>
          <u xml:id="i-0d2c086ab7918609-93" prev="i-0d2c086ab7918609-90" who="Q4944235">
            <seg>
              När man inför en ny lagstiftning tar det lite tid innan de som
              ska handlägga det kommer in i de nya arbetsuppgifterna. Även om
              det nu är avsatt pengar till nya arbetsuppgifter antar jag att
              det inte sitter människor och väntar på kassan som inte har något
              jobb i dag. Det ska väl rekryteras och utbildas, och rutiner ska
              skaffas. Det kommer att ta sin tid innan man uppnår effektivitet
              i handläggningen. Vi får i andra sammanhang beskrivet för utskottet
              att förändringsarbete pågår. Ungefär ett halvår brukar det ta
              innan man kan säga att man har full nytta av de resurser som har
              tillsatts.
            </seg>
          </u>
          <u xml:id="i-0d2c086ab7918609-94" prev="i-0d2c086ab7918609-90" who="Q4944235">
            <seg>
              Eftersom också den här nya lagstiftningen, om den går igenom,
              innebär att ni har kommit på kollisionskurs med arbetsgivarna
              kommer naturligtvis inte tålamodet att vara så stort hos dem.
              De sjukskrivna som väntar på pengar är ju redan irriterade. Jag
              tycker inte att det här svaret är helt fullödigt. Jag skulle vilja
              höra lite mer utvecklat vad ditt budskap till framför allt Sveriges
              arbetsgivare är.
            </seg>
          </u>
          <note type="speaker">
            Anf. 16 ULRIK LINDGREN (kd):
          </note>
          <note>
            Fru talman! Tack för svar på interpellation, och tack för interpellation
            om angeläget ämne, Linnéa Darell.
          </note>
          <u xml:id="i-0d2c086ab7918609-95" next="i-0d2c086ab7918609-99" who="Q5956278">
            <seg>
              Den sjukskrivne kan ju i dag få vänta i 60, 70 eller 80 dagar.
              Enligt pressen hemma i Dalarna var Dalarna värst med sitt köläge
              ett tag under hösten med 80 dagars väntan på att få sina pengar.
              Apropå debatten om vi ska ligga kvar på 80-procentsnivån i sjukförsäkringssystemet,
              som vi tycker, eller gå tillbaka till den gamla socialdemokratiska
              nivån på 70 % eller Moderaternas på 65 % finns det berättigade
              frågor om den ekonomiska stress som den enskilde faktiskt utsätts
              för. Här är det inte fråga om några sänkningar i procent av det
              mindre formatet. Här drabbas ju den enskilde av noll pengar under
              avsevärd tid och kan hamna i mycket akuta likviditetsbekymmer
              med sin privatekonomi.
            </seg>
          </u>
          <u xml:id="i-0d2c086ab7918609-96" prev="i-0d2c086ab7918609-95" who="Q5956278">
            <seg>
              Jag fick svar häromdagen på en skriftlig fråga till ministern.
              Svaret i dag blev ungefär detsamma, att myndigheten ska kämpa
              på och försöka ändra sina metoder och snabba upp ärenden efter
              sjuklöneperioden. Man ska ha en del andra administrativa insatser,
              och man ska på det sättet försöka förkorta tiden.
            </seg>
          </u>
          <u xml:id="i-0d2c086ab7918609-97" prev="i-0d2c086ab7918609-95" who="Q5956278">
            <seg>
              Vi vet också, som Linnéa ställde frågan om, att det tillkommer,
              och det medger ju ministern, ett stort ytterligare administrativt
              uppdrag från den 1 januari. Finns det egentligen i utsikt att
              den enskilde medborgaren ska få någon snabbare service under rimlig
              tid framöver? Eller kommer den enskilde som drabbas av sjukskrivning
              att under månader eller år framåt eller vilken tidsperioden är
              att komma i allvarlig kläm?
            </seg>
          </u>
          <u xml:id="i-0d2c086ab7918609-98" prev="i-0d2c086ab7918609-95" who="Q5956278">
            <seg>
              Jag saknar det beskedet från statsrådet även i svaret i dag.
              Vad är åtagandet för myndigheten? Vilket är regeringens krav på
              myndigheten? Är ni nöjda med något slags målsättning från myndigheten
              att försöka snabba upp med lite bättre rutiner, eller finns det
              ett bestämt krav från regeringsmakten att man ska sköta utbetalningarna
              och klara det inom 30 dagar? Eller är ni nöjda med att man gör
              så gott man kan?
            </seg>
          </u>
          <u xml:id="i-0d2c086ab7918609-99" prev="i-0d2c086ab7918609-95" who="Q5956278">
            <seg>
              Den andra huvudfrågan för mig är om statsrådet skulle kunna tänka
              sig den omvända ordningen, att man beaktar medborgarens behov
              och betalar ut. Om utredning sedan visar att individen inte är
              berättigad till summan får man göra ett återkrav i så fall. Är
              det någonting som regeringen och statsrådet skulle kunna tänka
              sig?
            </seg>
          </u>
          <note type="speaker">
            Anf. 17 ANNA LILLIEHÖÖK (m):
          </note>
          <u xml:id="i-0d2c086ab7918609-100" next="i-0d2c086ab7918609-101" who="Q4767227">
            <seg>
              Fru talman! Statsrådet har i sitt svar till Linnéa Darell bland
              annat pekat på att handläggningstiderna på försäkringskassan ska
              kunna kortas genom att riktlinjer införs om handläggning av rätten
              till sjukpenning och rehabiliteringspenning. Vi har gång efter
              annan läst, bland annat i Dagens Medicin, hur läkare redogör för
              att de har svårt att förstå reglerna. Många har uttryckt att vid
              upp till 40 % av de sjukintyg de har skrivit har de egentligen
              inte ansett att patienten behöver någon sjukskrivning. Det vållar
              också problem hos försäkringskassan. Det tar mycket tid att reda
              ut.
            </seg>
          </u>
          <u xml:id="i-0d2c086ab7918609-101" prev="i-0d2c086ab7918609-100" who="Q4767227">
            <seg>
              Jag tänkte höra med statsrådet om statsrådet anser att det behöver
              vara tydligare regler för sjukskrivning eller inte.
            </seg>
          </u>
          <note type="speaker">
            Anf. 18 Socialminister BERIT ANDNOR (s):
          </note>
          <u xml:id="i-0d2c086ab7918609-102" next="i-0d2c086ab7918609-109" who="Q4891887">
            <seg>
              Fru talman! Som också angivits i det svar som har lämnats på
              Linnéa Darells interpellation anser regeringen att det är oacceptabelt
              med de långa handläggningstider som vi nu har när det gäller sjukpenningärenden.
              Målet är att sjukpenning ska utbetalas inom 30 dagar i 90 % av
              alla ärenden. Det varierar mellan de olika försäkringskassorna.
              Handläggningstiderna varierar regionalt. Det är något som utskottet
              är väl informerat om. Vi har betydande skillnader i den administrativa
              hanteringen av olika ärendeslag inom försäkringskassan.
            </seg>
          </u>
          <u xml:id="i-0d2c086ab7918609-103" prev="i-0d2c086ab7918609-102" who="Q4891887">
            <seg>
              Det är ju detta som är bakgrunden till den stora reform som vi
              nu är i full färd med att genomföra, nämligen att förstatliga
              försäkringskassorna, att skapa en sammanhållen myndighet inom
              detta område just för att förbättra ledningen och styrningen av
              verksamheten och skapa goda förutsättningar för att utarbeta handläggningsrutiner
              men också stöd för handläggningen ute på varje försäkringskassa.
              Där är målsättningen att öka effektiviteten och förbättra beslutsunderlagen
              och kvaliteten i besluten.
            </seg>
          </u>
          <u xml:id="i-0d2c086ab7918609-104" prev="i-0d2c086ab7918609-102" who="Q4891887">
            <seg>
              Det andra som regeringen genomför är att vi har tillfört och
              kommer att tillföra ytterligare resurser till administrationen
              inom försäkringskassan. Det behövs också. Den nya lagstiftning
              som träder i kraft från årsskiftet kommer att ställa större krav
              på administrationen, precis som sägs både från Linnéa Darells
              och Ulrik Lindgrens sida. Det är då rimligt att det tillförs extra
              resurser för detta arbete. Det är naturligtvis så för att ge svar
              på de frågor som har ställts att det här handlar om att kunna
              möta de berättigade krav som arbetsgivare men också arbetstagare
              har i en situation när man också ökar medfinansieringen inom sjukförsäkringen.
            </seg>
          </u>
          <u xml:id="i-0d2c086ab7918609-105" prev="i-0d2c086ab7918609-102" who="Q4891887">
            <seg>
              Det handlar nu om att kunna bygga upp rutiner och metoder som
              gör att man kan svara upp mot de krav som kommer att ställas.
              Detta arbete pågår. Det pågår ett förberedelsearbete. Jag har
              all tilltro till att man inom försäkringskassorna kommer att göra
              precis allt vad man kan för att uppnå de mål som är satta.
            </seg>
          </u>
          <u xml:id="i-0d2c086ab7918609-106" prev="i-0d2c086ab7918609-102" who="Q4891887">
            <seg>
              Det pågår också ett fortlöpande utvecklingsarbete inom försäkringskassorna.
              Det har sin grund i beslut som tidigare är fattade här i riksdagen
              när det handlar om att förbättra hela sjukskrivningsprocessen
              så att den löper bättre och man sätter människan i centrum.
            </seg>
          </u>
          <u xml:id="i-0d2c086ab7918609-107" prev="i-0d2c086ab7918609-102" who="Q4891887">
            <seg>
              Det är inte acceptabelt att man ska stå utan försörjning. Det
              är inte heller acceptabelt att man ska hamna i en situation där
              man inte får sin ersättning som man har räknat med. Man måste
              i ett tidigt stadium bli uppmärksammad på att rätten till sjukpenning
              ifrågasätts.
            </seg>
          </u>
          <u xml:id="i-0d2c086ab7918609-108" prev="i-0d2c086ab7918609-102" who="Q4891887">
            <seg>
              Det är bakgrunden till det uppdrag som lämnades till Riksförsäkringsverket
              under sommaren. Om rätten till sjukpenning ifrågasätts ska detta
              mycket snabbt komma den försäkrade personen till del.
            </seg>
          </u>
          <u xml:id="i-0d2c086ab7918609-109" prev="i-0d2c086ab7918609-102" who="Q4891887">
            <seg>
              Det är läkarna som sjukskriver. Det pågår också ett arbete med
              att öka kompetensen inom försäkringsmedicinens område. Jag har
              stor tilltro till att vi kommer att ta betydande steg framåt när
              det gäller att öka kvaliteten i de underlag till beslut som lämnas
              från det hållet.
            </seg>
          </u>
          <note type="speaker">
            Anf. 19 LINNÉA DARELL (fp):
          </note>
          <u xml:id="i-0d2c086ab7918609-110" next="i-0d2c086ab7918609-115" who="Q4944235">
            <seg>
              Fru talman! Berit Andnor säger att tilltron är stor till att
              man ska klara det här. Men man måste ändå se den verklighet som
              försäkringskassorna lever i, den verklighet som alla sjukskrivna
              möter och den verklighet som arbetsgivarna kommer att möta efter
              nyår. Det är bara några veckor sedan som rapporterna visade att
              den genomsnittliga totala väntetiden på sjukpenning har ökat med
              nio dagar i år. Skälet till det är naturligtvis att försäkringskassorna
              har kravet på sig att vara mer noggranna och att alla underlag
              inte är perfekta.
            </seg>
          </u>
          <u xml:id="i-0d2c086ab7918609-111" prev="i-0d2c086ab7918609-110" who="Q4944235">
            <seg>
              Det är självklart att kassorna ska vara mer noggranna, men dessutom
              har de ju fått nya arbetsuppgifter. Jag förstår inte vilken verklighet
              som statsrådet beskriver. Man ligger efter med verksamheten, och
              problemen med väntetiderna har ökat under året. Nu får man med
              väldigt kort varsel nya arbetsuppgifter.
            </seg>
          </u>
          <u xml:id="i-0d2c086ab7918609-112" prev="i-0d2c086ab7918609-110" who="Q4944235">
            <seg>
              Trycket från arbetsgivarna kommer att bli hårt på att det hela
              ska vara välfungerande eftersom de sedan tidigare är mycket kritiska
              till försäkringskassorna. Om regeringens förslag går igenom i
              riksdagen kommer man på total kollisionskurs med arbetsgivarna.
              Om man får majoritet för det här förslaget driver man igenom det
              mot alla remissinstansers och inte minst mot arbetsgivarnas vilja.
            </seg>
          </u>
          <u xml:id="i-0d2c086ab7918609-113" prev="i-0d2c086ab7918609-110" who="Q4944235">
            <seg>
              I det läget säger ansvarig minister att man har fått nya pengar
              för detta. Jag tror inte att det på ditt eget departement skulle
              innebära att nya arbetsuppgifter och problem med att komma i kapp
              skulle lösas med nya pengar på så att säga första dagen. Det är
              ju det kravet ni ställer på försäkringskassorna när du säger att
              ni har tilltro till att de ska göra vad de kan för att lösa detta.
            </seg>
          </u>
          <u xml:id="i-0d2c086ab7918609-114" prev="i-0d2c086ab7918609-110" who="Q4944235">
            <seg>
              Vi har ju fått rapporter i utskottet om uppdrag som är givna
              både genom riksdagen och direkt från regeringen till olika myndigheter.
              Det tar tid. Titta på samordningen med arbetsförmedlingen som
              skulle underlätta för människor som behöver byta jobb. Det har
              ju nästan inte blivit några effekter trots att det har pågått
              i ett år. Det har tagit lång tid att hitta rutiner och att arbeta
              sig samman. Precis den frågan står vi inför också här.
            </seg>
          </u>
          <u xml:id="i-0d2c086ab7918609-115" prev="i-0d2c086ab7918609-110" who="Q4944235">
            <seg>
              Jag tycker inte att vi har fått något svar. Min fråga är fortfarande:
              Vad är svaret till Sveriges arbetsgivare? När kommer de att få
              besked?
            </seg>
          </u>
          <note type="speaker">
            Anf. 20 ULRIK LINDGREN (kd):
          </note>
          <u xml:id="i-0d2c086ab7918609-116" next="i-0d2c086ab7918609-120" who="Q5956278">
            <seg>
              Fru talman! Jag har noterat i statsrådets svar till både mig
              och Linnéa Darell att ni finner att det är oacceptabelt med dessa
              väntetider och att målet är att väntetiderna ska vara mindre än
              30 dagar i 90 % av ärendena. Vi har ju tidigare hört talas om
              processen att förstatliga försäkringskassan, men det ligger långt
              fram i tiden innan det är klart och har landat i sina administrativa
              rutiner. Folk kommer alltså att få fortsätta att vänta, det är
              en rimlig gissning. Sedan kommer det också att fordras mycket
              mer administration när ni ska krångla igenom förslaget till nytt
              system med förändrat arbetsgivaransvar som ska gälla från den
              1 januari.
            </seg>
          </u>
          <u xml:id="i-0d2c086ab7918609-117" prev="i-0d2c086ab7918609-116" who="Q5956278">
            <seg>
              Jag saknar fortfarande svar på frågan om regeringens bestämda
              krav. Vilka är de kraven? Regeringen begär alltså att försäkringskassan
              inom en 30-dagarsperiod ska prestera detta gentemot medborgarna.
              De ska så att säga ha ut sin rätt.
            </seg>
          </u>
          <u xml:id="i-0d2c086ab7918609-118" prev="i-0d2c086ab7918609-116" who="Q5956278">
            <seg>
              Sedan uppfattade jag inte heller att statsrådet kommenterade
              den omvända ordningen, alltså att försäkringskassan först preliminärt
              betalar ut ersättning och sedan, om utredningen visar att den
              enskilde inte är berättigad till ersättning, kan kräva den tillbaka.
            </seg>
          </u>
          <u xml:id="i-0d2c086ab7918609-119" prev="i-0d2c086ab7918609-116" who="Q5956278">
            <seg>
              Jag saknar resonemang om medborgarrätten. Om medborgarna inte
              sköter sina inbetalningar till myndigheter i tid drabbas de ju
              av olika påföljder och kan hamna hos kronofogden, och det är helt
              rätt. Medborgarna har inte bara rättigheter utan även skyldigheter.
              Eller anta att ett företag inte betalar sjuklönekostnaden i tid,
              då skulle det bli ett himla liv.
            </seg>
          </u>
          <u xml:id="i-0d2c086ab7918609-120" prev="i-0d2c086ab7918609-116" who="Q5956278">
            <seg>
              Men för försäkringskassan finns det bara ett mål uppsatt. Det
              finns inget bestämt krav, och det finns inte heller något sanktionssystem
              för försäkringskassan om medborgarna inte får ut sin rätt.
            </seg>
          </u>
          <note type="speaker">
            Anf. 21 ANNA LILLIEHÖÖK (m):
          </note>
          <u xml:id="i-0d2c086ab7918609-121" next="i-0d2c086ab7918609-124" who="Q4767227">
            <seg>
              Fru talman! Jag vill haka på Ulrik Lindgrens kommentar. Medborgarna
              är ganska utsatta i det här läget. Det är inte bara läkare och
              försäkringskassor som har svårt att tolka reglerna. Det är om
              möjligt ännu svårare för den enskilde att förstå vad man är berättigad
              till när det gäller att vara sjukskriven. Det är också ganska
              orimligt att lämna den enskilde i okunnighet om detta.
            </seg>
          </u>
          <u xml:id="i-0d2c086ab7918609-122" prev="i-0d2c086ab7918609-121" who="Q4767227">
            <seg>
              Ett annat problem är att sjukkassan inte har tid att hålla kontakt
              med arbetsgivarna. Det drabbar också den enskilde. Arbetsgivaren
              mäktar inte med att avgöra om någon är sjuk eller inte. Det gör
              att den enskilde tror att detta är en giltig grund för sjukskrivning.
            </seg>
          </u>
          <u xml:id="i-0d2c086ab7918609-123" prev="i-0d2c086ab7918609-121" who="Q4767227">
            <seg>
              Återigen vill jag ställa frågan till statsrådet: Är hon beredd
              att se till att reglerna görs klarare så att både läkare och försäkringskassa
              och inte minst den enskilde kan förstå vad det är som utgör grund
              för sjukskrivning, vad det är som gäller för sjukskrivning för
              trötthet och för konflikter på arbetet?
            </seg>
          </u>
          <u xml:id="i-0d2c086ab7918609-124" prev="i-0d2c086ab7918609-121" who="Q4767227">
            <seg>
              När ska man få i gång avstämningsmöten? Hur lång tid kommer det
              att ta innan försäkringskassan kommer i gång med det som vi beslutade
              om för ett och ett halvt år sedan, men som fortfarande inte äger
              rum? Nu kommer det att bli press från arbetsgivarna eftersom det
              är försäkringskassan som beslutar och arbetsgivarna som betalar.
              Jag är till och med orolig för att det nu kommer att bli en ordentlig
              press när det gäller förtidspensioneringarna. Arbetsgivarna involveras
              ju inte i dem.
            </seg>
          </u>
          <note type="speaker">
            Anf. 22 Socialminister BERIT ANDNOR (s):
          </note>
          <u xml:id="i-0d2c086ab7918609-125" next="i-0d2c086ab7918609-135" who="Q4891887">
            <seg>
              Fru talman! Ja, jag har stor tilltro till försäkringskassan,
              och jag har väldigt stor tilltro till den nya myndigheten. Det
              är oerhört centralt och viktigt att vi kan genomföra förstatligandet
              av försäkringskassan just för att förbättra ledningen och styrningen
              av verksamheten, för att få en större enhetlighet i arbetsmetoder
              och handläggningsrutiner och också för att kunna införa nya ärendehanteringssystem
              som understöder arbetet.
            </seg>
          </u>
          <u xml:id="i-0d2c086ab7918609-126" prev="i-0d2c086ab7918609-125" who="Q4891887">
            <seg>
              Min fråga till Linnéa Darell, som har varit motståndare till
              förstatligandet, är: Vad vill ni genomföra? Vilket är receptet
              från Folkpartiet och Kristdemokraterna för att man ska komma till
              rätta med problemen med handläggningstiderna?
            </seg>
          </u>
          <u xml:id="i-0d2c086ab7918609-127" prev="i-0d2c086ab7918609-125" who="Q4891887">
            <seg>
              Vi från regeringen har varit väldigt tydliga i våra krav på försäkringskassan,
              Ulrik Lindgren. Om detta finns det inget tvivel. Vi har satt upp
              ett mål, och det är 30 dagar. 90 % av alla ärenden ska hanteras
              inom 30 dagar i dag är den siffran 60 %.
            </seg>
          </u>
          <u xml:id="i-0d2c086ab7918609-128" prev="i-0d2c086ab7918609-125" who="Q4891887">
            <seg>
              Vi har stora lokala eller regionala variationer. Det är inte
              godtagbart. Bakgrunden till att vi har tagit initiativet till
              att förstatliga försäkringskassorna är just att man ska kunna
              förbättra ledningen och styrningen av verksamheten. Det är icke
              godtagbart att det ska vara så stora skillnader som det är mellan
              olika delar av vårt land. Det är den ena delen.
            </seg>
          </u>
          <u xml:id="i-0d2c086ab7918609-129" prev="i-0d2c086ab7918609-125" who="Q4891887">
            <seg>
              Den andra delen är resurserna. Vi avsätter drygt en halv miljard
              ytterligare i resurser till försäkringskassan just för att skapa
              ett ökat utrymme för att man ska kunna klara sitt arbete inom
              ohälsoområdet.
            </seg>
          </u>
          <u xml:id="i-0d2c086ab7918609-130" prev="i-0d2c086ab7918609-125" who="Q4891887">
            <seg>
              Det pågår ett utvecklingsarbete som innebär att själva sjukskrivningsprocessen
              utvecklas så att den blir mer effektiv och man får bättre underlag.
              Det handlar ju inte bara om att själva handläggningen på försäkringskassan
              tar tid, utan det handlar mycket om, och det finns det väldokumenterade
              underlag som visar, att det tar tid innan man får in alla intyg
              och underlag både från den enskilde individen och från arbetsgivaren.
            </seg>
          </u>
          <u xml:id="i-0d2c086ab7918609-131" prev="i-0d2c086ab7918609-125" who="Q4891887">
            <seg>
              Det här måste snabbas upp och bli effektivare för vi måste sätta
              människan i centrum. Det är icke acceptabelt att du som enskild
              individ inte ska kunna klara din försörjning. Om detta är vi mycket
              tydliga från regeringens sida.
            </seg>
          </u>
          <u xml:id="i-0d2c086ab7918609-132" prev="i-0d2c086ab7918609-125" who="Q4891887">
            <seg>
              Det är inte heller rimligt att du ska hamna i en situation där
              du inte klarar din försörjning på grund av att du inte i tid får
              veta att din rätt till sjukpenning ifrågasätts.
            </seg>
          </u>
          <u xml:id="i-0d2c086ab7918609-133" prev="i-0d2c086ab7918609-125" who="Q4891887">
            <seg>
              Här finns ett klart och tydligt ansvar för försäkringskassan,
              och det finns, vad jag vet, inga oklarheter när det gäller hur
              man ska bedöma detta. Vi har våra försäkringsläkare. Vi har dessutom
              läkare som deltar i sjukskrivningsprocessen. I den delen krävs
              det ytterligare förstärkningar när det gäller utbildningsinsatserna.
              Om detta är vi också överens.
            </seg>
          </u>
          <u xml:id="i-0d2c086ab7918609-134" prev="i-0d2c086ab7918609-125" who="Q4891887">
            <seg>
              Sammantaget är det ett utvecklingsarbete som pågår. Det var inte
              någon stor överraskning att propositionen om drivkrafter som nu
              lämnades denna vecka skulle komma. Det finns nu ett underlag som
              ligger i riksdagen för bedömning och beslut under den återstående
              tiden fram till årsskiftet, och det pågår ett utvecklingsarbete.
            </seg>
          </u>
          <u xml:id="i-0d2c086ab7918609-135" prev="i-0d2c086ab7918609-125" who="Q4891887">
            <seg>
              Vi är inte nöjda med situationen som den är i dag. Men jag vill
              fråga interpellanten och samtliga deltagare i debatten: Vad är
              ert recept? Vad är det ni vill göra? Hur vill ni organisera verksamheten?
              Vad är det för resurser som ni kan tänka er att tillföra, förutom
              att sänka ersättningsnivåerna i socialförsäkringarna?
            </seg>
          </u>
          <note type="speaker">
            Anf. 23 LINNÉA DARELL (fp):
          </note>
          <u xml:id="i-0d2c086ab7918609-136" next="i-0d2c086ab7918609-140" who="Q4944235">
            <seg>
              Fru talman! Kvar står, trots allt vackert tal från regeringens
              företrädare, att det är enorma väntetider för ungefär hälften
              av alla sjukskrivna i dag och att väntetiderna har ökat i år.
            </seg>
          </u>
          <u xml:id="i-0d2c086ab7918609-137" prev="i-0d2c086ab7918609-136" who="Q4944235">
            <seg>
              Om jag kommer ihåg svaret rätt från Riksförsäkringsverket på
              det uppdrag som statsrådet redovisar, belyser man också vad det
              innebär för försäkringskassorna i antal nya ärenden när man byter
              system, alltså när man lämnar den tredje sjuklöneveckan och i
              och med arbetsgivarnas medfinansiering övergår till två veckors
              sjuklöneperiod. Omräknat innebär den veckan 250 000 nya ärenden
              för försäkringskassorna det tillsammans med att man redan ligger
              efter med hälften av alla utbetalningar och att man har struligheter
              när det gäller underlag. Det är ändå kassorna som måste hantera
              det.
            </seg>
          </u>
          <u xml:id="i-0d2c086ab7918609-138" prev="i-0d2c086ab7918609-136" who="Q4944235">
            <seg>
              Jag vet att det pågår ett arbete tillsammans med läkare och att
              man försöker hitta lösningar, men trots allt gäller tidpunkten
              den 1 januari.
            </seg>
          </u>
          <u xml:id="i-0d2c086ab7918609-139" prev="i-0d2c086ab7918609-136" who="Q4944235">
            <seg>
              Jag kan inte se att du har givit något enda svar till arbetsgivarna.
              Den 1 februari förväntar sig Sveriges arbetsgivare, om ert förslag
              går igenom i riksdagen, att få besked om vad det är för avgifter
              man ska betala. Arbetsgivaren har aldrig någon möjlighet att vänta
              och se och säga: Ja, ja, det hinner jag inte med, men målet är
              att jag ska betala. Kravet är att räkningen ska betalas när den
              kommer. Och kommer inte räkningen i tid, ställer det till mycket
              oro och problem och leder till frågor hos arbetsgivarna, och någon
              ska också ha tid att svara på dem.
            </seg>
          </u>
          <u xml:id="i-0d2c086ab7918609-140" prev="i-0d2c086ab7918609-136" who="Q4944235">
            <seg>
              Jag konstaterar efter den här debatten att vi inte har fått några
              svar. Besvikelsen är stor hos Sveriges arbetsgivare och hos de
              sjukskrivna, inte bara hos oss. De medborgare som berörs, antingen
              det är en enskild person och sjukskriven eller om det är en arbetsgivare,
              känner oro inför årsskiftet.
            </seg>
          </u>
          <note type="speaker">
            Anf. 24 Socialminister BERIT ANDNOR (s):
          </note>
          <u xml:id="i-0d2c086ab7918609-141" next="i-0d2c086ab7918609-145" who="Q4891887">
            <seg>
              Fru talman! Som jag sagt i mitt svar till interpellanten är vi
              inte nöjda med de brister som vi ser när det gäller handläggning.
              Det handlar inte bara om handläggningstiderna utan det handlar
              också om kvaliteten i underlagen.
            </seg>
          </u>
          <u xml:id="i-0d2c086ab7918609-142" prev="i-0d2c086ab7918609-141" who="Q4891887">
            <seg>
              Vi avsätter ökade resurser till försäkringskassorna just för
              att man ska få det utrymme som krävs för att förbättra arbetet
              inom ohälsoområdet. Just nu genomför vi en stor omorganisation
              av försäkringskassan. Det sker ett utvecklingsarbete när det gäller
              handläggningsrutiner och metoder. Det handlar om att effektivisera
              sjukskrivningsprocessen.
            </seg>
          </u>
          <u xml:id="i-0d2c086ab7918609-143" prev="i-0d2c086ab7918609-141" who="Q4891887">
            <seg>
              Vi är inte framme där vi kan säga att det här fungerar alldeles
              utmärkt. Vi har ambitionen att se till att detta fungerar från
              årsskiftet, därför att det är naturligtvis väldigt viktigt att
              arbetsgivaren och arbetstagaren, den som är i behov av stöd från
              samhällets sida, möts av en väl fungerande försäkringskassa. Om
              detta är vi helt överens.
            </seg>
          </u>
          <u xml:id="i-0d2c086ab7918609-144" prev="i-0d2c086ab7918609-141" who="Q4891887">
            <seg>
              Men jag har ännu inte fått något svar på vad som är oppositionens
              svar. Vad är det ni vill göra? Hur vill ni komma till rätta med
              situationen? Vi har lagt fram förslag, gång på gång, där vi har
              utvecklat och förbättrat den här processen, och vi kommer med
              nya förslag och tillsätter också resurser. Men vad är det som
              är alternativet? På detta har inte jag fått något svar i denna
              interpellationsdebatt.
            </seg>
          </u>
          <note>
            Överläggningen var härmed avslutad.
          </note>
          <note>
            9 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Ajournering
          </note>
          <note>
            Kammaren beslutade kl. 13.17 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u xml:id="i-0d2c086ab7918609-145" prev="i-0d2c086ab7918609-141" who="Q4891887">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 14.00.
          </note>
          <note>
            10 § Frågestund
          </note>
          <note type="speaker">
            Anf. 25 FÖRSTE VICE TALMANNEN:
          </note>
          <note>
            Nu följer frågestunden. Från regeringen deltar finansminister
            Bosse Ringholm, miljöminister Lena Sommestad, statsrådet Ulrica
            Messing, socialminister Berit Andnor och statsrådet Morgan Johansson.
          </note>
          <note>
            Från bidrag till arbete
          </note>
          <note type="speaker">
            Anf. 26 MAGDALENA ANDERSSON (m):
          </note>
          <u xml:id="i-0d2c086ab7918609-146" next="i-0d2c086ab7918609-148" who="Q4935870">
            <seg>
              Herr talman! Jag har en fråga till statsrådet Morgan Johansson
              om den folder jag visar upp för kammaren. Den är ur regeringens
              budgetproposition.
            </seg>
          </u>
          <u xml:id="i-0d2c086ab7918609-147" prev="i-0d2c086ab7918609-146" who="Q4935870">
            <seg>
              I foldern kan man läsa hur mycket en socialbidragsberoende familj
              skulle behöva tjäna för att det ska löna sig för familjen att
              gå från bidrag till arbete. En familj med två barn behöver en
              månadsinkomst på 24 400 kr för att det ska vara någon idé. Det
              betyder alltså att för den som har sämst position på arbetsmarknaden
              är det knappt ens lönt att börja arbeta. Det är ju inte så enkelt
              att få en lön med det ingångsvärdet.
            </seg>
          </u>
          <u xml:id="i-0d2c086ab7918609-148" prev="i-0d2c086ab7918609-146" who="Q4935870">
            <seg>
              I dag står mer än en miljon människor utanför arbetsmarknaden,
              och därför vill jag fråga Morgan Johansson: Vad avser ansvarigt
              statsråd göra åt situationen? Hur tänker han förhindra att människor
              avstår från att gå från bidrag till jobb?
            </seg>
          </u>
          <note type="speaker">
            Anf. 27 Statsrådet MORGAN JOHANSSON (s):
          </note>
          <u xml:id="i-0d2c086ab7918609-149" next="i-0d2c086ab7918609-151" who="Q5887217">
            <seg>
              Herr talman! Sedan den socialdemokratiska regeringen tillträdde
              för tio år sedan har antalet jobb ökat med närmare 300 000. Samtidigt
              har arbetslösheten kraftigt gått ned. Vi har också haft en högre
              tillväxttakt än jämförbara länder inom exempelvis EU-området.
              Det är ett tecken på att vi fört en politik som inneburit att
              människor haft lättare att få arbete och samtidigt också haft
              lättare att gå från bidrag till arbete. Under samma period har
              nämligen antalet socialbidragstagare kraftigt minskat.
            </seg>
          </u>
          <u xml:id="i-0d2c086ab7918609-150" prev="i-0d2c086ab7918609-149" who="Q5887217">
            <seg>
              Det innebär dock inte att vi inte måste vidta ytterligare åtgärder.
              När det gäller just socialbidrag och bidragssystem kontra arbete
              under de gångna tio åren kan man se att det nu lönar sig mer att
              gå från bidrag till arbete än det gjorde för tio år sedan. Samtidigt
              kan det fortfarande finnas kvar en del tröskeleffekter, vilket
              vi måste titta på.
            </seg>
          </u>
          <u xml:id="i-0d2c086ab7918609-151" prev="i-0d2c086ab7918609-149" who="Q5887217">
            <seg>
              Därför har jag också sagt att vi ska göra en socialbidragsöversyn,
              där syftet är att se över konstruktionen av socialbidraget, och
              samtidigt se vilka möjligheter det finns att hjälpa människor
              tillbaka till arbete genom exempelvis en bättre utbildningsinsats.
            </seg>
          </u>
          <note type="speaker">
            Anf. 28 MAGDALENA ANDERSSON (m):
          </note>
          <u xml:id="i-0d2c086ab7918609-152" next="i-0d2c086ab7918609-153" who="Q4935870">
            <seg>
              Herr talman! Tack för svaret. Det är skönt att höra att Morgan
              Johansson tänker göra någonting och har initierat ett arbete.
              Det hade dock varit av intresse att få höra vad Morgan Johansson
              själv har för tankar kring detta.
            </seg>
          </u>
          <u xml:id="i-0d2c086ab7918609-153" prev="i-0d2c086ab7918609-152" who="Q4935870">
            <seg>
              Om man värnar arbetslinjen, om man tror på att det är mer värdefullt
              att människor arbetar än är beroende av bidrag, borde man som
              ansvarig minister ha någon form av idé om vad vi ska göra för
              att hjälpa människor till ett annat och bättre beteende än vad
              fallet är i dag.
            </seg>
          </u>
          <note type="speaker">
            Anf. 29 Statsrådet MORGAN JOHANSSON (s):
          </note>
          <u xml:id="i-0d2c086ab7918609-154" next="i-0d2c086ab7918609-156" who="Q5887217">
            <seg>
              Herr talman! Ja, och den vägen går över tillväxt, genom att föra
              en ekonomisk politik som skapar fler arbeten i vårt land. Det
              är den politik vi från den socialdemokratiska regeringens sida
              fört under tio års tid. Vi har haft en högre tillväxtnivå och
              skapat fler arbeten, och vi har också kunnat sänka arbetslösheten
              kraftigt. Detta kan man se mycket påtagligt exempelvis i fråga
              om socialbidragstagandet. Huvudpoängen i politiken är trots allt
              att föra en politik som skapar jobb.
            </seg>
          </u>
          <u xml:id="i-0d2c086ab7918609-155" prev="i-0d2c086ab7918609-154" who="Q5887217">
            <seg>
              Jag tror inte att man ska gå den väg som Moderaterna föreslår
              och som innebär att man dramatiskt skär ned på trygghetssystemen
              för dem som hamnat utanför arbetsmarknaden. I så fall tror jag
              att otryggheten i vårt land skulle öka betydligt och det skulle
              också medföra att människor drog sig för att ta risker, till exempel
              när det gäller att byta arbete.
            </seg>
          </u>
          <u xml:id="i-0d2c086ab7918609-156" prev="i-0d2c086ab7918609-154" who="Q5887217">
            <seg>
              Jag tror att de drakoniska nedskärningar som Moderaterna föreslår
              inom trygghetssystemen skulle skapa mycket större problem också
              i tillväxthänseende.
            </seg>
          </u>
          <note>
            Rattfylleri
          </note>
          <note type="speaker">
            Anf. 30 JOHNNY GYLLING (kd):
          </note>
          <u xml:id="i-0d2c086ab7918609-157" next="i-0d2c086ab7918609-160" who="Q5779628">
            <seg>
              Herr talman! Jag vill ställa en fråga till Ulrica Messing. Den
              gäller rattfylleriet.
            </seg>
          </u>
          <u xml:id="i-0d2c086ab7918609-158" prev="i-0d2c086ab7918609-157" who="Q5779628">
            <seg>
              Problemet har ju aktualiserats de senaste dagarna genom den tragiska
              olyckan utanför Svedala där fem människoliv gick till spillo på
              grund av att en rattfull lastbilsförare körde på fel sida av vägen.
              Det har nu blivit känt att föraren druckit alkohol på färjan till
              Sverige.
            </seg>
          </u>
          <u xml:id="i-0d2c086ab7918609-159" prev="i-0d2c086ab7918609-157" who="Q5779628">
            <seg>
              Det är inget nytt problem. Det har länge varit känt att det förekommer
              mycket alkoholförtäring på Östersjöfärjorna. Polisen gör så gott
              den kan genom sina razzior. Det räcker emellertid inte för att
              stoppa detta.
            </seg>
          </u>
          <u xml:id="i-0d2c086ab7918609-160" prev="i-0d2c086ab7918609-157" who="Q5779628">
            <seg>
              Vi har i riksdagen behandlat lagstiftning om skydd mot terrorister
              i sjöfarten, men vi klarar inte av att hantera rattfylleriet på
              dessa färjor. Därför är min fråga till ministern: Vad tänker hon
              göra för att lösa det problemet?
            </seg>
          </u>
          <note type="speaker">
            Anf. 31 Statsrådet ULRICA MESSING (s):
          </note>
          <u xml:id="i-0d2c086ab7918609-161" next="i-0d2c086ab7918609-164" who="Q4967115">
            <seg>
              Herr talman! Jag tror att jag och Johnny Gylling har samma uppfattning
              om det oacceptabla i att använda någon typ av fordon och samtidigt
              vara påverkad av alkohol eller andra droger. För att minska riskerna
              för en upprepning tror jag att vi måste göra saker på flera fronter.
            </seg>
          </u>
          <u xml:id="i-0d2c086ab7918609-162" prev="i-0d2c086ab7918609-161" who="Q4967115">
            <seg>
              När det gäller det som nyligen hände har Sjöfartsverket i dag
              skrivit ett brev till samtliga rederier om att de vill ha ett
              möte om just dessa frågor, det vill säga det oacceptabla i att
              servera alkohol till yrkeschaufförer när man vet att chaufförerna
              ska lämna färjan med fordon och sedan färdas på vägarna. Det är
              en viktig del.
            </seg>
          </u>
          <u xml:id="i-0d2c086ab7918609-163" prev="i-0d2c086ab7918609-161" who="Q4967115">
            <seg>
              En annan viktig åtgärd är naturligtvis det andra arbetet som
              vi gör. Det gäller till exempel alkolåsfrågan och utredningen
              kring påföljderna för rattfylleri och sjöfylleri. Det handlar
              om både lagstiftning och ny teknik, men det handlar i hög grad
              också om attityder.
            </seg>
          </u>
          <u xml:id="i-0d2c086ab7918609-164" prev="i-0d2c086ab7918609-161" who="Q4967115">
            <seg>
              Det exempel vi nu senast sett är oacceptabelt.
            </seg>
          </u>
          <note type="speaker">
            Anf. 32 JOHNNY GYLLING (kd):
          </note>
          <u xml:id="i-0d2c086ab7918609-165" next="i-0d2c086ab7918609-167" who="Q5779628">
            <seg>
              Herr talman! Jag tackar för svaret. Tydligen agerar rederierna
              på olika sätt när det gäller att servera alkohol. Jag har själv
              praktiserat på en linje där man har som policy att tipsa polisen
              om man ser misstänkta rattfyllerister. Det är, som sagt, inte
              acceptabelt att servera alkohol till yrkesförare och inte heller
              till andra som ska köra bil.
            </seg>
          </u>
          <u xml:id="i-0d2c086ab7918609-166" prev="i-0d2c086ab7918609-165" who="Q5779628">
            <seg>
              Samtidigt får vi inte gå dithän att vi diskriminerar och bara
              pratar om lastbilsförarna, varken de svenska eller utländska,
              utan detta måste gälla alla bilister och trafikanter.
            </seg>
          </u>
          <u xml:id="i-0d2c086ab7918609-167" prev="i-0d2c086ab7918609-165" who="Q5779628">
            <seg>
              Min nästa fråga är: När kan vi förvänta oss en skärpning av reglerna
              samt utökade kontroller när det gäller färjorna?
            </seg>
          </u>
          <note type="speaker">
            Anf. 33 Statsrådet ULRICA MESSING (s):
          </note>
          <u xml:id="i-0d2c086ab7918609-168" next="i-0d2c086ab7918609-171" who="Q4967115">
            <seg>
              Herr talman! När det gäller förslag till skärpt lagstiftning
              ska den utredning som nu arbetar med att titta på påföljderna
              för rattfylleri och sjöfylleri lämna sina förslag till regeringen
              i slutet av nästa år. Jag utgår från att de kommer att föreslå
              en rad skärpningar kring den lagstiftning som gäller i dag. Jag
              tycker också att de ska titta på vilka påföljder man använt sig
              av utifrån dagens lagstiftning och fundera över varför man inte
              alltid använt så starka påföljder som det funnits möjligheter
              till.
            </seg>
          </u>
          <u xml:id="i-0d2c086ab7918609-169" prev="i-0d2c086ab7918609-168" who="Q4967115">
            <seg>
              Regeringen har också tillsatt en utredning som ska titta på kravet
              på alkolås i alla nya fordon som färdas i Sverige. I regeringens
              direktiv sägs att vi vill gå före i kravet på en nationell lagstiftning
              om alkolås för yrkeschaufförer. Det gäller då inte endast långtradarchaufförer
              utan kan också gälla yrkeschaufförer som kör skolbussar och taxibilar.
            </seg>
          </u>
          <u xml:id="i-0d2c086ab7918609-170" prev="i-0d2c086ab7918609-168" who="Q4967115">
            <seg>
              Det är en viktig konkurrensfråga för oss. Men det är också en
              oerhört viktig trafiksäkerhetsfråga. Genom samarbete med olika
              organisationer som representerar allt från rederier, chaufförer
              och andra aktörer hoppas jag att vi kan gå fram tidigare med kravet
              om alkolås för just yrkestrafiken. Därmed kan vi också påverka
              attityder hos privatbilismen.
            </seg>
          </u>
          <u xml:id="i-0d2c086ab7918609-171" prev="i-0d2c086ab7918609-168" who="Q4967115">
            <seg>
              Arbetsgivarnas finansieringsansvar för sjukfrånvaron
            </seg>
          </u>
          <note type="speaker">
            Anf. 34 KENNETH JOHANSSON (c):
          </note>
          <u xml:id="i-0d2c086ab7918609-172" next="i-0d2c086ab7918609-174" who="Q5886752">
            <seg>
              Herr talman! Så kom då förslagen många av oss inte ville se.
              Arbetsgivaren ska stå för 15 % av sjukpenningen. Det är ett företagsfientligt
              förslag som ger helt fel signaler. Företagen blir mer försiktiga
              att nyanställa.
            </seg>
          </u>
          <u xml:id="i-0d2c086ab7918609-173" prev="i-0d2c086ab7918609-172" who="Q5886752">
            <seg>
              Arbetsgivaren kan näppeligen göras ansvarig för vad som händer
              i hem och på fritid. Människor som redan har det svårt att ta
              sig in på arbetsmarknaden får det ännu svårare funktionshindrade,
              kroniskt sjuka, med flera. Handikappförbundens samarbetsorgan,
              som representerar 475 000 medlemmar, skriver att det med kraft
              avstyrker förslaget. Det kommer att ytterligare försvåra för funktionshindrade
              att ta sig in på arbetsmarknaden.
            </seg>
          </u>
          <u xml:id="i-0d2c086ab7918609-174" prev="i-0d2c086ab7918609-172" who="Q5886752">
            <seg>
              Min fråga är: Varför lyssnar inte regeringen och dess handikappminister
              Berit Andnor på Handikappförbundens samarbetsorgan? Varför kör
              ni över dem?
            </seg>
          </u>
          <note type="speaker">
            Anf. 35 Socialminister BERIT ANDNOR (s):
          </note>
          <u xml:id="i-0d2c086ab7918609-175" next="i-0d2c086ab7918609-176" who="Q4891887">
            <seg>
              Herr talman! Det förslag som regeringen nu har lagt fram om arbetsgivarnas
              medfinansieringsansvar anser vi vara väl avvägt. Det krävs insatser
              för att komma till rätta med de ohälsotal vi har. Det görs en
              rad olika insatser. Det är förslag som har presenterats i denna
              riksdag och också beslutats i riksdagen. Det är ett av de ytterligare
              steg som vi nu tar för att ta kraftfulla tag för att komma till
              rätta med ohälsoproblematiken.
            </seg>
          </u>
          <u xml:id="i-0d2c086ab7918609-176" prev="i-0d2c086ab7918609-175" who="Q4891887">
            <seg>
              Det kan finnas en risk med detta förslag. Det rör just den fråga
              som Kenneth Johansson tar upp om den så kallade selekteringen.
              Detta är något som redan i dag är en risk när det gäller arbetsgivarens
              val av arbetstagare. Det förslag som vi nu lämnar inrymmer också
              ett skydd för dem som återkommande har sjukdomsperioder. Vår uppfattning
              är att vi med det förslaget också ska kunna tillgodose de personer
              som har återkommande sjukdomsperioder.
            </seg>
          </u>
          <note type="speaker">
            Anf. 36 KENNETH JOHANSSON (c):
          </note>
          <u xml:id="i-0d2c086ab7918609-177" next="i-0d2c086ab7918609-178" who="Q5886752">
            <seg>
              Herr talman! Vill man stimulera entreprenörskap ska man lyssna
              på företagarna. Vill man underlätta för funktionshindrade att
              komma in på arbetsmarknaden är det väldigt bra att lyssna på dem
              som har många goda kunskaper och kontakter med dem. Dessutom är
              det väsentligt att lyssna på Handikappförbundens samarbetsorgan
              när det så klart och tydligt säger nej. Det högriskskydd som finns
              aviserat är inget nytt. Det finns i dag och fungerar ganska dåligt.
              Även här skriver HSO tydligt: Det är ingen lösning på problemet.
            </seg>
          </u>
          <u xml:id="i-0d2c086ab7918609-178" prev="i-0d2c086ab7918609-177" who="Q5886752">
            <seg>
              Jag och Centerpartiet menar att det behövs helt andra åtgärder.
              Vi säger nej till sådana här dåliga förslag och ja till förslag
              som handlar om rehabiliteringsgaranti och att få ordning på det
              kaos som finns på många ställen inom rehabiliteringsområdet. Det
              skulle vara ett bättre sätt att lösa dessa problem.
            </seg>
          </u>
          <note type="speaker">
            Anf. 37 Socialminister BERIT ANDNOR (s):
          </note>
          <u xml:id="i-0d2c086ab7918609-179" next="i-0d2c086ab7918609-182" who="Q4891887">
            <seg>
              Herr talman! Det krävs en rad olika insatser för att människor
              ska komma tillbaka till arbetslivet. Det krävs insatser inom rehabiliteringen
              och också ett utvecklat samarbete mellan arbetsgivare, arbetstagare
              och rehabiliteringsanordnare.
            </seg>
          </u>
          <u xml:id="i-0d2c086ab7918609-180" prev="i-0d2c086ab7918609-179" who="Q4891887">
            <seg>
              Regeringen har presenterat och riksdagen har också beslutat om
              en rad olika insatser som vi bedömer är en del av det arbete som
              är nödvändigt för att komma till rätta med den ohälsa vi har.
            </seg>
          </u>
          <u xml:id="i-0d2c086ab7918609-181" prev="i-0d2c086ab7918609-179" who="Q4891887">
            <seg>
              Arbetsgivarna har ett stort ansvar för arbetsplatsernas organisering
              och för att arbetsmiljön utvecklas till det bättre. Det måste
              väl ändå anses som oacceptabelt att arbetsgivarna överlämnar hela
              kostnaden för ohälsan på staten.
            </seg>
          </u>
          <u xml:id="i-0d2c086ab7918609-182" prev="i-0d2c086ab7918609-179" who="Q4891887">
            <seg>
              För att komma till rätta med detta anser vi det rimligt att det
              finns ett medfinansieringsansvar så att arbetsgivarna tar ett
              större ansvar för ett förbyggande arbete och för att återrehabilitera
              personer till arbetsplatserna.
            </seg>
          </u>
          <note>
            Gemensam nordisk alkoholpolitik
          </note>
          <note type="speaker">
            Anf. 38 ELINA LINNA (v):
          </note>
          <u xml:id="i-0d2c086ab7918609-183" next="i-0d2c086ab7918609-185" who="Q4349165">
            <seg>
              Herr talman! Jag har en fråga till folkhälsominister Morgan Johansson.
            </seg>
          </u>
          <u xml:id="i-0d2c086ab7918609-184" prev="i-0d2c086ab7918609-183" who="Q4349165">
            <seg>
              Vid ett möte i Köpenhamn nyligen enades de fem nordiska folkhälsoministrarna
              om ett program mot den ökade alkoholkonsumtionen och svarthandeln.
              Tanken är att de nordiska länderna gemensamt ska öka trycket mot
              EU för att skaffa sig en restriktiv alkoholpolitik med bland annat
              höjda minimiskatter.
            </seg>
          </u>
          <u xml:id="i-0d2c086ab7918609-185" prev="i-0d2c086ab7918609-183" who="Q4349165">
            <seg>
              I det sammanhanget är det enligt min mening ologiskt att tala
              om en sänkning av alkoholskatten i Sverige. Det förvånar mig därför
              att folkhälsoministern i veckan propagerat för en alkoholskattesänkning
              i vårt land. Är det riktigt uppfattat att det är folkhälsoministerns
              ambition?
            </seg>
          </u>
          <note type="speaker">
            Anf. 39 Statsrådet MORGAN JOHANSSON (s):
          </note>
          <u xml:id="i-0d2c086ab7918609-186" next="i-0d2c086ab7918609-190" who="Q5887217">
            <seg>
              Herr talman! Man får hålla många tankar i huvudet på en och samma
              gång när man diskuterar utvecklingen av alkoholkonsumtionen. På
              ena sidan har vi bekymret med den ökade gränshandeln och vad det
              för med sig.
            </seg>
          </u>
          <u xml:id="i-0d2c086ab7918609-187" prev="i-0d2c086ab7918609-186" who="Q5887217">
            <seg>
              Vi har en dominoeffekt som innebär att norrmännen handlar i Sverige,
              svenskarna i Danmark och Danskarna i Tyskland. Frågar vi våra
              tyska kolleger säger de att det finns ett bekymmer i att man i
              stället åker till Polen och Tjeckien och handlar sin alkohol.
              Samma sak gäller för gränsen mellan Finland och Estland.
            </seg>
          </u>
          <u xml:id="i-0d2c086ab7918609-188" prev="i-0d2c086ab7918609-186" who="Q5887217">
            <seg>
              Detta pressar länderna nedåt i deras skattenivåer. Det är väldigt
              olyckligt. Därför enades de nordiska ministrarna på svenskt och
              norskt initiativ om en handlingslinje i förhållande till den europeiska
              unionen.
            </seg>
          </u>
          <u xml:id="i-0d2c086ab7918609-189" prev="i-0d2c086ab7918609-186" who="Q5887217">
            <seg>
              Det är precis på det sättet som Elina Linna säger. Vi måste bryta
              detta genom att minska de indikativa nivåerna kraftigt, genom
              att ändra införselreglerna, och samtidigt höja minimiskatterna
              kraftigt.
            </seg>
          </u>
          <u xml:id="i-0d2c086ab7918609-190" prev="i-0d2c086ab7918609-186" who="Q5887217">
            <seg>
              Vi har samlat Norden bakom en sådan linje. Men det innebär inte
              att vi inte samtidigt står inför samma bekymmer nu som vi gjorde
              för några månader sedan. Det är svårt att på längre sikt upprätthålla
              de stora prisskillnaderna som nu finns mellan exempelvis Sverige
              och Danmark. Det är där diskussionerna som skattenivåerna i Sverige
              kommer in.
            </seg>
          </u>
          <note type="speaker">
            Anf. 40 ELINA LINNA (v):
          </note>
          <u xml:id="i-0d2c086ab7918609-191" who="Q4349165">
            <seg>
              Herr talman! Jag vill påminna statsrådet om att Vänsterpartiet,
              Socialdemokraterna och Miljöpartiet har en gemensam överenskommelse
              om budgeten vari även skatterna ingår. Om jag förstår det rätt
              har folkhälsoministern uttryckt att han vill ha en bred majoritet
              bakom en sänkning av alkoholskatten. Vilka har folkhälsoministern
              tänkt ska ingå i det underlaget?
            </seg>
          </u>
          <note type="speaker">
            Anf. 41 Statsrådet MORGAN JOHANSSON (s):
          </note>
          <u xml:id="i-0d2c086ab7918609-192" next="i-0d2c086ab7918609-196" who="Q5887217">
            <seg>
              Herr talman! Det behövs en bred diskussion i kammaren om detta.
              Vad jag har sagt från regeringens sida är att vi tror att det
              är svårt att på sikt upprätthålla de stora prisskillnader som
              nu finns.
            </seg>
          </u>
          <u xml:id="i-0d2c086ab7918609-193" prev="i-0d2c086ab7918609-192" who="Q5887217">
            <seg>
              Vi har den högsta skatten på sprit i EU. Det är dubbelt så hög
              skatt som i Finland, nästan tre gånger så hög skatt som i Danmark
              nästan fyra gånger så hög skatt som i Tyskland och närmare fem
              gånger så hög skatt som i några av de baltiska länderna.
            </seg>
          </u>
          <u xml:id="i-0d2c086ab7918609-194" prev="i-0d2c086ab7918609-192" who="Q5887217">
            <seg>
              Jag tror att man nog måste inse att detta leder till betydande
              bekymmer med nuvarande införselregler. Det gäller bland annat
              langning. Vi ser en väldigt oroande utveckling i södra Sverige
              men också allt längre norrut.
            </seg>
          </u>
          <u xml:id="i-0d2c086ab7918609-195" prev="i-0d2c086ab7918609-192" who="Q5887217">
            <seg>
              Det innebär också att vi dricker mer än vad vi annars skulle
              ha gjort. Siffrorna visar att i stället för att handla en flaska
              sprit i Sverige på Systembolaget handlar människor två flaskor
              sprit i Danmark eller i Tyskland.
            </seg>
          </u>
          <u xml:id="i-0d2c086ab7918609-196" prev="i-0d2c086ab7918609-192" who="Q5887217">
            <seg>
              Det är mot den bakgrunden, när väl remisstiden har gått ut för
              utredningen, som det behövs en bred diskussion i riksdagen. Jag
              hoppas att man ska landa på ungefär samma slutsatser som regeringen
              har gjort i den här frågan.
            </seg>
          </u>
          <note>
            Miljölagens tillämpning vid naturgasutvinning
          </note>
          <note type="speaker">
            Anf. 42 INGEGERD SAARINEN (mp):
          </note>
          <u xml:id="i-0d2c086ab7918609-197" next="i-0d2c086ab7918609-199" who="Q4976383">
            <seg>
              Herr talman! Min fråga går till miljöminister Lena Sommestad.
              Den 16 september gav regeringen Sydkraft tillstånd till en ledning
              för fossilgas från Rostock till Trelleborg. Gasindustrin vill
              nu dra gasledningar till Oxelösund och Örebro och senare till
              Stockholm och Bergslagen.
            </seg>
          </u>
          <u xml:id="i-0d2c086ab7918609-198" prev="i-0d2c086ab7918609-197" who="Q4976383">
            <seg>
              Om de planerna förverkligas, kommer de svenska koldioxidutsläppen
              att öka med mellan 8 och 18 miljoner ton. Sveriges totala utsläpp
              är ca 70 miljoner ton, och de måste ned till 35 miljoner ton om
              det långsiktiga klimatmålet ska nås.
            </seg>
          </u>
          <u xml:id="i-0d2c086ab7918609-199" prev="i-0d2c086ab7918609-197" who="Q4976383">
            <seg>
              Regeringen prövar tillstånd med stöd av naturgaslagen. Då får
              tillstånd lämnas bara om det är lämpligt ur allmän synvinkel.
              I lämplighetsprövningen ska miljöbalkens hänsyns- och hushållningsregler
              tillämpas och bestämmelserna om en miljökonsekvensbeskrivning.
              Men regeringens prövning enligt miljöbalken verkar ha varit bristfällig
              i det här fallet. Hur ska regeringen säkerställa att tillämpliga
              delar av miljöbalken beaktas i eventuella kommande tillståndsprövningar
              enligt naturgaslagen?
            </seg>
          </u>
          <note type="speaker">
            Anf. 43 Miljöminister LENA SOMMESTAD (s):
          </note>
          <u xml:id="i-0d2c086ab7918609-200" next="i-0d2c086ab7918609-203" who="Q537342">
            <seg>
              Herr talman! Regeringen har varit tydlig när det gäller naturgas.
              Naturgasen ska finnas och har en betydelse i övergången till ett
              nytt energisystem, men det är inte meningen att den ska växa fast
              och bli någon ersättning för kärnkraften. Dock kommer den att
              behövas i övergången, och då behöver vi också en försörjning med
              naturgas.
            </seg>
          </u>
          <u xml:id="i-0d2c086ab7918609-201" prev="i-0d2c086ab7918609-200" who="Q537342">
            <seg>
              När det gäller den prövning som gjordes av naturgasledningen
              från Tyskland, gjordes den med beaktande av de allmänna synpunkterna,
              den energipolitik vi har. Vi ser naturgasens plats, och vi har
              tydliga klimatmål som pekar på hur de fossila bränslena ska hållas
              tillbaka.
            </seg>
          </u>
          <u xml:id="i-0d2c086ab7918609-202" prev="i-0d2c086ab7918609-200" who="Q537342">
            <seg>
              Vi hade också andra överväganden att ta hänsyn till som handlar
              till exempel om försörjningstrygghet. Vi bygger nu en nordisk
              elmarknad. Det handlar om att vi behöver ledningar och tillförsel
              både till och från Sverige för att klara situationen.
            </seg>
          </u>
          <u xml:id="i-0d2c086ab7918609-203" prev="i-0d2c086ab7918609-200" who="Q537342">
            <seg>
              Vi har en tydlig linje när det gäller naturgasen. Det är ingenting
              som kommer att leda in i någon situation där vi tappar kontrollen
              över koldioxidutsläppen. Där har vi de tydliga målen, och nya
              miljöprövningar kommer till för de enskilda anläggningarna.
            </seg>
          </u>
          <note type="speaker">
            Anf. 44 INGEGERD SAARINEN (mp):
          </note>
          <u xml:id="i-0d2c086ab7918609-204" next="i-0d2c086ab7918609-206" who="Q4976383">
            <seg>
              Herr talman! Det kommer inte att växa fast, säger miljöministern.
              Men en ny ledning för fossilgas kommer att försvåra för användningen
              av biobränslen och andra miljövänligare alternativ. Om väl investeringskostnaden
              har tagits har exploatören möjlighet att dumpa priset på gas för
              att slå ut alternativ. Driftskostnaden för gas är låg i förhållande
              till investeringskostnaden. Beslut om stora gasledningar får omfattande
              konsekvenser för möjligheten att uppnå klimatpolitiska mål under
              mycket lång tid. Ju mer utsläpp som tillåts från naturgas desto
              mer måste andra sektorer minska för att nå samma utsläppsmål.
            </seg>
          </u>
          <u xml:id="i-0d2c086ab7918609-205" prev="i-0d2c086ab7918609-204" who="Q4976383">
            <seg>
              Sydkrafts miljökonsekvensbeskrivning för etapp 1 är en partsinlaga.
              Det behövs ett bredare underlag för att bedöma konsekvenserna
              för energiförsörjning och miljön på lång sikt. Det behövs en strategisk
              miljöbedömning för hela utbyggnaden i Mellansverige, inte bara
              för en etapp i taget.
            </seg>
          </u>
          <u xml:id="i-0d2c086ab7918609-206" prev="i-0d2c086ab7918609-204" who="Q4976383">
            <seg>
              Är miljöministern ense i att det behövs en samlad bild för miljön
              av hanteringen av naturgasutbyggnaden?
            </seg>
          </u>
          <note type="speaker">
            Anf. 45 Miljöminister LENA SOMMESTAD (s):
          </note>
          <u xml:id="i-0d2c086ab7918609-207" next="i-0d2c086ab7918609-208" who="Q537342">
            <seg>
              Herr talman! Vi har gett en samlad och mycket tydlig bild i den
              energipolitiska överenskommelse vi nyligen presenterade tillsammans
              med Centerpartiet och som handlade om hur avvecklingen av kärnkraften
              ska gå till. Där är vi mycket tydliga när vi säger att naturgasen
              inte ska slå ut den framgångsrika utbyggnaden av biobränslen som
              vi har haft. Vi säger också att vi ska ha en prövning av de enskilda
              anläggningarna. Vi är mycket tydliga med att gasen har sin plats
              för att ersätta olja. Det har visat sig många gånger vara fallet
              till exempel när det gäller industriers försörjning med olja.
              Vi har en mycket framgångsrik utbyggnad av biobränslen i värmeverken.
              Den ska inte slås ut. Vi har också en mycket tydlig linje i vår
              fördelning av utsläppsrätter som också visar att vi prioriterar
              gas i gaskombianläggningar som kan ge el och i industrianläggningar.
              Men vi låter den inte slå ut biobränslena. Här är vi tydliga,
              och vi har en övergripande politik för detta. Den är tydlig, och
              jag känner mig mycket trygg med den.
            </seg>
          </u>
          <u xml:id="i-0d2c086ab7918609-208" prev="i-0d2c086ab7918609-207" who="Q537342">
            <seg>
              Barn i missbrukarfamiljer
            </seg>
          </u>
          <note type="speaker">
            Anf. 46 MARITA ARONSON (fp):
          </note>
          <u xml:id="i-0d2c086ab7918609-209" next="i-0d2c086ab7918609-213" who="Q4936554">
            <seg>
              Herr talman! Jag har en fråga till socialminister Berit Andnor.
            </seg>
          </u>
          <u xml:id="i-0d2c086ab7918609-210" prev="i-0d2c086ab7918609-209" who="Q4936554">
            <seg>
              Omkring 200 000 barn och ungdomar i Sverige kommer från hem där
              den ene eller båda föräldrarna har alkohol- och drogproblem. Enligt
              vad jag hörde häromveckan på folkhälsomässan är det kanske bortåt
              300 000 barn i dag som växer upp i den typen av hem.
            </seg>
          </u>
          <u xml:id="i-0d2c086ab7918609-211" prev="i-0d2c086ab7918609-209" who="Q4936554">
            <seg>
              Barn reagerar olika på olika uppväxtmiljöer, men för dessa barn
              är risken för framtida psykisk och fysisk ohälsa stor. Många tvingas
              att bli vuxna i förtid och ta ansvar. Jag vet att det finns en
              nio gånger större risk för dessa barn att utveckla eget beroende
              och missbruk.
            </seg>
          </u>
          <u xml:id="i-0d2c086ab7918609-212" prev="i-0d2c086ab7918609-209" who="Q4936554">
            <seg>
              Var finns hjälpen för dessa barn? Jo, Elisabeth Hagberg från
              Ersta Vändpunkten har nyligen gjort en kartläggning över landet.
              Det är bara 5 000 barn som får hjälp i någon form av gruppverksamhet
              i landet. Det är en försvinnande liten del bland de 200 000300
              000 barn som egentligen finns.
            </seg>
          </u>
          <u xml:id="i-0d2c086ab7918609-213" prev="i-0d2c086ab7918609-209" who="Q4936554">
            <seg>
              Min fråga riktas till socialminister Berit Andnor eller till
              Morgan Johansson ni får dela upp som ni vill. Vad tänker ni göra
              för att hjälpa dessa barn?
            </seg>
          </u>
          <note type="speaker">
            Anf. 47 Statsrådet MORGAN JOHANSSON (s):
          </note>
          <u xml:id="i-0d2c086ab7918609-214" who="Q5887217">
            <seg>
              Herr talman! Sedan några år tillbaka har det gått ut särskilda
              medel till länsstyrelserna för just den typen av verksamhet som
              frågeställaren pekar på. Utöver det vill jag lyfta fram de satsningar
              vi nu vill göra när det gäller missbrukarvården. Det bästa sättet
              att komma till rätta med detta för barnen är att se till att deras
              föräldrar får hjälp att sluta med att dricka. Därför går vi nu
              in med en stor satsning med start nästa år på missbrukarvården.
              Under tiden 20052007 kommer vi att gå in med närmare 820 miljoner
              kronor i riktade satsningar på missbrukarvården. Det gäller både
              riktade pengar till de utsatta barnen och också de särskilda pengarna
              till missbrukarvården. Det tror jag är pusselbitar i att få svar
              på frågan hur vi ska hjälpa barnen.
            </seg>
          </u>
          <note type="speaker">
            Anf. 48 MARITA ARONSON (fp):
          </note>
          <u xml:id="i-0d2c086ab7918609-215" who="Q4936554">
            <seg>
              Herr talman! De här barnen har funnits länge. De har ökat hela
              tiden. I dag finns verksamhet i bara 79 av våra 289 kommuner.
              Det är visserligen många ideella organisationer som har fått pengar
              men som skulle kunna få betydligt mer. Varför jag ställde frågan
              till socialministern beror på att mödravården, barnhälsovården
              och skolhälsovården måste jobba med dessa frågor och hitta barnen.
              De är inte alltid lätta att hitta de gömmer sig. Är det bara pengar
              som gäller, eller vad borde ni ha gjort innan? Någon känsla har
              jag av att det sägs alltid att vi nu ska börja, men den här frågan
              har funnits jättelänge så länge jag har funnits i alla fall.
            </seg>
          </u>
          <note type="speaker">
            Anf. 49 Statsrådet MORGAN JOHANSSON (s):
          </note>
          <u xml:id="i-0d2c086ab7918609-216" next="i-0d2c086ab7918609-217" who="Q5887217">
            <seg>
              Herr talman! Ja, så länge alkoholismen har funnits har det funnits
              barn som växer upp med alkoholiserade föräldrar. Vi talar om ett
              antal i den storleksordning som frågeställaren nämner. 200 000
              barn nämns ofta, kanske upp till 300 000. I spåren av den ökade
              alkoholkonsumtionen på senare år kan vi befara att det blir än
              värre. Det är mot den bakgrunden vi ska se på de riktade medel
              vi har gått in med sedan några år tillbaka via länsstyrelserna,
              just för att understödja den typen av verksamhet som frågeställaren
              pekar på. Utöver detta ska vi göra en riktad satsning på missbrukarvården.
            </seg>
          </u>
          <u xml:id="i-0d2c086ab7918609-217" prev="i-0d2c086ab7918609-216" who="Q5887217">
            <seg>
              Problemet är inte nytt. Tvärtom. Det har funnits så länge det
              har funnits alkoholmissbruk. Det kommer att också förvärras om
              vi inte klarar av att vända trenden när det gäller ökade alkoholproblem
              och ökad alkoholkonsumtion. Det är det som hela vår grundläggande
              alkoholpolitik går ut på.
            </seg>
          </u>
          <note>
            Framtiden för flygplatsen i Arvidsjaur
          </note>
          <note type="speaker">
            Anf. 50 MARIA ÖBERG (s):
          </note>
          <u xml:id="i-0d2c086ab7918609-218" next="i-0d2c086ab7918609-221" who="Q4980261">
            <seg>
              Herr talman! Min fråga går till statsrådet Ulrica Messing.
            </seg>
          </u>
          <u xml:id="i-0d2c086ab7918609-219" prev="i-0d2c086ab7918609-218" who="Q4980261">
            <seg>
              I Arvidsjaurs kommun bor strax under 7 000 invånare. I måndags
              demonstrerade ca 4 000 av dessa människor för att tydliggöra sin
              oro över framtiden. Framtiden ter sig oviss i samband med det
              kommande försvarsbeslutet. Människorna är helt enkelt oroade för
              sin framtid.
            </seg>
          </u>
          <u xml:id="i-0d2c086ab7918609-220" prev="i-0d2c086ab7918609-218" who="Q4980261">
            <seg>
              En sak som oroar mycket är flyget och flygplatsens framtid. Möjligheten
              att resa till och från orter i Norrlands inland är av yttersta
              vikt för utveckling och tillväxt.
            </seg>
          </u>
          <u xml:id="i-0d2c086ab7918609-221" prev="i-0d2c086ab7918609-218" who="Q4980261">
            <seg>
              Hur ser statsrådet på Arvidsjaurs flygplats framtid och utveckling
              just med tanke på utveckling och tillväxt i Norrlands inland?
            </seg>
          </u>
          <note type="speaker">
            Anf. 51 Statsrådet ULRICA MESSING (s):
          </note>
          <u xml:id="i-0d2c086ab7918609-222" who="Q4967115">
            <seg>
              Herr talman! Staten har, och ska ta, ett stort ansvar för de
              orter som nu berörs allra mest av försvarsbeslutet. När staten
              drar sig tillbaka som en viktig arbetsgivare har staten också
              ett ansvar att se till det kommer annan näringsverksamhet som
              ger livskraft. En viktig del för att lyckas med det är naturligtvis
              infrastrukturen, både vägar och järnvägar men också flyget, kanske
              speciellt i Arvidsjaur och Visby. Därför tittar vi särskilt på
              vilken roll flyget har i Arvidsjaur, Östersund och Visby när vi
              nu påbörjar ett arbete tillsammans med de utpekade kontaktpersonerna
              och landshövdingarna för att föreslå en rad olika åtgärder. Dessa
              åtgärder ska bland annat kunna garantera en fortsatt efterfrågan
              av flyget för att flyget också i framtiden ska spela en roll på
              alla de här orterna.
            </seg>
          </u>
          <note type="speaker">
            Anf. 52 MARIA ÖBERG (s):
          </note>
          <u xml:id="i-0d2c086ab7918609-223" who="Q4980261">
            <seg>
              Herr talman! Jag tror att det är väldigt viktigt för de drabbade
              orterna att regeringen är tydlig när det gäller ambitionsnivån
              för infrastrukturen. Jag tackar för svaret.
            </seg>
          </u>
          <note>
            Kalkbrytning på Gotland
          </note>
          <note type="speaker">
            Anf. 53 MARIETTA DE POURBAIX-LUNDIN (m):
          </note>
          <u xml:id="i-0d2c086ab7918609-224" next="i-0d2c086ab7918609-226" who="Q4973390">
            <seg>
              Herr talman! Den socialdemokratiska regeringen gör det inte lätt
              för vår konkurrensutsatta och energiintensiva industri att stanna
              kvar i Sverige. Det är ständigt höjda energiskatter och avveckling
              av kärnkraften.
            </seg>
          </u>
          <u xml:id="i-0d2c086ab7918609-225" prev="i-0d2c086ab7918609-224" who="Q4973390">
            <seg>
              Låt mig ta ett exempel på detta där regeringen, ovanpå detta,
              gör det ännu svårare. På Gotland, i Slite, bryts kalk som används
              för att framställa cement som behövs för att göra betong som behövs
              för att bygga. Regeringen beslutade i augusti i år att avsätta
              55 hektar av Cementas mark till ett naturreservatsområde, ett
              så kallat Natura 2000-område, för att rädda nipsippan. Detta omöjliggör
              brytning av kalk.
            </seg>
          </u>
          <u xml:id="i-0d2c086ab7918609-226" prev="i-0d2c086ab7918609-224" who="Q4973390">
            <seg>
              Min fråga till miljöministern är: Varför hade regeringen så bråttom
              att fatta det här beslutet? Cementa har presenterat ett förslag
              som skulle möjliggöra att man både bevarar nipsippan och kan fortsätta
              att bryta kalk. Vill inte regeringen har kvar kalk- och cementindustrin
              på Gotland?
            </seg>
          </u>
          <note type="speaker">
            Anf. 54 Miljöminister LENA SOMMESTAD (s):
          </note>
          <u xml:id="i-0d2c086ab7918609-227" next="i-0d2c086ab7918609-228" who="Q537342">
            <seg>
              Herr talman! Låt mig ta ett generellt grepp när det gäller Natura
              2000-områden. Natura 2000 är ett gemensamt ansvar som vi har inom
              EU. Det handlar om att vi i hela Europa ser ut vilka områden som
              behöver bevaras för att vi tillsammans ska värna den biologiska
              mångfald som finns. Utgångspunkten är: Hur ser naturen ut? Vi
              har en skyldighet att rapportera in alla de områden som har de
              kvaliteter som krävs. När de är utsedda har vi en viss möjlighet
              att göra korrigeringar, men i huvudsak är vi skyldiga att rapportera
              in dessa. Är det väldigt unika områden kan sådana beslut behöva
              fattas även om de i vissa fall kan stå i strid med ett enskilt
              företags intressen.
            </seg>
          </u>
          <u xml:id="i-0d2c086ab7918609-228" prev="i-0d2c086ab7918609-227" who="Q537342">
            <seg>
              Jag är övertygad om att frågan om det här området, precis som
              när det gäller alla andra Natura 2000-områden, har behandlats
              mycket noggrant. Precis som alla andra beslut har detta beslut
              fattats efter en lång och noggrann process. Det är vad jag kan
              säga om det enskilda fallet.
            </seg>
          </u>
          <note type="speaker">
            Anf. 55 MARIETTA DE POURBAIX-LUNDIN (m):
          </note>
          <u xml:id="i-0d2c086ab7918609-229" next="i-0d2c086ab7918609-230" who="Q4973390">
            <seg>
              Herr talman! Det var ju regeringen som fattade beslutet. Jag
              är förvånad över både beslutet och svaret jag får i dag. Jag kan
              bara konstatera att slutsatsen blir att regeringen inte vill att
              man ska kunna ha cement- och kalkindustri på Gotland. Det är ju
              ett ganska klart besked. Det är ett jätteklart besked till alla
              dem som jobbar med detta. Det är minst 360 personer och kanske
              två tre gånger fler om man räknar underleverantörerna också.
            </seg>
          </u>
          <u xml:id="i-0d2c086ab7918609-230" prev="i-0d2c086ab7918609-229" who="Q4973390">
            <seg>
              Regeringen kunde ju faktiskt ha fått bådeoch. Regeringen kunde
              både ha bevarat nipsippan och sett till att man även i framtiden
              kan bryta kalk. Men regeringen valde inte detta. Regeringen valde
              att göra ett naturreservat på 55 hektar, vilket kommer att innebära
              att man i framtiden inte kan bryta kalk. Då kommer förmodligen
              cement- och kalkindustrin att försvinna från Gotland.
            </seg>
          </u>
          <note type="speaker">
            Anf. 56 Miljöminister LENA SOMMESTAD (s):
          </note>
          <u xml:id="i-0d2c086ab7918609-231" next="i-0d2c086ab7918609-232" who="Q537342">
            <seg>
              Herr talman! Jag föreslår att vi återkommer till det här enskilda
              ärendet och diskuterar vilka inlagor som Cementa har gjort. Vårt
              arbete när det gäller regeringens naturvårdspolitik syftar alltid
              till att väga olika intressen mot varandra. Vi försöker alltid,
              när så är möjligt, att tillgodose företags intressen. Huruvida
              det här skulle leda till att hela Cementas verksamhet kommer att
              läggas ned eller ej, tror jag inte att vi kan diskutera färdigt
              här i dag. Vi får återkomma till det och titta närmare på hela
              det här beslutet. Vår övergripande ambition i naturvårdspolitiken
              är att väga intressen mot varandra. I vissa fall har vi också
              ett ansvar, inom ramen för de direktiv som finns inom EU, för
              vissa arter. Nipsippan är en sådan. Det kan också finnas unika
              områden där vi har en skyldighet enligt EU-rätten att avsätta
              det som krävs. Det är ett gemensamt ansvar som vi har.
            </seg>
          </u>
          <u xml:id="i-0d2c086ab7918609-232" prev="i-0d2c086ab7918609-231" who="Q537342">
            <seg>
              Arbetslösheten
            </seg>
          </u>
          <note type="speaker">
            Anf. 57 CHRISTER NYLANDER (fp):
          </note>
          <u xml:id="i-0d2c086ab7918609-233" next="i-0d2c086ab7918609-234" who="Q5109199">
            <seg>
              Herr talman! Jag är bekymrad över den fortsatt höga arbetslösheten.
              Vi ligger på 56 %. Jag tror att SCB rapporterade 5,8 % här i veckan.
              Vi har ett minskat antal sysselsatta jämfört med förra året och
              fortsatt mycket hög långtidsarbetslöshet. Det är naturligtvis
              ett problem för dem som står utan jobb, men det är också bekymmersamt
              när det gäller att få resurser till välfärden. Även om man räknar
              in de förslag som finns i regeringens budgetproposition spår de
              flesta en fortsatt mycket hög arbetslöshet för svenska förhållande.
              Det är en bra bit från målet på 4 % och från sysselsättningsmålet
              på 80 %.
            </seg>
          </u>
          <u xml:id="i-0d2c086ab7918609-234" prev="i-0d2c086ab7918609-233" who="Q5109199">
            <seg>
              Jag skulle vilja ställa några frågor till den nuvarande finansministern:
              Anser regeringen att man borde ha gjort någonting annorlunda de
              senaste åren för att situationen på arbetsmarknaden skulle ha
              varit bättre i dag? Är regeringen beredd att komma med nya förslag
              för att få fart på jobben i Sverige?
            </seg>
          </u>
          <note type="speaker">
            Anf. 58 Finansminister BOSSE RINGHOLM (s):
          </note>
          <u xml:id="i-0d2c086ab7918609-235" who="Q321595">
            <seg>
              Herr talman! Som bekant har vi haft en lång internationell lågkonjunktur
              i Europa och världen. I det perspektivet har faktiskt den svenska
              arbetslösheten stigit mindre än i övriga Europa och i övriga världen.
              Vi har en väsentligt lägre arbetslöshet än exempelvis andra länder
              i Europeiska unionen. Sverige har en arbetslöshet på 55 ½ % i
              dagsläget. EU:s arbetslöshet är nästan den dubbla. Trots att vi
              har den här goda utgångspunkten har regeringen sagt att det finns
              all anledning att göra ytterligare insatser i budgetpropositionen
              för att pressa tillbaka arbetslösheten. Det handlar om skattesänkningar,
              mer stöd till kommuner och landsting, skattesänkningar för små
              företag och satsningar på arbetsmarknadspolitiken för att fortsätta
              att pressa ned arbetslösheten. Vi har varit framgångsrika med
              det under långa perioder, och det är det som gäller i fortsättningen
              också fler jobb och färre arbetslösa.
            </seg>
          </u>
          <note type="speaker">
            Anf. 59 CHRISTER NYLANDER (fp):
          </note>
          <u xml:id="i-0d2c086ab7918609-236" next="i-0d2c086ab7918609-237" who="Q5109199">
            <seg>
              Herr talman! Jag är något förvånad över att en socialdemokratisk
              finansminister trots allt är så nöjd med att vi har en arbetslöshet
              på drygt 5 %. Man borde snarare utnyttja det här läget till att
              lägga några nya förslag för att få fler jobb och framför allt
              för att stoppa nedläggningen av Barsebäck och för att stoppa höjningen
              av sjukkostnaderna för arbetsgivarna. Även om man räknar in budgetpropositionens
              förslag kommer vi enligt de flesta bedömare att ligga kvar på
              över 4 % arbetslöshet.
            </seg>
          </u>
          <u xml:id="i-0d2c086ab7918609-237" prev="i-0d2c086ab7918609-236" who="Q5109199">
            <seg>
              Därför skulle jag vilja fråga den nu avgående finansministern
              vilka råd han vill ge till den blivande finansministern. Vilka
              förslag tycker Bosse Ringholm att den nya finansministern bör
              lägga fram de kommande 100 dagarna?
            </seg>
          </u>
          <note type="speaker">
            Anf. 60 Finansminister BOSSE RINGHOLM (s):
          </note>
          <u xml:id="i-0d2c086ab7918609-238" next="i-0d2c086ab7918609-239" who="Q321595">
            <seg>
              Herr talman! Det bästa rådet är förmodligen att fullfölja den
              politik som hittills har varit framgångsrik och hållit ned arbetslösheten
              på en väsentligt lägre nivå än i övriga Europa. Den socialdemokratiska
              regeringen är inte nöjd med en situation där vi har en arbetslöshet
              på över 5 %. Det är därför regeringen har dragit slutsatsen att
              vi ska se till att lägga fram ett antal nya förslag i budgetpropositionen.
              Vi hoppas att riksdagen kan ta ställning till dem här i höst.
            </seg>
          </u>
          <u xml:id="i-0d2c086ab7918609-239" prev="i-0d2c086ab7918609-238" who="Q321595">
            <seg>
              Vi sänker skatten, och det ger folk mer pengar i plånboken. Vi
              förbättrar villkoren för småföretagen, sänker deras skatter och
              förbättrar deras regelverk. Vi ser till att kommuner och landsting
              får mer nya pengar för att förhindra att man tvingas säga upp
              personal, sjuksköterskor, läkare, förskollärare, barnskötare och
              andra grupper. Eventuellt kan man kanske till och med nyanställa
              i kommuner och landsting. Allt detta är naturligtvis oerhört viktiga
              insatser i en socialdemokratisk politik där jobben alltid står
              främst. Jag är säker på att min efterträdare som finansminister
              kommer att fullfölja den linjen och att vi kommer att närma oss
              de 4 % som är vår ambition för de kommande åren.
            </seg>
          </u>
          <note>
            Placering av master vid utbyggnad av 3 G-nätet
          </note>
          <note type="speaker">
            Anf. 61 OWE HELLBERG (v):
          </note>
          <u xml:id="i-0d2c086ab7918609-240" next="i-0d2c086ab7918609-241" who="Q5798912">
            <seg>
              Herr talman! Jag har en fråga till miljöministern. Just nu pågår
              det en kraftig utbyggnad av det mobila 3 G-nätet. Det sätts upp
              väldigt många sändningsmaster, och minst 30 000 basstationer sätts
              upp. Det här har skapat mycket debatt. Det skapar också oro och
              irritation hos våra medborgare, och också hos många av våra kommuner.
              Det handlar mycket om var de här ska placeras någonstans. Man
              känner att man har väldigt lite att säga till om.
            </seg>
          </u>
          <u xml:id="i-0d2c086ab7918609-241" prev="i-0d2c086ab7918609-240" who="Q5798912">
            <seg>
              Jag vill fråga ministern: På vilket sätt ska medborgarna och
              kommunerna få mer att säga till om när det gäller var de här masterna
              och basstationerna ska sättas upp?
            </seg>
          </u>
          <note type="speaker">
            Anf. 62 Miljöminister LENA SOMMESTAD (s):
          </note>
          <u xml:id="i-0d2c086ab7918609-242" next="i-0d2c086ab7918609-244" who="Q537342">
            <seg>
              Herr talman! Låt mig först säga att jag är väl medveten om att
              det här är en mycket svår och komplicerad process. Det är många
              master som ska upp, och det är många intressen som ställs mot
              varandra.
            </seg>
          </u>
          <u xml:id="i-0d2c086ab7918609-243" prev="i-0d2c086ab7918609-242" who="Q537342">
            <seg>
              Jag är ofta i dialog kring de här frågorna, och vi har också
              många av de här frågorna på vårt bord. Kommunen har ett stort
              inflytande när man ger bygglov och när man gör detaljplaner, men
              det är inte obegränsat. Man kan ha synpunkter på hur masten ska
              sättas upp till exempel med hänsyn till natur- och kulturmiljö.
              Det finns också många exempel på att man har kommit överens med
              operatörer om att placera master på ett annat sätt.
            </seg>
          </u>
          <u xml:id="i-0d2c086ab7918609-244" prev="i-0d2c086ab7918609-242" who="Q537342">
            <seg>
              Det förekommer även att man har överklagat och fått rätt i högre
              instans. Detta kan ju också bli förvaltningsärenden, och då blir
              det så att två intressen ska vägas mot varandra. Det är å ena
              sidan operatörens intresse av att nätet byggs ut så att vi får
              täckning. Det är viktigt att vi får det för att det inte ska bli
              alltför stark strålning i våra telefoner. Det är å andra sidan
              kommunens eller medborgarens intresse av att inte ha masterna
              placerade nära. Det avgörs enligt plan- och bygglagstiftningen,
              och då kan ibland en kommun bli överkörd.
            </seg>
          </u>
          <note type="speaker">
            Anf. 63 OWE HELLBERG (v):
          </note>
          <u xml:id="i-0d2c086ab7918609-245" next="i-0d2c086ab7918609-246" who="Q5798912">
            <seg>
              Herr talman! Jag är ganska väl insatt i plan- och bygglagstiftningen,
              och generella läget är att kommunerna blir överkörda. Det finns
              exempel där man placerar en mast 50 meter från ett daghem, mot
              personals och föräldrars vilja, eller 15 meter från en hyresfastighet,
              mot hyresgästernas vilja.
            </seg>
          </u>
          <u xml:id="i-0d2c086ab7918609-246" prev="i-0d2c086ab7918609-245" who="Q5798912">
            <seg>
              Kommunerna har i stort sett väldigt små möjligheter att göra
              något åt det här, och det är ett problem. Det är också så att
              kommunerna inte ens har rätt att föra ett register över var basstationerna
              finns eftersom det är viktigare att skydda affärsintressena. Är
              det inte dags, miljöministern, att ändra lagstiftningen i de här
              frågorna så att det här sker på ett demokratiskt och socialt hållbart
              sätt?
            </seg>
          </u>
          <note type="speaker">
            Anf. 64 Miljöminister LENA SOMMESTAD (s):
          </note>
          <u xml:id="i-0d2c086ab7918609-247" next="i-0d2c086ab7918609-249" who="Q537342">
            <seg>
              Herr talman! Jag anser att det här sker på ett demokratiskt sätt.
              Vad som är viktigt här är ju hur vi ser på strålningen och strålningens
              risker. När det gäller strålningen från dessa antenner vet vi
              att man på de avstånd där de ställs upp inte har kunnat påvisa
              några belagda hälsorisker. Därmed kan det inte heller åberopas
              som skäl när vi diskuterar detta.
            </seg>
          </u>
          <u xml:id="i-0d2c086ab7918609-248" prev="i-0d2c086ab7918609-247" who="Q537342">
            <seg>
              Däremot vet vi i dag att det finns risker när man har en mobiltelefon
              mot örat, och det gör att det när det gäller masterna faktiskt
              också är viktigt att vi får en täckning. Ju längre bort masten
              är med åtföljande svagare strålning, desto starkare blir strålningen
              i användarens öra.
            </seg>
          </u>
          <u xml:id="i-0d2c086ab7918609-249" prev="i-0d2c086ab7918609-247" who="Q537342">
            <seg>
              Vi måste också ta hänsyn till operatörernas intressen. Andemeningen
              i den lagstiftning som Owe Hellberg känner så väl till är att
              intressen ska vägas mot varandra. Vi har fattat beslut om att
              vi ska ha ett 3 G-system i Sverige, och vi följer den lagstiftning
              som vi har när vi sätter upp detta. Men vi arbetar också aktivt
              för att förbättra kommunikationen mellan operatörer och kommuner,
              och vi verkar framför allt för att operatörerna ska förbättra
              sin information när det gäller var man placerar sina master. Sådan
              information finns också att tillgå på Post- och telestyrelsen.
            </seg>
          </u>
          <note>
            Järnvägstrafiken StockholmOslo
          </note>
          <note type="speaker">
            Anf. 65 JAN-EVERT RÅDHSTRÖM (m):
          </note>
          <u xml:id="i-0d2c086ab7918609-250" next="i-0d2c086ab7918609-251" who="Q6086417">
            <seg>
              Herr talman! Jag vill ställa en fråga till statsrådet Ulrica
              Messing. År 2005 ska vi tillsammans med Norge fira unionsupplösningen.
              Samtidigt kommer vi att få se en 133-årig fungerande järnvägstrafik
              gå i graven. Det gemensamma bolag som SJ och norska NSB har genom
              Linx läggs ned. Vi i trafikutskottet har nyligen träffat våra
              norska kolleger, som också är bekymrade över att järnvägstrafiken
              mellan våra huvudstäder kommer att läggas ned efter nyår. Det
              sägs som en signal därifrån att det krävs förhandlingar på regeringsnivå
              för att bryta upp det monopol som i dag finns. Att den här trafiken
              konkurrensutsätts är väl nästan den enda möjlighet som finns.
            </seg>
          </u>
          <u xml:id="i-0d2c086ab7918609-251" prev="i-0d2c086ab7918609-250" who="Q6086417">
            <seg>
              Min direkta fråga till statsrådet är: Finns det någon vilja att
              bryta upp SJ:s monopol på sträckan Stockholmgränsen och att samtidigt
              förhandla med de norska kollegerna om att de bryter upp sitt monopol,
              så att monopolet inte tar knäcken på järnvägstrafiken mellan Sverige
              och Norge?
            </seg>
          </u>
          <note type="speaker">
            Anf. 66 Statsrådet ULRICA MESSING (s):
          </note>
          <u xml:id="i-0d2c086ab7918609-252" next="i-0d2c086ab7918609-253" who="Q4967115">
            <seg>
              Herr talman! Jag vill se mera av tågtrafik i vårt land, både
              inom landet och mellan olika länder. Det är klart att vi är måna
              om att trafiken mellan Sverige och Norge ska fortsätta att utvecklas.
              På den svenska sidan satsar vi nu väldigt mycket pengar på att
              bygga ut järnvägsnätet, men det gör inte våra norska kolleger.
              Det är en fråga som vi ständigt diskuterar med våra motsvarigheter.
            </seg>
          </u>
          <u xml:id="i-0d2c086ab7918609-253" prev="i-0d2c086ab7918609-252" who="Q4967115">
            <seg>
              Nu för jag den diskussionen med Torild Skogsholm, som är kommunikationsminister
              i Norge, men också frågan vad vi kan göra gemensamt när vårt gamla
              bolag nu inte längre ska driva trafik mellan Oslo och Stockholm.
              Hur vi ska lösa frågorna generellt kring den trafikeringsrätt
              på spåret som SJ i dag har kommer vi bland annat att titta på
              i den transportpolitiska proposition som regeringen ska lägga
              fram i vår. Det är en stor och viktig principiell fråga för oss,
              men att SJ drar tillbaka möjligheten att köra tåg på sträckor
              rör inte bara sträckan mellan Oslo och Stockholm utan också ett
              antal stora sträckor i det övriga landet. Vid varje sådant tillfälle
              har Rikstrafiken en viktig roll att spela för att garantera att
              trafiken på något sätt ändå ska fortsätta.
            </seg>
          </u>
          <note type="speaker">
            Anf. 67 JAN-EVERT RÅDHSTRÖM (m):
          </note>
          <u xml:id="i-0d2c086ab7918609-254" who="Q6086417">
            <seg>
              Herr talman! Det är två och en halv månad kvar tills trafiken
              upphör. Att ta upp den här diskussionen i den transportpolitiska
              propositionen i vår känns föga stimulerande för dem som är intresserade
              av att vi ska ha en tågtrafik efter nyår. Det kan förhoppningsvis
              tillkomma tillfälliga lösningar, men en lösning som inte får vara
              i sista hand utan som jag är övertygad om kommer att vara i första
              hand, är: Förs det några diskussioner med den norska ministern
              om att man ska ge möjlighet att upphandla och att det blir privata
              intressen som kör denna trafik? Det skulle bli en framtidslösning.
            </seg>
          </u>
          <note type="speaker">
            Anf. 68 Statsrådet ULRICA MESSING (s):
          </note>
          <u xml:id="i-0d2c086ab7918609-255" next="i-0d2c086ab7918609-256" who="Q4967115">
            <seg>
              Herr talman! Svaret på den frågan är, som jag sade tidigare,
              ja. Jag diskuterar regelbundet med min kollega i Norge vilka gemensamma
              ambitioner vi har för att rusta upp rälsen, så att vi kan köra
              moderna och snabba tåg på båda sidor om nationsgränsen, och hur
              vi ska vara säkra på att vi har tåg som åker både över nationsgränsen
              och inom vårt land. Jag är mån om att vi kan hitta en lösning
              också på trafiken mellan Oslo och Stockholm. Hur den exakt ska
              se ut kan jag inte svara på i dag, men vi är en viktig samtalspartner
              med den norska regeringen, och vi är angelägna om att tågtrafiken
              ska fortsätta att utvecklas.
            </seg>
          </u>
          <u xml:id="i-0d2c086ab7918609-256" prev="i-0d2c086ab7918609-255" who="Q4967115">
            <seg>
              Det finns också möjligheter att hitta andra aktörer vid tillfällen
              då SJ avsäger sig trafikeringsrätten, och det gör vi. I dag upphandlar
              vi trafik i vårt land för drygt 780 miljoner kronor, och det säger
              en del om vilka höga ambitioner regeringen har för infrastrukturen
              runtom i landet.
            </seg>
          </u>
          <note>
            Utländska lotterier i Sverige
          </note>
          <note type="speaker">
            Anf. 69 SONIA KARLSSON (s):
          </note>
          <u xml:id="i-0d2c086ab7918609-257" next="i-0d2c086ab7918609-258" who="Q4958180">
            <seg>
              Herr talman! Jag har en fråga till finansminister Bosse Ringholm,
              snart vice statsminister.
            </seg>
          </u>
          <u xml:id="i-0d2c086ab7918609-258" prev="i-0d2c086ab7918609-257" who="Q4958180">
            <seg>
              Enligt svensk lagstiftning är det förbjudet att främja deltagande
              i utländska lotterier i Sverige. Ändå gör spelbolag som Unibet,
              Ladbrooks och Expekt reklam i Sverige. Jag undrar vad regeringen
              avser att göra för att beivra detta.
            </seg>
          </u>
          <note type="speaker">
            Anf. 70 Finansminister BOSSE RINGHOLM (s):
          </note>
          <u xml:id="i-0d2c086ab7918609-259" next="i-0d2c086ab7918609-262" who="Q321595">
            <seg>
              Herr talman! Det är naturligtvis allvarligt då man bryter mot
              svensk lagstiftning. Det förekommer dessvärre ganska ofta att
              många av de här utländska spelbolagen i sin marknadsföring bryter
              mot lagstiftningen.
            </seg>
          </u>
          <u xml:id="i-0d2c086ab7918609-260" prev="i-0d2c086ab7918609-259" who="Q321595">
            <seg>
              Vi har en väldigt tydlig svensk lagstiftning som säger att man
              inte vare sig får driva spel eller lotteriverksamhet om man är
              en privat aktör, oavsett om man är en svensk eller en utländsk
              aktör. Man får inte heller bedriva marknadsföring för den här
              typen av verksamhet.
            </seg>
          </u>
          <u xml:id="i-0d2c086ab7918609-261" prev="i-0d2c086ab7918609-259" who="Q321595">
            <seg>
              Det bryts mot den här lagstiftningen, och Lotteriinspektionen,
              som är den myndighet som ska bevaka området, har också lämnat
              ett antal fall till polisen och vidare till åklagarmyndigheten.
              Flera av dessa fall är på väg in i vårt rättsväsende. Jag förutsätter
              att rättsväsendet snabbt och effektivt ser till att det också
              upprätthåller svensk lagstiftning på det här området.
            </seg>
          </u>
          <u xml:id="i-0d2c086ab7918609-262" prev="i-0d2c086ab7918609-259" who="Q321595">
            <seg>
              Införselkvoterna för alkohol
            </seg>
          </u>
          <note type="speaker">
            Anf. 71 GABRIEL ROMANUS (fp):
          </note>
          <u xml:id="i-0d2c086ab7918609-263" next="i-0d2c086ab7918609-264" who="Q724410">
            <seg>
              Herr talman! Jag vill börja med att ge lovord till folkhälsoministern
              dels för att de nordiska ministrarna har återupprättat det nordiska
              samarbetet om alkoholpolitiken, dels för att ni i det dokument
              som ni har enats om och som är bra på många punkter också rör
              vid införselreglerna, som ju är den viktigaste alkoholpolitiska
              frågan i dag. Jag hoppas att jag inte ställer till något besvär
              för Morgan Johansson om jag säger att jag är glad att han har
              överlevt den senaste turbulensen på sin post.
            </seg>
          </u>
          <u xml:id="i-0d2c086ab7918609-264" prev="i-0d2c086ab7918609-263" who="Q724410">
            <seg>
              Men jag är inte helt nöjd. Ni föreslår att man ska halvera de
              så kallade indikativa nivåerna, som i dag motsvarar ungefär mellan
              två och tre års alkoholkonsumtion. I fortsättningen skulle det
              alltså bli någonstans omkring lite drygt ett års alkoholkonsumtion
              som man kan ta med sig in i landet. Vem tror att det kommer att
              hjälpa, så att vi slipper de stora skattesänkningar som många
              nu anser att vi är tvingade att göra? Är ministern beredd att
              driva det mera naturliga kravet att varje land självt ska få bestämma
              om införsel av alkoholdrycker med hänvisning till folkhälsan?
            </seg>
          </u>
          <note type="speaker">
            Anf. 72 Statsrådet MORGAN JOHANSSON (s):
          </note>
          <u xml:id="i-0d2c086ab7918609-265" next="i-0d2c086ab7918609-266" who="Q5887217">
            <seg>
              Herr talman! Precis som Gabriel Romanus pekar på var det en väldigt
              stor framgång att kunna ena de nordiska länderna kring en gemensam
              linje i förhållande till EU när det gäller minimiskatterna, där
              vi ju talar för en kraftig höjning. Vad är då en kraftig höjning?
              Ja, det är ju i alla fall en fördubbling av de skatter som vi
              nu ser är väldigt låga på EU-nivå. Jag kan ge ett exempel: Minimiskatten
              på sprit är 20 kr per liter medan vi i Sverige har 200 kr per
              liter. Det är alltså den ena delen av detta: Vi vill kraftigt
              höja EU:s minimiskatter på alkohol.
            </seg>
          </u>
          <u xml:id="i-0d2c086ab7918609-266" prev="i-0d2c086ab7918609-265" who="Q5887217">
            <seg>
              Den andra delen av detta är att öka nationernas handlingsfrihet
              i alkoholpolitiken när det gäller exempelvis de indikativa nivåerna.
              I dag kan man ta in ett kvarts ton flytande varor varje gång man
              reser, och vi nordiska ministrar menar att detta är orimligt och
              att vi måste se till att de nivåerna sänks. Vi vill då sätta ut
              som mål att de åtminstone halveras. Det är ju en nog så tuff uppgift.
              Om vi lyckas med den får vi i så fall försöka gå vidare därifrån,
              men att försöka rå på EU på det sättet är alltså en nog tuff uppgift.
            </seg>
          </u>
          <note type="speaker">
            Anf. 73 GABRIEL ROMANUS (fp):
          </note>
          <u xml:id="i-0d2c086ab7918609-267" next="i-0d2c086ab7918609-268" who="Q724410">
            <seg>
              Herr talman! Även om vi kan glädjas åt dessa framsteg är det
              ju så att en fördubbling av alkoholskatterna inte kommer i närheten
              av vad som skulle behövas för att vi ska kunna behålla de skatter
              som är folkhälsopolitiskt motiverade. En sänkning till hälften
              av de så kallade indikativa nivåerna berör ju inte heller så länge
              man får ta med sig mer än ett års förbrukning.
            </seg>
          </u>
          <u xml:id="i-0d2c086ab7918609-268" prev="i-0d2c086ab7918609-267" who="Q724410">
            <seg>
              Min fråga kvarstår alltså: Är Morgan Johansson beredd att driva
              att varje land ska få bestämma själv över införseln av alkoholdrycker
              med hänvisning till folkhälsan? Det borde finnas utrymme till
              det enligt EG-rätten.
            </seg>
          </u>
          <note type="speaker">
            Anf. 74 Statsrådet MORGAN JOHANSSON (s):
          </note>
          <u xml:id="i-0d2c086ab7918609-269" next="i-0d2c086ab7918609-270" who="Q5887217">
            <seg>
              Herr talman! Vi får ta ett steg i taget. Vad vi nu inriktar oss
              på är att dels få upp minimiskatten, dels kraftigt sänka de indikativa
              nivåerna. Vi ska komma ihåg att vi ju emot oss har väldigt starka
              kommersiella krafter i Europa, som naturligtvis domineras av inte
              minst jordbrukspolitikens starka ställning i EU. Bara den driver
              ju fram ett överskott på exempelvis vin, vilket innebär att man
              redan av det skälet ser med misstro på länder som har en mer ansvarstagande
              alkoholpolitik av den karaktär som vi har i Sverige. Så uppförsbacken
              är ganska rejäl redan med avseende på det.
            </seg>
          </u>
          <u xml:id="i-0d2c086ab7918609-270" prev="i-0d2c086ab7918609-269" who="Q5887217">
            <seg>
              Jag tror att det ändå finns ett momentum här. När vi från svensk
              sida har drivit på för att få upp alkoholpolitiken på bordet i
              EU har det nu landat i en diskussion kring en handlingsplan för
              att få ned de alkoholrelaterade skadorna i Europa, och den diskussionen
              kommer upp till våren. Där kommer vi att driva förslag som syftar
              till att öka nationernas handlingsfrihet. Men jag ser inga möjligheter
              att med framgång driva det så långt som Gabriel Romanus pekar
              på. Det tror jag ligger en ganska lång bit framåt i tiden.
            </seg>
          </u>
          <note>
            Miljöorganisationernas medverkan i skyddsarbetet för Östersjön
          </note>
          <note type="speaker">
            Anf. 75 SVEN GUNNAR PERSSON (kd):
          </note>
          <u xml:id="i-0d2c086ab7918609-271" next="i-0d2c086ab7918609-273" who="Q6043789">
            <seg>
              Herr talman! Jag har en fråga till miljöministern, som glädjande
              nog får gymnastisera flitigt här i dag!
            </seg>
          </u>
          <u xml:id="i-0d2c086ab7918609-272" prev="i-0d2c086ab7918609-271" who="Q6043789">
            <seg>
              Arbetet med att klassa Östersjön som särskilt känsligt havsområde,
              PSSA, går nu vidare. Det är en mycket viktig miljöfråga där allianspartierna
              har drivit på.
            </seg>
          </u>
          <u xml:id="i-0d2c086ab7918609-273" prev="i-0d2c086ab7918609-271" who="Q6043789">
            <seg>
              Sjöfartsverket har ju fått i uppdrag att ta fram de svenska kraven
              på ökade skyddsåtgärder för Östersjön som ska utgöra innehållet
              i PSSA. På vilket sätt anser miljöministern att miljöorganisationerna
              bör medverka i detta arbete och i denna process?
            </seg>
          </u>
          <note type="speaker">
            Anf. 76 Miljöminister LENA SOMMESTAD (s):
          </note>
          <u xml:id="i-0d2c086ab7918609-274" next="i-0d2c086ab7918609-275" who="Q537342">
            <seg>
              Herr talman! Låt mig säga att vi är eniga om att klassningen
              av Östersjön som PSSA är mycket viktig. Det är en fråga som regeringen
              har drivit hårt och där Sverige har lett arbetet till framgång
              i IMO. Nu pågår arbetet med att fylla detta med innehåll.
            </seg>
          </u>
          <u xml:id="i-0d2c086ab7918609-275" prev="i-0d2c086ab7918609-274" who="Q537342">
            <seg>
              Hur bör miljöorganisationerna medverka? Ja, i det uppdrag som
              Sjöfartsverket nu har, att fylla detta med innehåll och föreslå
              åtgärder, finns också med att det ska ske i samråd med miljöorganisationer
              och att miljöorganisationerna ska vara med i den här processen.
              Såvitt jag känner till fullföljs också detta: Miljöorganisationerna
              har en roll och kommer att inbjudas i den här processen.
            </seg>
          </u>
          <note type="speaker">
            Anf. 77 SVEN GUNNAR PERSSON (kd):
          </note>
          <u xml:id="i-0d2c086ab7918609-276" who="Q6043789">
            <seg>
              Herr talman! Det är precis så som miljöministern säger: I det
              direktiv som finns till Sjöfartsverket sägs att man i arbetet
              ska samråda med bland annat miljöorganisationerna. Men enligt
              flera miljöorganisationer har inte något sådant samråd skett hittills,
              utan man hänvisas till ett möte i slutet av året då Sjöfartsverket
              ska presentera sina förslag till skärpningar av säkerheten. Vad
              tänker miljöministern göra för att miljöorganisationerna omedelbums
              kan komma in i den här processen?
            </seg>
          </u>
          <note type="speaker">
            Anf. 78 Miljöminister LENA SOMMESTAD (s):
          </note>
          <u xml:id="i-0d2c086ab7918609-277" who="Q537342">
            <seg>
              Herr talman! Jag överlåter detta till Ulrica Messing, som faktiskt
              är ansvarig för processen rent formellt i regeringen.
            </seg>
          </u>
          <note type="speaker">
            Anf. 79 Statsrådet ULRICA MESSING (s):
          </note>
          <u xml:id="i-0d2c086ab7918609-278" next="i-0d2c086ab7918609-279" who="Q4967115">
            <seg>
              Herr talman! Då vill jag säga alldeles kort att om Sjöfartsverket
              inte bjuder in dem som regeringen har pekat ut i direktivet ska
              jag påtala det för dem. Det är oerhört viktigt att vi har en bred
              förankring i arbetet, inte minst bland miljöorganisationerna.
            </seg>
          </u>
          <u xml:id="i-0d2c086ab7918609-279" prev="i-0d2c086ab7918609-278" who="Q4967115">
            <seg>
              Vi är väldigt glada, både Lena Sommestad och jag, över att vi
              i de möten som Sjöfartsverket nu leder inte bara bjuder in de
              länder som har skrivit under ansökan, utan med en dåres envishet
              också bestämmer oss för att ständigt försöka förankra och få med
              även Ryssland i det viktiga arbetet.
            </seg>
          </u>
          <note>
            Utbetalning av EU-bidrag till jordbrukare
          </note>
          <note type="speaker">
            Anf. 80 JÖRGEN JOHANSSON (c):
          </note>
          <u xml:id="i-0d2c086ab7918609-280" next="i-0d2c086ab7918609-281" who="Q5886707">
            <seg>
              Herr talman! Sverige har drygt 6 miljarder kronor som ligger
              färdiga att ta hem från Bryssel. Samtidigt har vi en mängd småföretag
              som väntar på de här pengarna, pengar som ofta är en förutsättning
              för att de här företagen ska kunna överleva. Men regeringen vägrar
              ta hem pengarna. I stället får EU tillgodogöra sig räntan av dem
              ytterligare några månader.
            </seg>
          </u>
          <u xml:id="i-0d2c086ab7918609-281" prev="i-0d2c086ab7918609-280" who="Q5886707">
            <seg>
              Då är min första fråga till finansministern: Är det här förenligt
              med god företagspolitik? Den andra frågan är: Har regeringen någon
              förståelse för småjordbruksföretagarna och deras utsatta situation?
            </seg>
          </u>
          <note type="speaker">
            Anf. 81 Finansminister BOSSE RINGHOLM (s):
          </note>
          <u xml:id="i-0d2c086ab7918609-282" next="i-0d2c086ab7918609-283" who="Q321595">
            <seg>
              Herr talman! Självfallet har regeringen förståelse för både jordbruksföretagens
              och de övriga småföretagens ekonomiska situation. Vi har via vår
              medlemsavgift till Europeiska unionen möjlighet att få tillbaka
              en del, drygt två tredjedelar, av den medlemsavgift vi lämnar
              till EU i form av olika stöd, exempelvis till vårt jordbruk. Enligt
              det regelverk som Europeiska unionen har kan de pengarna betalas
              ut i november, december och januari månad. Hittills har de betalats
              ut ibland före årsskiftet och ibland efter årsskiftet. Det statliga
              stöd man får via den europeiska unionen är ju en väldigt stor
              del av jordbrukets ekonomi.
            </seg>
          </u>
          <u xml:id="i-0d2c086ab7918609-283" prev="i-0d2c086ab7918609-282" who="Q321595">
            <seg>
              Jag tror att Jörgen Johansson och jag är överens om att vi ska
              se till både att jordbruket får bra förutsättningar och att samtidigt
              klara våra utgifter, det vill säga att utgiftstaket klaras i fortsättningen.
              Det har den socialdemokratiska regeringen gjort sju år i rad.
              Jag tror att det ligger i också jordbrukets intresse att vi klarar
              det i fortsättningen.
            </seg>
          </u>
          <note type="speaker">
            Anf. 82 JÖRGEN JOHANSSON (c):
          </note>
          <u xml:id="i-0d2c086ab7918609-284" next="i-0d2c086ab7918609-285" who="Q5886707">
            <seg>
              Herr talman! Nu är det så att jordbrukets kostnader till stor
              del ligger på hösten, så man har behov av de här pengarna. Man
              har en svår situation för tillfället.
            </seg>
          </u>
          <u xml:id="i-0d2c086ab7918609-285" prev="i-0d2c086ab7918609-284" who="Q5886707">
            <seg>
              Små och medelstora företag har en nyckelposition för välfärden
              i Sverige. De flyttar inte från landet, som de stora företagen
              gör. Nu framstår det spel som nu sker mera som en form av Monopolspel
              för att klara budgettaket. Jag uppfattar det mera som en budgetteknisk
              finess att man inte går de här företagarna till mötes och verkligen
              ger dem pengarna när de behöver dem.
            </seg>
          </u>
          <note type="speaker">
            Anf. 83 Finansminister BOSSE RINGHOLM (s):
          </note>
          <u xml:id="i-0d2c086ab7918609-286" next="i-0d2c086ab7918609-287" who="Q321595">
            <seg>
              Herr talman! Det är inget budgettekniskt spel. Det handlar om
              att vi följer det regelverk som Europeiska unionen har. När vi
              betalar avgifter till EU och har möjlighet att få tillbaka en
              del av pengarna till jordbruket kan vi betala ut pengarna under
              en period från november till januari månad. Det har vi följt hittills,
              och det kommer vi att följa i fortsättningen också.
            </seg>
          </u>
          <u xml:id="i-0d2c086ab7918609-287" prev="i-0d2c086ab7918609-286" who="Q321595">
            <seg>
              Jag vill gärna påminna frågeställaren och kammaren om att vi
              dessutom har lagt fram ett förslag, som jag hoppas att kammaren
              kommer att ta ställning till under hösten, som sänker jordbrukets
              kostnader med drygt 700 miljoner kronor. Det blir alltså lägre
              kostnader nästa år för jordbruket med 700 miljoner kronor när
              vi sänker dieselskatten med 2 kr per liter för just jordbruket
              och skogsbruket. Det är ett kraftigt stöd till just jordbruket
              i fortsättningen.
            </seg>
          </u>
          <note>
            Hushållsnära tjänster
          </note>
          <note type="speaker">
            Anf. 84 ANNE-MARIE PÅLSSON (m):
          </note>
          <u xml:id="i-0d2c086ab7918609-288" next="i-0d2c086ab7918609-291" who="Q4768099">
            <seg>
              Herr talman! Jag har en fråga till finansminister Bosse Ringholm.
            </seg>
          </u>
          <u xml:id="i-0d2c086ab7918609-289" prev="i-0d2c086ab7918609-288" who="Q4768099">
            <seg>
              I ett stort antal motioner har man krävt avdrag för köp av hushållstjänster,
              och dessa motioner har regelmässigt avslagits med argumentet att
              sådana avdrag skulle innebära ett avsteg från principerna om en
              likformig och neutral beskattning.
            </seg>
          </u>
          <u xml:id="i-0d2c086ab7918609-290" prev="i-0d2c086ab7918609-288" who="Q4768099">
            <seg>
              I går tog riksdagen ett beslut om att man skulle medge avdrag
              för köp av tjänster relaterade till byggnad och ombyggnadstjänster.
            </seg>
          </u>
          <u xml:id="i-0d2c086ab7918609-291" prev="i-0d2c086ab7918609-288" who="Q4768099">
            <seg>
              Jag undrar varför ROT-avdrag inte anses strida mot principerna
              för neutral och likformig beskattning, när avdrag för köp av hushållstjänster
              anses göra det.
            </seg>
          </u>
          <note type="speaker">
            Anf. 85 Finansminister BOSSE RINGHOLM (s):
          </note>
          <u xml:id="i-0d2c086ab7918609-292" next="i-0d2c086ab7918609-294" who="Q321595">
            <seg>
              Herr talman! Svaret är mycket enkelt. Vi ska ha ett skattesystem
              som är neutralt mot näringslivet och företagssektorn.
            </seg>
          </u>
          <u xml:id="i-0d2c086ab7918609-293" prev="i-0d2c086ab7918609-292" who="Q321595">
            <seg>
              Vi ska också se verkligheten. Om vi på byggarbetsmarknaden har
              en arbetslöshet som är två tre gånger högre än på andra områden
              på hushållssektorn har vi ingen arbetslöshet att tala om ska regeringen
              naturligtvis reagera. Det har regeringen också gjort genom att
              föreslå ROT-avdrag, som kammaren beslutade om i går. Det ger möjlighet
              för många tusentals nya byggnadsarbetare att få jobb.
            </seg>
          </u>
          <u xml:id="i-0d2c086ab7918609-294" prev="i-0d2c086ab7918609-292" who="Q321595">
            <seg>
              Regeringen föreslog samtidigt att ge många tusentals kvinnor
              möjlighet att få jobb, exempelvis i förskolan som barnskötare
              och förskollärare. Det gäller såväl kvinnor som män, men det är
              ju en bransch som är dominerad av kvinnor. Regeringen har definitivt
              ett jämställdhetsperspektiv när man lägger de här båda förslagen.
            </seg>
          </u>
          <note type="speaker">
            Anf. 86 ANNE-MARIE PÅLSSON (m):
          </note>
          <u xml:id="i-0d2c086ab7918609-295" next="i-0d2c086ab7918609-297" who="Q4768099">
            <seg>
              Herr talman! Hänvisning till skatteregler är tydligen en godtycklig
              argumentation i den här typen av frågor. Jag skulle uppskatta
              om man vore mer konsekvent i sin analys.
            </seg>
          </u>
          <u xml:id="i-0d2c086ab7918609-296" prev="i-0d2c086ab7918609-295" who="Q4768099">
            <seg>
              Finansminister Ringholm påpekar att skälet till att man inför
              ROT-avdrag är att stävja en form av arbetslöshet. Det är ganska
              enkelt. Det kan inte finnas någon arbetslöshet i en sektor för
              hushållstjänster, eftersom det inte finns någon sådan sektor på
              grund av skattereglerna.
            </seg>
          </u>
          <u xml:id="i-0d2c086ab7918609-297" prev="i-0d2c086ab7918609-295" who="Q4768099">
            <seg>
              Min fråga till finansminister Ringholm är: Skulle finansministern
              vara beredd att verka för att en sådan sektor för hushållstjänster
              skapas?
            </seg>
          </u>
          <note type="speaker">
            Anf. 87 Finansminister BOSSE RINGHOLM (s):
          </note>
          <u xml:id="i-0d2c086ab7918609-298" next="i-0d2c086ab7918609-300" who="Q321595">
            <seg>
              Herr talman! Grundprincipen är att vi inte ska subventionera
              enskilda näringsgrenar och enskilda branscher. Näringslivet ska
              leva på sina egna villkor. Det är den grundläggande regeln. Dessutom
              har vi inom Europeiska unionen förbundit oss att respektera att
              vi inte ska ha ett statssubventionerat näringsliv.
            </seg>
          </u>
          <u xml:id="i-0d2c086ab7918609-299" prev="i-0d2c086ab7918609-298" who="Q321595">
            <seg>
              Det är en realitet att om vi har hög arbetslöshet på vissa områden,
              som byggarbetsmarknaden, har regeringen skäl att se vad man kan
              göra som tillfälliga insatser. Det är det som är avgörande. Det
              är en tillfällig insats på byggnadsmarknaden till sista juni nästa
              år. Vi ska inte ha några permanenta subventionerade näringsgrenar.
            </seg>
          </u>
          <u xml:id="i-0d2c086ab7918609-300" prev="i-0d2c086ab7918609-298" who="Q321595">
            <seg>
              Vi har ett så bra näringsliv i Sverige att man inte behöver den
              här typen av permanenta långsiktiga subventioner. Det gäller såväl
              byggbranschen som hushållssektorn och andra branscher. Vi ska
              ha ett näringsliv som lever av egen kraft. Det är det mest framgångsrika.
            </seg>
          </u>
          <note type="speaker">
            Anf. 88 FÖRSTE VICE TALMANNEN:
          </note>
          <u xml:id="i-0d2c086ab7918609-301" who="unknown">
            <seg>
              Därmed var dagens frågestund slut. Vi tackar deltagande statsråd
              och ledamöter.
            </seg>
          </u>
          <note>
            11 § Information från regeringen om resultatet av OECD:s miljögranskning
            av Sverige
          </note>
          <note type="speaker">
            Anf. 89 Miljöminister LENA SOMMESTAD (s):
          </note>
          <u xml:id="i-0d2c086ab7918609-302" next="i-0d2c086ab7918609-334" who="Q537342">
            <seg>
              Herr talman! För ungefär ett år sedan inledde OECD sin andra
              granskning av svensk miljöpolitik. Som ett led i det årslånga
              arbetet har jag valt att komma hit i dag och presentera delar
              av rapporten och höra era synpunkter på hur vi i vårt miljöarbete
              kan ta vara på OECD:s rekommendationer.
            </seg>
          </u>
          <u xml:id="i-0d2c086ab7918609-303" prev="i-0d2c086ab7918609-302" who="Q537342">
            <seg>
              OECD ger genom sitt grundliga arbete en analys av svensk miljöpolitik;
              vad vi har lyckats med och vad vi bör utveckla. Det är viktigt
              att ibland ifrågasätta om det vi har gjort och gör är rätt och
              att få goda råd från andra. Samtidigt gör vi självklart en självständig
              värdering av de råd vi får.
            </seg>
          </u>
          <u xml:id="i-0d2c086ab7918609-304" prev="i-0d2c086ab7918609-302" who="Q537342">
            <seg>
              Sverige och svensk miljöpolitik får på det stora hela ett gott
              betyg. Det är förstås tacksamt och inspirerande. Vi är på rätt
              väg och vi ses internationellt som föregångare.
            </seg>
          </u>
          <u xml:id="i-0d2c086ab7918609-305" prev="i-0d2c086ab7918609-302" who="Q537342">
            <seg>
              Först några ord om två områden av särskilt intresse: för det
              första om sambandet mellan ekonomisk tillväxt och miljöpåverkan,
              frikoppling eller decoupling, för det om andra ekonomiska styrmedel.
            </seg>
          </u>
          <u xml:id="i-0d2c086ab7918609-306" prev="i-0d2c086ab7918609-302" who="Q537342">
            <seg>
              Vår framgång i att frikoppla miljöpåfrestningarna från den ekonomiska
              tillväxten ses av OECD som anmärkningsvärd. Mellan åren 1990 och
              2002 växte vår BNP med 25 %, medan ökningen av energitillförseln
              var under 10 % samtidigt som vi lyckades stabilisera utsläppen
              av växthusgaser.
            </seg>
          </u>
          <u xml:id="i-0d2c086ab7918609-307" prev="i-0d2c086ab7918609-302" who="Q537342">
            <seg>
              Det är tydliga tecken på att det går att frikoppla vår tillväxt
              från ytterligare miljöpåfrestning.
            </seg>
          </u>
          <u xml:id="i-0d2c086ab7918609-308" prev="i-0d2c086ab7918609-302" who="Q537342">
            <seg>
              OECD ger oss beröm för att vi har en uppfinningsrik miljöpolitik,
              inte minst när det gäller ekonomiska instrument. Man påpekar att
              vi det senaste årtiondet har utökat vår användning av ekonomiska
              styrmedel. Vi ses som världsledande på det här området.
            </seg>
          </u>
          <u xml:id="i-0d2c086ab7918609-309" prev="i-0d2c086ab7918609-302" who="Q537342">
            <seg>
              Det är viktig information, inte minst mot bakgrund av den debatt
              som vi ofta har här i kammaren kring styrmedel och den gröna skatteväxlingen.
              OECD ger oss stöd för den skatteväxling vi driver. Men man tycker
              samtidigt att flera av skatterna är för låga för att ha tillräcklig
              effekt.
            </seg>
          </u>
          <u xml:id="i-0d2c086ab7918609-310" prev="i-0d2c086ab7918609-302" who="Q537342">
            <seg>
              Jag ser skatteväxlingen som ett av våra viktigaste ekonomiska
              styrmedel, och jag är glad att vi i budgeten för nästa år fortsätter
              politiken.
            </seg>
          </u>
          <u xml:id="i-0d2c086ab7918609-311" prev="i-0d2c086ab7918609-302" who="Q537342">
            <seg>
              Vi har i dag bevis på att de ekonomiska styrmedlen har haft effekt.
              Ett exempel är svavelskatten, som har lett till en minskning av
              utsläppen mellan 1990 och 2002 på hela 45 %. Vi vet också att
              koldioxidskatten varit effektiv för att minska utsläppen. Det
              visar också att vi har ett brett och kraftfullt stöd bland politiker,
              men också hos allmänheten.
            </seg>
          </u>
          <u xml:id="i-0d2c086ab7918609-312" prev="i-0d2c086ab7918609-302" who="Q537342">
            <seg>
              Det andra område som jag vill nämna gäller biologisk mångfald.
            </seg>
          </u>
          <u xml:id="i-0d2c086ab7918609-313" prev="i-0d2c086ab7918609-302" who="Q537342">
            <seg>
              OECD noterar att vi har gjort framsteg sedan den förra granskningen.
              Vi har till exempel fördubblat anslaget till biologisk mångfald
              under de senaste tio åren. Samtidigt anser OECD att havsmiljön
              har uppmärksammats alltför lite i Sverige. Man påpekar att det
              bara finns åtta renodlat marina naturreservat och att vi tycks
              sakna en sammanhållen politik om marina frågor.
            </seg>
          </u>
          <u xml:id="i-0d2c086ab7918609-314" prev="i-0d2c086ab7918609-302" who="Q537342">
            <seg>
              Vi håller med om rekommendationerna, och förändringar är på gång.
            </seg>
          </u>
          <u xml:id="i-0d2c086ab7918609-315" prev="i-0d2c086ab7918609-302" who="Q537342">
            <seg>
              Det är helt klart att vi måste ta ytterligare krafttag när det
              gäller miljön i våra hav. Det är ett av regeringens högst prioriterade
              miljöområden. Vi ligger sent när det gäller arbetet med att ta
              fram marina reservat, men vi är fast beslutna att försöka klara
              av de mål som är uppsatta och utveckla nya mål och höja våra ambitioner.
              Ett första steg tar vi nu i miljömålspropositionen med åtgärder
              på havsmiljöområdet. Till våren planerar vi att presentera en
              samlad strategi för havsmiljön.
            </seg>
          </u>
          <u xml:id="i-0d2c086ab7918609-316" prev="i-0d2c086ab7918609-302" who="Q537342">
            <seg>
              Samtidigt som det finns tydliga behov av ytterligare åtgärder
              konstaterar OECD att det finns tecken på stora framsteg.
            </seg>
          </u>
          <u xml:id="i-0d2c086ab7918609-317" prev="i-0d2c086ab7918609-302" who="Q537342">
            <seg>
              År 1992 hade vi till exempel en lista på sju så kallade hot spots
              kring Östersjön. Alla dessa är i dag åtgärdade.
            </seg>
          </u>
          <u xml:id="i-0d2c086ab7918609-318" prev="i-0d2c086ab7918609-302" who="Q537342">
            <seg>
              Vi har samtidigt minskat våra fosforutsläpp med 15 % mellan 1995
              och 2000, och kvävegödningen har under de senaste tio åren minskat
              med hela 37 %.
            </seg>
          </u>
          <u xml:id="i-0d2c086ab7918609-319" prev="i-0d2c086ab7918609-302" who="Q537342">
            <seg>
              Ett tredje område gäller kopplingen mellan miljö och hälsa. Kopplingen
              mellan miljö och hälsa blir allt tydligare. Jag tror att hälsoskälen
              kommer att spela en allt större roll i miljöpolitiken framöver.
            </seg>
          </u>
          <u xml:id="i-0d2c086ab7918609-320" prev="i-0d2c086ab7918609-302" who="Q537342">
            <seg>
              Vi har gjort mycket på området, men arbetet måste fortsätta.
              Det gäller inte minst barns hälsa.
            </seg>
          </u>
          <u xml:id="i-0d2c086ab7918609-321" prev="i-0d2c086ab7918609-302" who="Q537342">
            <seg>
              En viktig hälsofråga för barn gäller tillgången på grönområden
              och tätortsnära natur. Nästan alla barn växer i dag upp i städer.
              Förra året gjorde regeringen en storsatsning genom att bistå kommuner
              med arbete med den tätortsnära naturen. Vi satsar 300 miljoner
              kronor under tre år.
            </seg>
          </u>
          <u xml:id="i-0d2c086ab7918609-322" prev="i-0d2c086ab7918609-302" who="Q537342">
            <seg>
              En annan viktig hälsofråga för våra barn handlar om luftkvalitet.
              Det är ett område som vi måste prioritera högre. Det gäller särskilt
              i våra storstäder. Den alltmer ökande trafiken gör luften ohälsosam,
              och flera av våra storstäder når inte upp till de riktvärden som
              har fastställts. Nyligen presenterades nya undersökningar kring
              barn som får skador för livet av den dåliga luften i våra storstäder.
            </seg>
          </u>
          <u xml:id="i-0d2c086ab7918609-323" prev="i-0d2c086ab7918609-302" who="Q537342">
            <seg>
              OECD anser att vi har gjort en hel del insatser på området, men
              ger även rekommendationer. Man föreslår bland annat att försöket
              med trängselavgifter i Stockholm utvidgas till fler områden. Det
              känns som ett viktigt principiellt stöd i frågan.
            </seg>
          </u>
          <u xml:id="i-0d2c086ab7918609-324" prev="i-0d2c086ab7918609-302" who="Q537342">
            <seg>
              Samtidigt handlar kampen mot luftföroreningarna mycket om hur
              vi utvecklar våra städer. Här finns, som jag ser det, en inbyggd
              konflikt. Antalet grönområden får inte minska. Parallellt med
              den insikten vet vi att vi kan behöva förtäta våra städer för
              att ge människor möjlighet till arbete och bostad. God samhällsplanering
              är avgörande för att vi ska lyckas här.
            </seg>
          </u>
          <u xml:id="i-0d2c086ab7918609-325" prev="i-0d2c086ab7918609-302" who="Q537342">
            <seg>
              Det fjärde område jag vill ta upp handlar om det lokala och det
              globala miljöarbetet. Vårt miljöarbete spänner ju från det lokala
              till det globala. OECD påpekar att över 70 % av Sveriges kommuner
              har antagit lokala Agenda 21-program eller -planer. Samtidigt
              ser man en tendens till minskade anslag och minskat engagemang
              när det gäller dessa program i flera kommuner. För att bryta denna
              trend rekommenderar OECD att vi fortsätter att utveckla allmänhetens
              deltagande och uppmuntrar medborgarinitiativ på regional och lokal
              nivå.
            </seg>
          </u>
          <u xml:id="i-0d2c086ab7918609-326" prev="i-0d2c086ab7918609-302" who="Q537342">
            <seg>
              Här svarar vi från regeringen bland annat genom att vi nu satsar
              10 miljoner för att starta ett nationellt forum för hållbar utveckling.
              Forumet ska vara en självständig plattform för idédebatt och goda
              exempel, för att utveckla samarbetet mellan samhällets aktörer
              och för att stödja nytänkande, forskning och utveckling.
            </seg>
          </u>
          <u xml:id="i-0d2c086ab7918609-327" prev="i-0d2c086ab7918609-302" who="Q537342">
            <seg>
              Jag är oerhört glad att vi kan göra den här satsningen. Det är
              kunskap och idéer som kan lyfta det här arbetet men också ansvar
              och delaktighet. Samarbetet mellan lokal och nationell nivå måste
              utformas på ett sätt som främjar bredd och engagemang.
            </seg>
          </u>
          <u xml:id="i-0d2c086ab7918609-328" prev="i-0d2c086ab7918609-302" who="Q537342">
            <seg>
              Det globala arbetet är minst lika viktigt. OECD menar att Sverige
              står för ett offensivt internationellt arbete och ses som en föregångare
              av andra. Vi får uppmaningen att fortsätta gå före och vara aktiva.
              Det är naturligtvis uppmuntrande, och det förpliktar.
            </seg>
          </u>
          <u xml:id="i-0d2c086ab7918609-329" prev="i-0d2c086ab7918609-302" who="Q537342">
            <seg>
              OECD ger oss också rekommendationen att systematiskt integrera
              miljöhänsyn i utvecklingsbiståndet och samtidigt upprätthålla
              eller öka de totala biståndsnivåerna. Även här innebär årets budget
              en nysatsning. Biståndet ska öka upp till enprocentsnivån, och
              1 miljard av detta ökade bistånd avsätts särskilt för miljöinsatser.
              Detta tror jag att vi är många som är särskilt nöjda med.
            </seg>
          </u>
          <u xml:id="i-0d2c086ab7918609-330" prev="i-0d2c086ab7918609-302" who="Q537342">
            <seg>
              Det sista område jag valt att ta upp i dag gäller vår miljötillsyn.
              OECD pekar på en risk för olika bedömningar i olika delar av landet.
              Man pekar också på att kommunerna prioriterar ekonomisk utveckling
              och att de brister i sin uppföljning i vissa fall.
            </seg>
          </u>
          <u xml:id="i-0d2c086ab7918609-331" prev="i-0d2c086ab7918609-302" who="Q537342">
            <seg>
              Tillsynsfrågan är oerhört central i den svenska miljölagstiftningen.
              Utgångspunkten är att miljöbalken ska implementeras på likartat
              sätt i hela landet. Samtidigt är en av de fundamentala idéerna
              att tillsynsmyndigheterna kan och bör differentiera tillsynen
              och kontrollen efter lokala och regionala omständigheter.
            </seg>
          </u>
          <u xml:id="i-0d2c086ab7918609-332" prev="i-0d2c086ab7918609-302" who="Q537342">
            <seg>
              Den decentraliserade modell vi har för tillsyn av kommuner måste
              ses som en framgångsfaktor det är min utgångspunkt. Den bygger
              också på en svensk förvaltningsmodell där vi på många områden
              ger ett stort inflytande åt den lokala nivån. Samtidigt är vi
              självklart medvetna om att vårt system också har sina svaga punkter.
              Vissa förändringar har redan genomförts i syfte att göra lagtillämpningen
              mer likvärdig. Omkring halvårsskiftet 2005 räknar Naturvårdsverket
              och länsstyrelserna med att kunna föreslå en modell för en mer
              operativ tillsynsvägledning. Arbetet utvecklas dock ständigt,
              och vi har med oss OECD:s synpunkter i det fortsatta arbetet.
            </seg>
          </u>
          <u xml:id="i-0d2c086ab7918609-333" prev="i-0d2c086ab7918609-302" who="Q537342">
            <seg>
              OECD:s granskning kommer precis i tid för de två viktigaste politiska
              propositionerna detta år miljömålspropositionen, där vi går igenom
              samtliga miljömål och vilka åtgärder vi ska vidta, och klimatpropositionen,
              som vi inom några månader också kommer att presentera. Denna granskning
              från OECD ger oss värdefulla rekommendationer till de här centrala
              politikområdena.
            </seg>
          </u>
          <u xml:id="i-0d2c086ab7918609-334" prev="i-0d2c086ab7918609-302" who="Q537342">
            <seg>
              Jag hoppas att rapporten ska ge er, liksom den gav mig, inspiration
              i vårt gemensamma arbete mot en hållbar utveckling och för en
              bättre miljö.
            </seg>
          </u>
          <note type="speaker">
            Anf. 90 SVERKER THORÉN (fp):
          </note>
          <u xml:id="i-0d2c086ab7918609-335" next="i-0d2c086ab7918609-337" who="Q6209187">
            <seg>
              Herr talman! Om det skulle visa sig att det finns anledning att
              lägga fram skarpa förslag även i det sammanhanget får vi återkomma
              och överväga om det blir en proposition, sade miljöministern när
              hon och jag debatterade havsmiljön förra veckan i allmänpolitiska
              debatten. Folkpartiet har länge drivit frågan att det finns anledning
              att lägga fram skarpa förslag, en nationell marin strategi, i
              form av en proposition.
            </seg>
          </u>
          <u xml:id="i-0d2c086ab7918609-336" prev="i-0d2c086ab7918609-335" who="Q6209187">
            <seg>
              Nu har OECD mycket tydligt, förvisso bland många lovord, pekat
              på detta. Och det är inte enbart OECD som har gjort det; också
              Havsmiljökommissionen har lagt fram en rad förslag.
            </seg>
          </u>
          <u xml:id="i-0d2c086ab7918609-337" prev="i-0d2c086ab7918609-335" who="Q6209187">
            <seg>
              Jag vill alltså uppmana miljöministern att återkomma, kanske
              redan nu, och tala om ifall det är en ändrad inriktning.
            </seg>
          </u>
          <note type="speaker">
            Anf. 91 Miljöminister LENA SOMMESTAD (s):
          </note>
          <u xml:id="i-0d2c086ab7918609-338" next="i-0d2c086ab7918609-339" who="Q537342">
            <seg>
              Herr talman! Jag tror att det kanske är en missuppfattning här.
              Vi kommer självklart att lägga fram skarpa förslag när det gäller
              havsmiljön. Vad jag talade om sist var att många av dem kan ha
              sin plats i miljömålspropositionen. Vi kommer dock också att lägga
              fram en strategi, och den närmare avvägningen av vad som ligger
              i miljömålspropositionen, som har viktiga delar som just berör
              den marina miljön, och havsmiljöstrategin kan det vara något tidigt
              att tala om i dag.
            </seg>
          </u>
          <u xml:id="i-0d2c086ab7918609-339" prev="i-0d2c086ab7918609-338" who="Q537342">
            <seg>
              Vi är dock helt eniga om att vi på basis av Havsmiljökommissionens
              utomordentliga utredning och förslag kommer att återkomma till
              riksdagen med skarpa förslag. Härom har det aldrig rått något
              tvivel.
            </seg>
          </u>
          <note type="speaker">
            Anf. 92 SVERKER THORÉN (fp):
          </note>
          <u xml:id="i-0d2c086ab7918609-340" who="Q6209187">
            <seg>
              Herr talman! Som en ytterligare uppmuntran i arbetet med att
              lägga en proposition på riksdagens bord så snabbt som möjligt
              vill jag peka på den allmänna uppslutningen i samhället just nu.
              Det förs diskussioner kring fiske mellan forskare, fiskare och
              lokalbefolkning som det inte har gjorts på många år. Vi har redarnäringen
              med oss vad gäller havsmiljöfrågorna. Det finns också en stor
              uppslutning, både i kammaren och utanför, bakom snabba och konkreta
              beslut. Vi hoppas alltså att detta ska stimulera till en proposition.
            </seg>
          </u>
          <note type="speaker">
            Anf. 93 Miljöminister LENA SOMMESTAD (s):
          </note>
          <u xml:id="i-0d2c086ab7918609-341" next="i-0d2c086ab7918609-342" who="Q537342">
            <seg>
              Herr talman! Jag är helt enig om att detta är ett mycket gott
              läge. Vi har utomordentliga underlag från Havsmiljökommissionen.
              Vi har också ett viktigt arbete som pågår inom EU när det gäller
              EU:s marina strategi.
            </seg>
          </u>
          <u xml:id="i-0d2c086ab7918609-342" prev="i-0d2c086ab7918609-341" who="Q537342">
            <seg>
              Här vill jag peka på att Sverige under mycket lång tid har drivit
              att vi ska ha det vi kallar en ekosystemansats när det gäller
              arbetet med havet, det vill säga vi ska utgå från ekosystemen
              och vad ekosystemen tål i vårt arbete. Detta är nu också inriktningen
              på EU:s marina strategi. Vi har anledning att vara mycket tydliga
              när vi samarbetar för att se till att vi också får en EU-nivå
              i det här arbetet.
            </seg>
          </u>
          <note type="speaker">
            Anf. 94 ÅSA DOMEIJ (mp):
          </note>
          <u xml:id="i-0d2c086ab7918609-343" next="i-0d2c086ab7918609-345" who="Q4944988">
            <seg>
              Herr talman! Lena Sommestad tar upp det beröm som Sverige får
              när det gäller frikoppling mellan miljöpåverkan och ekonomisk
              tillväxt. Det beskrivs i rapporten som betydande minskningar av
              utsläppen, energianvändningen och materialanvändningen per producerad
              enhet.
            </seg>
          </u>
          <u xml:id="i-0d2c086ab7918609-344" prev="i-0d2c086ab7918609-343" who="Q4944988">
            <seg>
              Här har vi ett problem. När vi lyckas med denna frikoppling och
              påverkan minskar per producerad enhet ökar vi i stället produktion
              och konsumtion så att utsläppen och energianvändningen i absoluta
              tal inte minskar. Vi får effektivare energiteknik, och då ökar
              vi våra uppvärmda ytor. Vi får bättre förbränningsmotorer, och
              i stället för att minska bränsleförbrukningen ökar vi accelerationen
              och så vidare. Det är ett klassiskt miljöpolitiskt dilemma.
            </seg>
          </u>
          <u xml:id="i-0d2c086ab7918609-345" prev="i-0d2c086ab7918609-343" who="Q4944988">
            <seg>
              Hur ser miljöministern på den utmaningen? Hur ska vi jobba vidare?
              Ska vi till exempel jobba mer aktivt med ekonomiska styrmedel
              än vad vi gör i dag? Vore det inte också bra att införa ett nationellt
              mål för att minska energianvändningen? Det har vi nämligen inte
              i dag.
            </seg>
          </u>
          <note type="speaker">
            Anf. 95 Miljöminister LENA SOMMESTAD (s):
          </note>
          <u xml:id="i-0d2c086ab7918609-346" next="i-0d2c086ab7918609-347" who="Q537342">
            <seg>
              Herr talman! Låt mig säga att jag håller med om detta. När vi
              talar om decoupling eller frikoppling är det ju relativt, i förhållande
              till BNP. Vi kan ha ännu högre ambitionsnivå. Detta är en viktig
              fråga att ha med oss, och det på många områden, både energi och
              inte minst avfall, där vi inte ens klarar den här frikopplingen
              i förhållande till BNP.
            </seg>
          </u>
          <u xml:id="i-0d2c086ab7918609-347" prev="i-0d2c086ab7918609-346" who="Q537342">
            <seg>
              Vi kommer i miljömålspropositionen att återkomma till målsättningar.
              Vi har sett det som problematiskt att sätta sådana absoluta nivåer
              när vi inte har en bild av hur tillväxtförutsättningarna kommer
              att se ut. Det är alltså inte aktuellt i dag att gå in med sådana
              mål. Jag tror dock att vi måste arbeta mer här. Det handlar helt
              enkelt om ambitionsnivå. Vi har möjligheter att jobba mer när
              det gäller att se på fördelningen och ekonomiska instrument för
              att exempelvis gynna service i förhållande till materialproduktion.
              Det finns en övergripande ekonomisk dimension i detta också.
            </seg>
          </u>
          <note type="speaker">
            Anf. 96 ÅSA DOMEIJ (mp):
          </note>
          <u xml:id="i-0d2c086ab7918609-348" who="Q4944988">
            <seg>
              Herr talman! Jag undrar om miljöministern inte tycker att det
              vore ett väldigt bra läge, när nu energifrågorna förs till Miljödepartementet
              och blir en naturlig del av miljöpolitiken, att införa ett nytt
              sådant här mål och också att jobba mer aktivt med de skarpa styrmedlen
              för att få ned energianvändningen och därmed både utsläpp och
              produktion av radioaktivt avfall.
            </seg>
          </u>
          <note type="speaker">
            Anf. 97 Miljöminister LENA SOMMESTAD (s):
          </note>
          <u xml:id="i-0d2c086ab7918609-349" next="i-0d2c086ab7918609-351" who="Q537342">
            <seg>
              Herr talman! Låt mig säga att jag tycker att det är oerhört bra
              och roligt att vi nu får energifrågorna inom ramen för ett nytt
              miljö- och samhällsbyggnadsdepartement.
            </seg>
          </u>
          <u xml:id="i-0d2c086ab7918609-350" prev="i-0d2c086ab7918609-349" who="Q537342">
            <seg>
              Vi har redan ett omfattande arbete när det gäller till exempel
              energieffektivisering som just syftar till att radikalt minska
              energikonsumtionen. Jag tror att det viktigaste nu är att vi jobbar
              med hur vi ska göra, hur vi verkligen ska arbeta med våra styrmedel
              för att nå så långt som möjligt. Det kan vara viktigare än att
              jobba med ytterligare mål.
            </seg>
          </u>
          <u xml:id="i-0d2c086ab7918609-351" prev="i-0d2c086ab7918609-349" who="Q537342">
            <seg>
              Vi vet redan i dag att vi har en fantastisk potential, till exempel
              när det gäller energieffektivisering. Vi vet att vi har ett omfattande
              arbete framför oss när det gäller omställningen. Det viktigaste
              för mig när vi nu går in i miljömålspropositionen är att titta
              på verktygen och hur de ska fungera riktigt skarpt snarare än
              att hålla på med ytterligare mål i det här läget.
            </seg>
          </u>
          <note type="speaker">
            Anf. 98 ANITA BRODÉN (fp):
          </note>
          <u xml:id="i-0d2c086ab7918609-352" next="i-0d2c086ab7918609-357" who="Q4765508">
            <seg>
              Herr talman! Först och främst vill jag tacka för en intressant
              föredragning. Rapporten var också en mycket intressant läsning.
            </seg>
          </u>
          <u xml:id="i-0d2c086ab7918609-353" prev="i-0d2c086ab7918609-352" who="Q4765508">
            <seg>
              Vi har, precis som miljöministern säger, fått beröm på flera
              områden. Men vi får också ta emot en del kritik där vi måste skärpa
              oss.
            </seg>
          </u>
          <u xml:id="i-0d2c086ab7918609-354" prev="i-0d2c086ab7918609-352" who="Q4765508">
            <seg>
              Jag har några frågor i samband med det.
            </seg>
          </u>
          <u xml:id="i-0d2c086ab7918609-355" prev="i-0d2c086ab7918609-352" who="Q4765508">
            <seg>
              Under rubriken Hälsa står det lite kryptiskt att man avser att
              intensifiera åtgärderna. Då är jag intresserad av på vilket sätt
              ministern och regeringen avser att intensifiera dessa åtgärder.
            </seg>
          </u>
          <u xml:id="i-0d2c086ab7918609-356" prev="i-0d2c086ab7918609-352" who="Q4765508">
            <seg>
              Det finns också ett avsnitt där den samiska befolkningens situation
              kommer in. Där finns kritik, men jag kan inte läsa in några förslag
              till åtgärder för att lösa de problem som rör den samiska befolkningens
              mark- och vattenanvändning liksom deras jaktsituation.
            </seg>
          </u>
          <u xml:id="i-0d2c086ab7918609-357" prev="i-0d2c086ab7918609-352" who="Q4765508">
            <seg>
              Min tredje fråga, herr talman, är om miljöministern anser att
              det är en klok idé att i samband med dieselskattesänkningen på
              arbetsmaskiner och de marinella näringarnas arbetsmaskiner utnyttja
              möjligheten att ha inblandning av förnybar energi.
            </seg>
          </u>
          <note type="speaker">
            Anf. 99 Miljöminister LENA SOMMESTAD (s):
          </note>
          <u xml:id="i-0d2c086ab7918609-358" next="i-0d2c086ab7918609-363" who="Q537342">
            <seg>
              Herr talman! När det gäller att intensifiera åtgärderna för miljö
              och hälsa är på flera punkter ett långt gående arbete på gång,
              inte minst när det gäller barn och hälsa. Vi håller till exempel
              på med en nationell handlingsplan för barn och hälsa, där Socialdepartementet
              ansvarar. Det kommer också en miljöhälsorapport från Socialdepartementet
              som just rör barn och hälsa.
            </seg>
          </u>
          <u xml:id="i-0d2c086ab7918609-359" prev="i-0d2c086ab7918609-358" who="Q537342">
            <seg>
              Vi arbetar också intensivt när det gäller just luftkvalitetsfrågorna,
              som jag nyss var inne på. Det handlar väldigt mycket om fordonen
              och till exempel partikelfilter för dieselbilar. Det handlar om
              de nya miljökvalitetsnormer som ska gälla från 2005 och som ställer
              betydligt högre krav när det gäller bland annat partiklar i luften
              över våra storstäder och som ger oss anledning att arbeta betydligt
              hårdare i form av åtgärdsprogram för att komma åt partikelproblemen.
              Här finns det många åtgärder som man jobbar med i storstäder som
              Stockholm och Göteborg till exempel. Det kan handla om allt från
              trängselavgifter till om man ska köra med dubbdäck, som är en
              mycket stor källa till partiklar.
            </seg>
          </u>
          <u xml:id="i-0d2c086ab7918609-360" prev="i-0d2c086ab7918609-358" who="Q537342">
            <seg>
              Vi har många arbeten på gång, inte minst i samarbete med Socialdepartementet.
            </seg>
          </u>
          <u xml:id="i-0d2c086ab7918609-361" prev="i-0d2c086ab7918609-358" who="Q537342">
            <seg>
              När det gäller den samiska befolkningen har vi inte fått några
              rekommendationer. Jag har för min del, eftersom det är jordbruksministern
              som har ansvar för dessa frågor, överlämnat analysen och rekommendationerna
              till Jordbruksdepartementet. Jag hänvisar till jordbruksministern
              när det gäller kommentarer till de frågorna.
            </seg>
          </u>
          <u xml:id="i-0d2c086ab7918609-362" prev="i-0d2c086ab7918609-358" who="Q537342">
            <seg>
              När det gäller jordbrukets arbetsmaskiner och inblandning tror
              jag inte att det är lämpligt att i det här läget blanda ihop alla
              olika förslag med varandra och göra dieselskattesänkning och inblandning
              beroende av varandra. Nu gör vi en dieselskattesänkning.
            </seg>
          </u>
          <u xml:id="i-0d2c086ab7918609-363" prev="i-0d2c086ab7918609-358" who="Q537342">
            <seg>
              Däremot verkar Sverige mycket aktivt inom ramen för EU-arbetet
              för att vi ska få möjligheter till inblandning. Det handlar om
              låginblandning av etanol i bensin, men det handlar också om RME
              som inblandning i diesel. Där tittar vi också närmare på miljöeffekter
              och på vilket sätt vi kan främja detta.
            </seg>
          </u>
          <note type="speaker">
            Anf. 100 ANITA BRODÉN (fp):
          </note>
          <u xml:id="i-0d2c086ab7918609-364" next="i-0d2c086ab7918609-366" who="Q4765508">
            <seg>
              Herr talman! Tack för svaret! Först vill jag bara ställa en motfråga:
              Inräknas arbetet med sjuka hus också i de här åtgärderna?
            </seg>
          </u>
          <u xml:id="i-0d2c086ab7918609-365" prev="i-0d2c086ab7918609-364" who="Q4765508">
            <seg>
              Vad gäller diesel och inblandning är det oerhört viktigt att
              man använder positiva signaler och, som man brukar uttrycka det,
              morötter. Det handlar inte enbart om drivmedel, utan det handlar
              också om att man kan ge sådana incitament när människor vidtar
              förbättrande åtgärder i sina fastigheter.
            </seg>
          </u>
          <u xml:id="i-0d2c086ab7918609-366" prev="i-0d2c086ab7918609-364" who="Q4765508">
            <seg>
              Jag tycker för egen del att det hade varit klokt att kombinera
              detta.
            </seg>
          </u>
          <note type="speaker">
            Anf. 101 Miljöminister LENA SOMMESTAD (s):
          </note>
          <u xml:id="i-0d2c086ab7918609-367" next="i-0d2c086ab7918609-370" who="Q537342">
            <seg>
              Herr talman! Låt mig först säga att visst räknas arbetet med
              inomhusmiljö in. Där har vi nu två utredningar på gång. Vi har
              en byggnadsmiljöutredning som arbetar med frågor om fukt, mögel
              och buller. Vi har också en utredning om byggnadsdeklarationer
              med möjlighet att införa frivilliga eller obligatoriska byggnadsdeklarationer
              för att få en bättre kvalitetssäkring av våra hus.
            </seg>
          </u>
          <u xml:id="i-0d2c086ab7918609-368" prev="i-0d2c086ab7918609-367" who="Q537342">
            <seg>
              Det här ingår tillsammans med en lång rad andra åtgärder i samarbete
              med övriga departement, när det gäller forskning och andra åtgärder
              för så kallade sjuka hus.
            </seg>
          </u>
          <u xml:id="i-0d2c086ab7918609-369" prev="i-0d2c086ab7918609-367" who="Q537342">
            <seg>
              Visst är det viktigt med positiva signaler. Jag tycker också
              att vi ger positiva signaler. När det till exempel gäller förnybara
              bränslen har vi redan i dag rejäla skattesubventioner. Vi har
              inte koldioxidskatt, vi har inte energiskatt och vi har nu en
              tydlig strategi för att på detta sätt positivt främja de förnybara
              bränslena.
            </seg>
          </u>
          <u xml:id="i-0d2c086ab7918609-370" prev="i-0d2c086ab7918609-367" who="Q537342">
            <seg>
              Det här gäller också på andra områden, där vi till exempel har
              gått in och skattevägen främjat att sätta in energieffektiva fönster
              eller skaffa pelletspannor. Jag skulle gärna se att vi kunde gå
              vidare med ytterligare positiva incitament av det slaget.
            </seg>
          </u>
          <note type="speaker">
            Anf. 102 ALF ERIKSSON (s):
          </note>
          <u xml:id="i-0d2c086ab7918609-371" next="i-0d2c086ab7918609-374" who="Q4721670">
            <seg>
              Herr talman! Tack, miljöministern, för en intressant föredragning
              av en spännande rapport.
            </seg>
          </u>
          <u xml:id="i-0d2c086ab7918609-372" prev="i-0d2c086ab7918609-371" who="Q4721670">
            <seg>
              I sin utvärdering berömmer OECD den svenska politiken när det
              gäller likställda mål för miljö och produktion i skogspolitiken
              liksom det skydd av den biologiska mångfalden som håller på att
              genomföras. Men de pekar också på att skogsskyddet sackar efter
              målen och att det är osäkert hur stadigvarande det frivilliga
              skyddet är.
            </seg>
          </u>
          <u xml:id="i-0d2c086ab7918609-373" prev="i-0d2c086ab7918609-371" who="Q4721670">
            <seg>
              OECD pekar också på att det finns stora utmaningar kvar, framför
              allt vad gäller havsmiljön. Den uppmärksammas för lite. De pekar
              speciellt på kustområden och i synnerhet skärgårdsområden som
              är utsatta för ett stort utvecklingstryck.
            </seg>
          </u>
          <u xml:id="i-0d2c086ab7918609-374" prev="i-0d2c086ab7918609-371" who="Q4721670">
            <seg>
              Underförstått kan man tolka detta som att det finns behov av
              fler åtgärder. Jag skulle vilja veta vad miljöministern avser
              att ta för initiativ när det gäller den biologiska mångfalden
              och planeringen av skyddet av våra kuster och vår skärgård.
            </seg>
          </u>
          <note type="speaker">
            Anf. 103 Miljöminister LENA SOMMESTAD (s):
          </note>
          <u xml:id="i-0d2c086ab7918609-375" next="i-0d2c086ab7918609-378" who="Q537342">
            <seg>
              Herr talman! Det finns åtgärder inom en rad områden. Låt mig
              först säga att arbetet med hur vi ska förvalta våra kustområden
              har uppmärksammats inom EU, där vi talar om dem som kustzonsförvaltning.
              Just i dag har regeringen gett ett uppdrag till Boverket att följa
              upp detta EU-initiativ och följa upp på vilket sätt vi uppfyller
              direktivet med en god kustzonsförvaltning.
            </seg>
          </u>
          <u xml:id="i-0d2c086ab7918609-376" prev="i-0d2c086ab7918609-375" who="Q537342">
            <seg>
              Vi har redan många av de pusselbitar som EU vill se i det här
              arbetet, med översiktsplaner och bra förankring. Men vi kan behöva
              utveckla det, och det ska vi se närmare på för att se om vi behöver
              återkomma till den här förvaltningen.
            </seg>
          </u>
          <u xml:id="i-0d2c086ab7918609-377" prev="i-0d2c086ab7918609-375" who="Q537342">
            <seg>
              Men självklart har också det arbete vi bedriver när det gäller
              havsmiljön i stort stor betydelse för kustmiljöerna. Det gäller
              miljömålspropositionens förslag om marina reservat. Där kan vi
              få anledning att återkomma med höjda ambitionsnivåer för kustområdena.
              Vi kan se på hur de naturreservat som nu finns kan behöva utvecklas
              och även få en marin del, för många av dem ligger vid kusten.
            </seg>
          </u>
          <u xml:id="i-0d2c086ab7918609-378" prev="i-0d2c086ab7918609-375" who="Q537342">
            <seg>
              Slutligen finns det anledning att se på strandskyddsbestämmelser.
              Här kommer regeringen att återkomma med förslag om hur strandskyddslagstiftningen
              ska kunna moderniseras så att vi på ett effektivt sätt förhindrar
              en långtgående exploatering av våra stränder samtidigt som den
              öppnar för en viss regional flexibilitet. Det kommer vi att återkomma
              till riksdagen med.
            </seg>
          </u>
          <note type="speaker">
            Anf. 104 ALF ERIKSSON (s):
          </note>
          <u xml:id="i-0d2c086ab7918609-379" who="Q4721670">
            <seg>
              Herr talman! Det var just frågan om miljö och hälsa, som också
              uppmärksammas i rapporten. Strandskyddet spelar ju en betydande
              roll när det gäller miljö och hälsa. Det var just den frågan jag
              funderade ytterligare på. Kommer den med i den utredning som tillsattes
              i dag? Jag förstår att den kommer att ta ett år på sig. Avser
              miljöministern att komma tidigare med förslag som gäller strandskyddsbestämmelserna?
              Jag upplever att det är lite mer bråttom med dem, inte minst med
              tanke på hälsoläget.
            </seg>
          </u>
          <note type="speaker">
            Anf. 105 Miljöminister LENA SOMMESTAD (s):
          </note>
          <u xml:id="i-0d2c086ab7918609-380" who="Q537342">
            <seg>
              Herr talman! Vi har inte kopplat strandskyddsarbetet till det
              bredare kustzonsarbetet. Det förs självständigt. Det är naturligtvis
              knutet både till arbetet med plan- och bygglagstiftningen och
              till arbetet med miljöbalken. Men det bedrivs nu inom Miljödepartementet,
              och vi kommer att återkomma så snart vi ser att vi har ett förslag
              som är väl förankrat. Jag kan inte säga exakt när det kommer,
              men det är inte kopplat till att vi avvaktar några utredningsresultat
              om kustzonsförvaltningen.
            </seg>
          </u>
          <note type="speaker">
            Anf. 106 SVEN-ERIK SJÖSTRAND (v):
          </note>
          <u xml:id="i-0d2c086ab7918609-381" next="i-0d2c086ab7918609-383" who="Q6179083">
            <seg>
              Herr talman! Även om vi är uppfinningsrika, precis som miljöministern
              säger här, och kreativa och duktiga när det gäller miljölösningar
              så har jag upptäckt att vi har fått lite kritik på några områden.
            </seg>
          </u>
          <u xml:id="i-0d2c086ab7918609-382" prev="i-0d2c086ab7918609-381" who="Q6179083">
            <seg>
              Jag tror att miljöministern nämnde det som gäller frikopplingen;
              med kommunalt avfall har vi inte nått så långt. Detsamma gäller
              trafikvolymerna. Tillväxten inom transportsektorn är mycket hög.
              OECD säger att denna sektor kommer att påverka miljön mer än någon
              annan. Samhället subventionerar transportsektorn, säger OECD också.
              Väganvändarna belastas inte av avgifter som fullt ut återspeglar
              kostnaderna på det kapital som de använder. OECD ger också vissa
              rekommendationer, som att vi ska se över och justera transportpriserna
              så att de kommer att återspegla alla de externa kostnaderna. Man
              räknar upp skador som orsakas av partiklar, ozon och buller. Man
              säger också att införandet av trängselavgifter kan vara en väg
              att gå.
            </seg>
          </u>
          <u xml:id="i-0d2c086ab7918609-383" prev="i-0d2c086ab7918609-381" who="Q6179083">
            <seg>
              Jag undrar hur miljöministern ser på de här rekommendationerna.
              Är det kanske mer som behöver göras?
            </seg>
          </u>
          <note type="speaker">
            Anf. 107 Miljöminister LENA SOMMESTAD (s):
          </note>
          <u xml:id="i-0d2c086ab7918609-384" next="i-0d2c086ab7918609-388" who="Q537342">
            <seg>
              Herr talman! Detta är viktiga rekommendationer. Vi har redan
              i årets budget fokuserat den gröna skatteväxlingen på transportsektorn
              just därför att vi ser att det är där som vi har svårt att skapa
              frikopplingen mellan tillväxt och miljöförstöring. Utsläppen av
              koldioxid ökar, och även utsläppen av partiklar och andra ämnen
              som är skadliga för vår hälsa.
            </seg>
          </u>
          <u xml:id="i-0d2c086ab7918609-385" prev="i-0d2c086ab7918609-384" who="Q537342">
            <seg>
              Vi arbetar med frågorna på flera nivåer. Vi har ett viktigt arbete
              på gång. Det finns en vägtrafikskatteutredning som har lämnat
              ett förslag där det finns mycket att ta hänsyn till. Det handlar
              just om att relatera skattenivåerna till exempel till koldioxidutsläppen.
              Vi kommer att återkomma till detta. Det är ett riktigt sätt att
              tänka, och jag ser att vi måste få en tydligare avspegling av
              de miljöstörande effekter som trafiken har.
            </seg>
          </u>
          <u xml:id="i-0d2c086ab7918609-386" prev="i-0d2c086ab7918609-384" who="Q537342">
            <seg>
              Parallellt arbetar vi inom EU för att på olika punkter genomdriva
              en liknande politik där. Så sent som i förra veckan på miljörådet
              uppmanade jag kommissionen att återkomma med en rapport som den
              fick redan i Göteborg, när Sverige var ordförande och hållbarhetsstrategin
              för EU infördes. Man skulle återkomma med hur man ska få en skattestruktur
              och ekonomiska styrinstrument som bättre avspeglar transporternas
              inverkan på miljön. Den rapporten har vi inte fått.
            </seg>
          </u>
          <u xml:id="i-0d2c086ab7918609-387" prev="i-0d2c086ab7918609-384" who="Q537342">
            <seg>
              Vi har en lång rad direkta frågor inom EU som vi arbetar med
              just nu. Vi driver bland annat nu hårt inom EU frågan om partikelfilter
              för att få bättre luftkvalitet från dieselbilarna. Här har vi
              stora möjligheter att komma fram, som jag ser det. Vi driver skärpningar
              för kväveoxidutsläpp. Vi driver också att vi ska få möjligheter
              att relatera våra skatter till koldioxidutsläppen. Vi driver frågan
              om kilometerskatt, som är mycket viktig här.
            </seg>
          </u>
          <u xml:id="i-0d2c086ab7918609-388" prev="i-0d2c086ab7918609-384" who="Q537342">
            <seg>
              På en lång rad punkter kommer vi alltså att följa rekommendationerna
              från OECD när det gäller att se till att transporterna får en
              bättre kostnadseffektivitet och att de återspeglar sina kostnader.
              Samtidigt kommer vi hela tiden att vara tvungna att också ta en
              del andra hänsyn fördelningspolitiska hänsyn, regionalpolitiska
              hänsyn och så vidare.
            </seg>
          </u>
          <note type="speaker">
            Anf. 108 SVEN-ERIK SJÖSTRAND (v):
          </note>
          <u xml:id="i-0d2c086ab7918609-389" next="i-0d2c086ab7918609-390" who="Q6179083">
            <seg>
              Herr talman! Jag tackar miljöministern för det fina svaret. Detta
              är en viktig fråga, och jag tror att kritiken vilket man väl ändå
              får säga att det är från OECD är riktig. Vi har haft en stor trafikvolymökning,
              och här behöver göras mycket. När man ser på miljömålen ser man
              att klimatmålet och gränserna för klimatpåverkan är ett av de
              mål som vi inte når. Om vi ska göra någonting så är det nog just
              på trafikområdet.
            </seg>
          </u>
          <u xml:id="i-0d2c086ab7918609-390" prev="i-0d2c086ab7918609-389" who="Q6179083">
            <seg>
              Det är precis som ministern säger; det är mycket på gång. Detta
              är också viktigt när det gäller miljömålsarbetet här under hösten
              och våren.
            </seg>
          </u>
          <note type="speaker">
            Anf. 109 Miljöminister LENA SOMMESTAD (s):
          </note>
          <u xml:id="i-0d2c086ab7918609-391" who="Q537342">
            <seg>
              Herr talman! Det är precis så. När det gäller miljömålsarbetet
              arbetar vi mycket med strategierna, som jag nyss sade till Åsa
              Domeij. Det handlar om hur vi ska göra för att nå våra miljömål.
              En viktig strategi handlar just om hur vi ska få energieffektiva
              transporter och större energieffektivitet i vårt bostadsbestånd.
              Där får vi också anledning att återkomma till dessa viktiga frågor.
            </seg>
          </u>
          <note type="speaker">
            Anf. 110 CARINA OHLSSON (s):
          </note>
          <u xml:id="i-0d2c086ab7918609-392" next="i-0d2c086ab7918609-394" who="Q3363827">
            <seg>
              Herr talman! Jag vill som flera andra tacka för genomgången,
              men jag vill tacka ännu mer för det arbete som har gjort att det
              har blivit en så här bra rapport.
            </seg>
          </u>
          <u xml:id="i-0d2c086ab7918609-393" prev="i-0d2c086ab7918609-392" who="Q3363827">
            <seg>
              I OECD:s granskning kan man läsa att Sverige har stärkt sin ställning
              som föregångsland i användningen av ekonomiska styrmedel genom
              att införa nya sådana och höja ett flertal skatter och avgifter.
              En ambitiös skatteväxling har initierats.
            </seg>
          </u>
          <u xml:id="i-0d2c086ab7918609-394" prev="i-0d2c086ab7918609-392" who="Q3363827">
            <seg>
              Men man kan också fortsätta att läsa i rekommendationerna att
              man ska utvärdera den miljörelaterade ekonomiska effektiviteten
              i de olika systemen. Jag undrar hur miljöminister Lena Sommestad
              tänker jobba vidare med utvärderingarna när det gäller både den
              miljörelaterade delen och de ekonomiska effekterna.
            </seg>
          </u>
          <note type="speaker">
            Anf. 111 Miljöminister LENA SOMMESTAD (s):
          </note>
          <u xml:id="i-0d2c086ab7918609-395" next="i-0d2c086ab7918609-396" who="Q537342">
            <seg>
              Herr talman! Vi tycker att vi har fått intressanta och viktiga
              rekommendationer. OECD är ju känt för att vara duktigt på just
              detta. Man har duktiga ekonomer, så det här är OECD:s hemmaplan.
              Min ambition är att stärka vår kapacitet att göra miljöekonomiska
              analyser. Vad vi har gjort i ett första steg är att förstärka
              vår kompetens när det gäller miljöekonomer på Miljödepartementet
              för att bättre kunna följa upp inte minst vilka miljöstyrande
              effekter som olika skatter har.
            </seg>
          </u>
          <u xml:id="i-0d2c086ab7918609-396" prev="i-0d2c086ab7918609-395" who="Q537342">
            <seg>
              Det kan ju bli en tendens att titta väldigt budgettekniskt på
              detta. Det viktiga för oss är inte volymen pengar som vi drar
              in på miljöskatter, utan vilken miljöstyrande effekt de har. Det
              kan vara viktigt att gå in på ganska små områden, där vi med små
              skattejusteringar kan göra viktiga insatser.
            </seg>
          </u>
          <note type="speaker">
            Anf. 112 CARINA OHLSSON (s):
          </note>
          <u xml:id="i-0d2c086ab7918609-397" who="Q3363827">
            <seg>
              Herr talman! Nästa fråga är nog ännu svårare. Det beskrivs, när
              man har gjort utvärderingen och ser utfallet, som ännu svårare
              att försöka ändra människors attityder och beteenden. Jag undrar
              om miljöministern kommer att initiera och jobba mer med livsstilsfrågor
              för att nå en hållbar utveckling.
            </seg>
          </u>
          <note type="speaker">
            Anf. 113 Miljöminister LENA SOMMESTAD (s):
          </note>
          <u xml:id="i-0d2c086ab7918609-398" next="i-0d2c086ab7918609-400" who="Q537342">
            <seg>
              Herr talman! Vi tror att livsstilsfrågor är oerhört viktiga och
              samtidigt väldigt svåra. Vi har ju jobbat en del med sådana frågor
              redan; vi har till exempel haft en stor klimatinformationskampanj
              som har varit mycket utåtriktad. Många organisationer och myndigheter
              har varit inblandade, och kampanjen har handlat just om att ändra
              beteenden och påverka attityder.
            </seg>
          </u>
          <u xml:id="i-0d2c086ab7918609-399" prev="i-0d2c086ab7918609-398" who="Q537342">
            <seg>
              Vi har anledning att fortsätta med det här. Just nu har Jordbruksdepartementet
              en utredning med Stefan Edman som ansvarig som handlar om hållbar
              konsumtion. Där kommer just livsstilsfrågorna i fokus. Hur ser
              vår konsumtion ut, och hur kan vi förändra den? Vilka styrmedel
              kan vi använda för att få en annan typ av konsumtion?
            </seg>
          </u>
          <u xml:id="i-0d2c086ab7918609-400" prev="i-0d2c086ab7918609-398" who="Q537342">
            <seg>
              Det arbete som Stefan Edman genomför sker inom ramen för en större
              satsning i hela världen, som handlar om hållbara produktions-
              och konsumtionsmönster. Vi ser att konsumtionsmönstren ofta faller
              bort. Man vill hellre tala om produktionen därför att detta är
              så svårt. Men vi kommer att återkomma, inte minst i samband med
              utredningen, och se på vilket sätt vi kan stärka arbetet med livsstilsfrågor.
            </seg>
          </u>
          <note type="speaker">
            Anf. 114 CLAES VÄSTERTEG (c):
          </note>
          <u xml:id="i-0d2c086ab7918609-401" next="i-0d2c086ab7918609-404" who="Q5125017">
            <seg>
              Herr talman! Precis som andra tycker jag att det är mycket positivt
              att vi får möjlighet att diskutera, men också att vi får en rapport
              från ett utomstående organ med någon form av ögonblicksbild av
              hur det ser ut i vårt miljöarbete.
            </seg>
          </u>
          <u xml:id="i-0d2c086ab7918609-402" prev="i-0d2c086ab7918609-401" who="Q5125017">
            <seg>
              Vi är alla överens om att Sverige ska vara ett föregångsland,
              och det har varit ett långsiktigt arbete på alla nivåer. Inte
              minst det lokala har haft en stor funktion. Jag hoppas att vi
              kan fortsätta att se till att man kan göra skillnad lokalt. Men
              det är också viktigt att se till att man kan göra skillnad som
              en enskild individ eller som ett enskilt företag. Där är de ekonomiska
              styrmedlen en central del, och även skatteväxlingen som i och
              för sig har berörts här tidigare.
            </seg>
          </u>
          <u xml:id="i-0d2c086ab7918609-403" prev="i-0d2c086ab7918609-401" who="Q5125017">
            <seg>
              Jag skulle vilja veta lite mer om hur miljöministern ser på den
              fortsatta utvecklingen av exempelvis skatteväxlingen.
            </seg>
          </u>
          <u xml:id="i-0d2c086ab7918609-404" prev="i-0d2c086ab7918609-401" who="Q5125017">
            <seg>
              Från finansministerns och Finansdepartementets håll har det kommit
              signaler om att man vill bredda skatteväxlingen och lyfta in fler
              delar. Är det det som miljöministern ser framför sig, eller är
              det andra ekonomiska styrmedel?
            </seg>
          </u>
          <note type="speaker">
            Anf. 115 Miljöminister LENA SOMMESTAD (s):
          </note>
          <u xml:id="i-0d2c086ab7918609-405" next="i-0d2c086ab7918609-408" who="Q537342">
            <seg>
              Herr talman! Jag tror att det är viktigt att vi har en breddning
              av den gröna skatteväxlingen. Vi ska i dag inte låsa oss fast
              vid exakt hur den ska se ut, men att vi nu går in i transportsektorn
              innebär redan det en breddning, för hittills har vi inte ökat
              den totala skattebelastningen på transportsektorn, utan vi har
              växlat inom transportsektorn. I och med årets budgetöverenskommelse
              lägger vi ett ökat tryck på transportsektorn för att styra mot
              ett mer miljövänligt beteende. Här handlar det inte minst om det
              som utmärker oss i Europa och i OECD, att vi har väldigt stora
              och bränsleslukande bilar bland annat och åker väldigt mycket
              bil.
            </seg>
          </u>
          <u xml:id="i-0d2c086ab7918609-406" prev="i-0d2c086ab7918609-405" who="Q537342">
            <seg>
              Det kan finnas andra områden där vi kan behöva en breddning.
              En stor del av industrin har varit fri från skatteväxlingen. Det
              har att göra bland annat med industrins konkurrensutsättning,
              men det finns delar av industrin som inte är konkurrensutsatta
              där man kan reflektera över om det kan finnas skäl att gå in med
              grön skatteväxling där vi naturligtvis, som i all skatteväxling,
              kompenserar de här skatterna. Vi växlar, så att man får lättnader
              på ett håll och skärpningar på ett annat.
            </seg>
          </u>
          <u xml:id="i-0d2c086ab7918609-407" prev="i-0d2c086ab7918609-405" who="Q537342">
            <seg>
              Det finns också, som jag sade, skäl att fundera över om man kan
              ha mer av positiva inslag. Centern har ju föreslagit en strategi
              som är radikalt annorlunda. Den kanske inte ens skulle kallas
              skatteväxling, men där är det mycket positiva inslag.
            </seg>
          </u>
          <u xml:id="i-0d2c086ab7918609-408" prev="i-0d2c086ab7918609-405" who="Q537342">
            <seg>
              Vi har en del positiva inslag, och vi ser att vi ska följa det
              som vi kallar Polluter Pays Principle , att det är förorenaren
              som ska betala, det vill säga att vi ska integrera miljökostnaden
              i priset. Det är tanken med skatteväxlingen. Därför ska det vara
              en högre belastning. Men ibland är det kanske lättare att förändra
              hela skattetyngden, så att det också blir en lättnad någonstans.
              Inte minst tycker jag att det är viktigt, när vi skärper skatterna
              på ett område, att se till att enskilda individer kan känna att
              de kan ändra sig. Om vi gör en ändring här har vi möjlighet till
              det. Det kan till exempel handla just om att man kan byta till
              en pelletspanna om skatten på olja ökar. Den typen av kopplingar
              tror jag att det är viktigt att vi tittar på.
            </seg>
          </u>
          <note type="speaker">
            Anf. 116 CLAES VÄSTERTEG (c):
          </note>
          <u xml:id="i-0d2c086ab7918609-409" next="i-0d2c086ab7918609-410" who="Q5125017">
            <seg>
              Herr talman! Precis som miljöministern sade i något tidigare
              inlägg är det centrala med de ekonomiska styrmedlen att de har
              en miljöstyrande effekt. Det som jag och Centerpartiet är rädda
              för är väl att man med den skatteväxling som regeringen nu gör
              inte utnyttjar hela fördelen med skatteväxling som instrument,
              att det inte ger den miljöstyrande effekten. Det gäller exempelvis
              detta att man höjer bensin- och dieselskatter.
            </seg>
          </u>
          <u xml:id="i-0d2c086ab7918609-410" prev="i-0d2c086ab7918609-409" who="Q5125017">
            <seg>
              Vad är det vi ser framför oss? Är det ännu mer höjda bensin-
              och dieselskatter när man ska utveckla skatteväxlingen? Ska man
              göra det, vilket jag inte tycker, måste det finnas tydliga incitament
              för den enskilde, där man gör lättnader. Det är just den politiken
              som vi snarare ser från Centerpartiets sida, att man gör lättnader
              för dem som vill göra ett miljömedvetet val.
            </seg>
          </u>
          <note type="speaker">
            Anf. 117 Miljöminister LENA SOMMESTAD (s):
          </note>
          <u xml:id="i-0d2c086ab7918609-411" next="i-0d2c086ab7918609-413" who="Q537342">
            <seg>
              Herr talman! Låt mig säga att många utvärderingar visar att den
              här typen av skärpningar, där vi faktiskt låter kostnaden för
              miljöpåverkan ingå i priset, som till exempel när vi har lagt
              en CO2-skatt, har haft en starkt styrande effekt.
            </seg>
          </u>
          <u xml:id="i-0d2c086ab7918609-412" prev="i-0d2c086ab7918609-411" who="Q537342">
            <seg>
              Nu handlar det om att på ett bra sätt följa upp hur de här nya
              skatterna slår, och det kommer vi att göra. Vi stärker alltså
              vår kompetens på det området. När det gäller till exempel höjda
              bensinskatter ser jag ingen anledning att tro att det inte skulle
              ha en styrande effekt. Vi har ju väldigt många valmöjligheter
              när det gäller vilken bil vi väljer. Det handlar inte om att välja
              om vi ska köra bil eller inte. Det kan handla om att välja om
              vi ska ha en jeep eller om vi ska ha en bil som drar hälften så
              mycket som jeepen eller om vi kanske ska köpa en miljöbil som
              inte alls går på fossila bränslen utan går på miljöbränslen.
            </seg>
          </u>
          <u xml:id="i-0d2c086ab7918609-413" prev="i-0d2c086ab7918609-411" who="Q537342">
            <seg>
              Där har vi i dag ett positivt stöd genom skattelättnader, så
              jag tycker inte att man ska gå in och säga att det här inte har
              effekt. Vi har sett väldigt tydliga effekter, men vi ska fortsätta
              att följa upp hur det här ser ut och framför allt de miljöstyrande
              effekterna.
            </seg>
          </u>
          <note type="speaker">
            Anf. 118 SVEN GUNNAR PERSSON (kd):
          </note>
          <u xml:id="i-0d2c086ab7918609-414" next="i-0d2c086ab7918609-416" who="Q6043789">
            <seg>
              Herr talman! Tack, miljöministern, för en bra och koncis genomgång
              av det ganska feta dokument som vi har fått oss till livs. Vi
              kristdemokrater gläds också tillsammans med miljöministern över
              mycket av det beröm som vi får från OECD för en bra miljöpolitik,
              vilken vi till stora delar i den här kammaren brukar vara ganska
              eniga om.
            </seg>
          </u>
          <u xml:id="i-0d2c086ab7918609-415" prev="i-0d2c086ab7918609-414" who="Q6043789">
            <seg>
              Men man pekar också på en rad områden där det behövs förbättringar.
              OECD säger att Sverige bör se till att grundvattentäkter som används
              till dricksvatten är tillräckligt skyddade. Där ser man brister
              i dag.
            </seg>
          </u>
          <u xml:id="i-0d2c086ab7918609-416" prev="i-0d2c086ab7918609-414" who="Q6043789">
            <seg>
              Riksdagen har under flera år avvisat förslag från Kristdemokraterna
              på just det här området. Vatten är vårt viktigaste livsmedel,
              och två tredjedelar av grundvattnet är beroende av grusåsar. Därför
              vill jag fråga: Kommer regeringen nu, efter OECD:s anmärkningar,
              att jobba mer med grusåsfrågan, att upprätta grushållningsplaner
              och ändra miljöbalken så att områden som är viktiga för dricksvattensförsörjningen
              kan anges som riksintresse och skyddas på ett bättre sätt än i
              dag?
            </seg>
          </u>
          <note type="speaker">
            Anf. 119 Miljöminister LENA SOMMESTAD (s):
          </note>
          <u xml:id="i-0d2c086ab7918609-417" next="i-0d2c086ab7918609-419" who="Q537342">
            <seg>
              Herr talman! Låt mig först säga när det gäller grundvattnet att
              vi har ett miljömål. Det innebär att vi kommer att återkomma till
              grundvattenfrågorna i miljömålspropositionen. Jag vill i dag inte
              kommentera det exakta innehållet i förslagen.
            </seg>
          </u>
          <u xml:id="i-0d2c086ab7918609-418" prev="i-0d2c086ab7918609-417" who="Q537342">
            <seg>
              Men jag vill också säga att jag håller helt med om att grundvattenfrågorna
              är viktiga, att vi har haft ett problem när det gäller inte minst
              de kommunala täkterna. Här har också åtgärder redan vidtagits.
              Naturvårdsverket har gått ut med ny vägledning och råd till kommunerna
              om hur man ska agera kring de här täkterna och tydliggjort den
              skärpa som krävs när det gäller skyddet av vattentäkter, att man
              inte ska dra sig för att vara tydlig. I regel är det också så
              att man inte kan räkna med att få ersättning för att det blir
              inskränkningar när man ligger inom ett område som ligger under
              täkt. Det är den typ av inskränkningar som måste tålas, som verksamhetsutövare
              också måste tåla.
            </seg>
          </u>
          <u xml:id="i-0d2c086ab7918609-419" prev="i-0d2c086ab7918609-417" who="Q537342">
            <seg>
              Flera åtgärder har vidtagits, men vi återkommer till det här
              i miljömålspropositionen.
            </seg>
          </u>
          <note type="speaker">
            Anf. 120 SVEN GUNNAR PERSSON (kd):
          </note>
          <u xml:id="i-0d2c086ab7918609-420" who="Q6043789">
            <seg>
              Herr talman! Jag tackar för det ganska positiva svaret och uppfattar
              det som att miljöministern kommer att gräva sig in i grusåsfrågan
              också, så att de viktiga förutsättningar för dricksvattnet som
              grusåsarna är verkligen kommer i fokus. Mycket av dricksvattnet
              kommer, som sagt, från de hållen, och det är jätteviktigt att
              det blir en likformighet över hela landet när det gäller skyddet
              för de kommunala dricksvattentäkterna. Jag hoppas att det blir
              skarpa förslag på det området från miljöministern.
            </seg>
          </u>
          <note type="speaker">
            Anf. 121 Miljöminister LENA SOMMESTAD (s):
          </note>
          <u xml:id="i-0d2c086ab7918609-421" who="Q537342">
            <seg>
              Herr talman! Jag har ingen kommentar, utan vi återkommer i propositionen.
            </seg>
          </u>
          <note type="speaker">
            Anf. 122 BENGT-ANDERS JOHANSSON (m):
          </note>
          <u xml:id="i-0d2c086ab7918609-422" next="i-0d2c086ab7918609-425" who="Q4887773">
            <seg>
              Herr talman! Jag tänkte uppehålla mig lite grann vid skogen,
              som också nämns i den här OECD-rapporten. Jag tror att miljöministern
              delar min uppfattning att skogen är en oerhörd tillgång för landet.
              Den är faktiskt den största exportprodukten genom tiderna, alla
              kategorier.
            </seg>
          </u>
          <u xml:id="i-0d2c086ab7918609-423" prev="i-0d2c086ab7918609-422" who="Q4887773">
            <seg>
              De avsättningar som är gjorda har delvis kompenserats med ökad
              import, vilket har inneburit att vår industri har kunnat fortgå.
              Nu minskar den här importen, och för närvarande har vi maxavverkning,
              enligt de uppgifter som når oss via medierna. Alla som kan marknadsekonomi
              vet att en bristvara ökar priset. Och då minskar konkurrenskraften
              för Sverige, eftersom skogsråvaran blir dyrare.
            </seg>
          </u>
          <u xml:id="i-0d2c086ab7918609-424" prev="i-0d2c086ab7918609-422" who="Q4887773">
            <seg>
              Då är min fråga till miljöministern: På vilket sätt tar OECD
              ansvar för de ekonomiska förutsättningarna för Sverige? Eller
              tittar man enbart på miljöfrågan? Det är fråga ett.
            </seg>
          </u>
          <u xml:id="i-0d2c086ab7918609-425" prev="i-0d2c086ab7918609-422" who="Q4887773">
            <seg>
              Fråga två: Hur tänker miljöministern medverka till att bristsituationen
              inte späs på utan till att vi kan förbättra konkurrenskraften
              genom att råvarupriset kan sänkas?
            </seg>
          </u>
          <note type="speaker">
            Anf. 123 Miljöminister LENA SOMMESTAD (s):
          </note>
          <u xml:id="i-0d2c086ab7918609-426" next="i-0d2c086ab7918609-428" who="Q537342">
            <seg>
              Herr talman! Utgångspunkten för OECD är naturligtvis en granskning
              av miljöpolitiken, men man har en stor bredd i detta, inte minst
              när det gäller arbetet med att ta till vara all expertis som finns
              inom OECD, också den speciella ekonomiska expertisen. Det förs
              en, som man kan se i rapporten, ekonomisk diskussion som ständigt
              finns närvarande. Däremot förs den inte i detalj, så att man går
              in till exempel på den svenska skogsindustrin.
            </seg>
          </u>
          <u xml:id="i-0d2c086ab7918609-427" prev="i-0d2c086ab7918609-426" who="Q537342">
            <seg>
              Vad man är tydlig på i OECD:s rekommendationer är att det är
              viktigt att vi gör de här avsättningarna till skyddade områden.
              Man påpekar att Sverige låg långt efter i mitten av 90-talet och
              att vi har gjort stora insatser. Det är ett långsiktigt arbete
              för oss att komma upp i en rimlig nivå när det gäller avsättningar,
              och det handlar om att ta vårt ansvar för ett långsiktigt skydd
              av områden. Min uppfattning är att vi inte kan låta konjunkturen
              när det gäller virkestillgången i Sverige, som också har mycket
              att göra med åldersfördelningen i vår egen skog till exempel,
              vara styrande för hur vi långsiktigt bygger det här.
            </seg>
          </u>
          <u xml:id="i-0d2c086ab7918609-428" prev="i-0d2c086ab7918609-426" who="Q537342">
            <seg>
              Nu har vi riksdagens mål om skog som ska bevaras. Det bör vi
              hålla. Det är väldigt små procenttal det handlar om i det stora
              hela, som jag ser det. Det måste också skogsindustrin anpassa
              sig till, att vi har ett bevarandemål. OECD säger helt enkelt
              att det är snarast lågt jämfört med andra länders.
            </seg>
          </u>
          <note type="speaker">
            Anf. 124 BENGT-ANDERS JOHANSSON (m):
          </note>
          <u xml:id="i-0d2c086ab7918609-429" next="i-0d2c086ab7918609-430" who="Q4887773">
            <seg>
              Herr talman! Vi kan konstatera på miljöministerns svar att OECD
              inte har något som helst ansvar för den svenska ekonomin. Det
              är upp till den svenska riksdagen och regeringen att ta det ansvaret.
              Ministern säger också att det är små procenttal. Det må hända,
              men det är mycket stora pengar det rör sig om. Jag är väldigt
              glad, herr talman, att vi från moderat håll inte låste fast oss
              i någon hektarexercis när de här målen fastställdes, vilket jag
              tycker är väldigt olyckligt att majoriteten har gjort.
            </seg>
          </u>
          <u xml:id="i-0d2c086ab7918609-430" prev="i-0d2c086ab7918609-429" who="Q4887773">
            <seg>
              OECD säger inte att vi ska ha mer. Man säger att vi ska ha fler
              områden. Det innebär, i min värld, att man skulle kunna ha fler
              områden på andra ställen och minska på de avsättningar som måhända
              är gjorda. Min fråga är: Är miljöministern beredd att omvärdera
              hektarexercisen för att rädda jobben inom skogsindustrin?
            </seg>
          </u>
          <note type="speaker">
            Anf. 125 Miljöminister LENA SOMMESTAD (s):
          </note>
          <u xml:id="i-0d2c086ab7918609-431" next="i-0d2c086ab7918609-439" who="Q537342">
            <seg>
              Herr talman! Låt mig först säga att jag tycker att det är bra
              att det är Sverige, Sveriges regering och riksdag, som tar ansvar
              för Sveriges politik på det här området. Det här är råd vi får
              av andra länder. Men experter från alla OECD:s länder och politiska
              företrädare från alla OECD-länder ger rekommendationer i den här
              riktningen. Man konstaterar att Sverige hittills har tagit ett
              relativt litet ansvar för det värn om den biologiska mångfalden
              som vi alla har ett ansvar för och som många länder tar och har
              ett utrymme för inom sin näringslivspolitik och så vidare.
            </seg>
          </u>
          <u xml:id="i-0d2c086ab7918609-432" prev="i-0d2c086ab7918609-431" who="Q537342">
            <seg>
              Självklart är Sverige en stor exportör av virke. Det är en väldigt
              viktig industri för oss. Men jag gör den bedömningen samma bedömning
              som riksdagen gjorde för några år sedan att vi har ett väl avvägt
              mål. Vi ska avsätta ytterligare 900 000 hektar. Jag tycker att
              det är bra att vi är tydliga när det gäller hektar. Det ger en
              tydlighet åt politiken och en tydlighet åt alla aktörer vartåt
              vi syftar. Vi har också från regeringens sida gett väldigt tydliga
              anvisningar om hur mycket som bör vara skyddade områden och hur
              mycket som kan vara frivilliga avsättningar.
            </seg>
          </u>
          <u xml:id="i-0d2c086ab7918609-433" prev="i-0d2c086ab7918609-431" who="Q537342">
            <seg>
              Jag är inte beredd att gå ifrån det, absolut inte. Det är väldigt
              viktigt att vi håller fast vid det här målet. Jag är förvånad
              över att vi får kritik och att Moderata samlingspartiet föreslår,
              på det område där vi får så tydliga rekommendationer från 29 länder,
              att man ska gå rakt motsatt väg och inte fortsätta med den politik
              som vi har.
            </seg>
          </u>
          <note>
            Överläggningen var härmed avslutad.
          </note>
          <note>
            12 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 21 oktober
          </note>
          <u xml:id="i-0d2c086ab7918609-434" prev="i-0d2c086ab7918609-431" who="Q537342">
            <seg>
              Luciano Astudillo
            </seg>
          </u>
          <note>
            Henrik von Sydow
          </note>
          <note>
            Kalle Larsson
          </note>
          <note>
            Marietta de Pourbaix-Lundin
          </note>
          <note>
            Håkan Larsson
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 26 oktober.
          </note>
          <note>
            13 § Anmälan om frågor för skriftliga svar
          </note>
          <u xml:id="i-0d2c086ab7918609-435" prev="i-0d2c086ab7918609-431" who="Q537342">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 21 oktober
          </note>
          <note>
            Nils Fredrik Aurelius
          </note>
          <note>
            Allan Widman
          </note>
          <note>
            Jan Andersson
          </note>
          <note>
            Jan Andersson
          </note>
          <note>
            Mariam Osman Sherifay
          </note>
          <u xml:id="i-0d2c086ab7918609-436" prev="i-0d2c086ab7918609-431" who="Q537342">
            <seg>
              Sten Tolgfors
            </seg>
          </u>
          <note>
            Mariam Osman Sherifay
          </note>
          <note>
            Ulla Hoffmann
          </note>
          <note>
            Annelie Enochson
          </note>
          <note>
            Inger René
          </note>
          <note>
            Lars-Ivar Ericson
          </note>
          <u xml:id="i-0d2c086ab7918609-437" prev="i-0d2c086ab7918609-431" who="Q537342">
            <seg>
              Torkild Strandberg
            </seg>
          </u>
          <note>
            Lennart Kollmats
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 26 oktober.
          </note>
          <note>
            14 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 21 oktober
          </note>
          <note>
            Rosita Runegrund
          </note>
          <note>
            Lennart Kollmats
          </note>
          <note>
            Ulla Hoffmann
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 26 oktober.
          </note>
          <note>
            15 § Kammaren åtskildes kl. 15.53.
          </note>
          <u xml:id="i-0d2c086ab7918609-438" prev="i-0d2c086ab7918609-431" who="Q537342">
            <seg>
              Förhandlingarna leddes
            </seg>
          </u>
          <u xml:id="i-0d2c086ab7918609-439" prev="i-0d2c086ab7918609-431" who="Q537342">
            <seg>
              /Monica Gustafson
            </seg>
          </u>
        </div>
      </body>
    </text>
  </TEI>
</teiCorpus>
