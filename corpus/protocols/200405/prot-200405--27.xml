<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--27</head>
          <docDate when="2004-11-11">2004-11-11</docDate>
        </div>
      </front>
      <body>
        <div>
          <note n="6ce3381b">
            ﻿
          </note>
          <note n="1957e596">
            Riksdagens protokoll
          </note>
          <note n="3c2e8daf">
            2004/05:27
          </note>
          <note type="date" n="2bebf1ba">
            Torsdagen den 11 november
          </note>
          <note n="7a91dd80">
            Kl. 12:00 - 17:40
          </note>
          <note n="f0aa215c">
            1 § Utökning av antalet suppleanter i skatteutskottet
          </note>
          <note n="e0f00fa7">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i skatteutskottet skulle utökas
            från 23 till 24.
          </note>
          <note n="9df1a958">
            Kammaren medgav denna utökning.
          </note>
          <note n="31b38991">
            2 § Val av extra suppleant i skatteutskottet
          </note>
          <note n="7a1ebb48">
            Företogs val av extra suppleant i skatteutskottet.
          </note>
          <note n="9e63b626">
            Kammaren valde i enlighet med valberedningens förslag till
          </note>
          <note n="b09b93d6">
            suppleant i skatteutskottet
          </note>
          <note n="1f594960">
            3 § Ny riksdagsledamot
          </note>
          <note n="9f7ce09b">
            Upplästes och lades till handlingarna följande från Valprövningsnämnden
            inkomna
          </note>
          <note n="2b8b516b">
            Berättelse om granskning av bevis för riksdagsledamot
          </note>
          <note n="79464a24">
            Till Valprövningsnämnden har från Valmyndigheten inkommit bevis
            om att Jan Lindholm (mp) utsetts till ny ledamot av riksdagen
            fr.o.m. den 15 november 2004 sedan Kerstin-Maria Stalin (mp) avsagt
            sig uppdraget.
          </note>
          <note n="d356ff8b">
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 19 kap. 11 § vallagen.
          </note>
          <note n="7a029bcf">
            Staffan Magnusson
          </note>
          <note n="0496a5c7">
            /Kerstin Siverby
          </note>
          <note n="4e6efb54">
            4 § Anmälan om fördröjda svar på interpellationer
          </note>
          <note n="8d31a70e">
            Till riksdagen hade inkommit följande skrivelser:
          </note>
          <note n="8f793d71">
            Interpellation 2004/05:107
          </note>
          <note n="8b52d51f">
            Interpellation 2004/05:107 av Elina Linna (v) om jämställd vård
            och omsorg
          </note>
          <note n="28b75679">
            Interpellationen kommer att besvaras tisdag den 14 december 2004.
          </note>
          <note n="9b1af63b">
            Skälet till dröjsmålet är sedan tidigare inbokade engagemang.
          </note>
          <note n="c034bf22">
            Björn Reuterstrand
          </note>
          <note n="2ca75c46">
            Interpellation 2004/05:122
          </note>
          <note n="eec8ffcb">
            Interpellation 2004/05:122 av Gustav Fridolin (mp) om förändrad
            Mellanösternpolitik
          </note>
          <note n="51dafccb">
            Interpellationen kommer att besvaras tisdagen den 23 november
            2004.
          </note>
          <note n="88cee227">
            Skälet till dröjsmålet är resor.
          </note>
          <note n="d434465e">
            Per Thöresson
          </note>
          <note n="b711efd0">
            Interpellation 2004/05:126
          </note>
          <note n="3813bc5e">
            Interpellation 2004/05:126 av Göran Lindblad (m) om situationen
            för de mänskliga rättigheterna i Ryssland
          </note>
          <note n="51dafccb">
            Interpellationen kommer att besvaras tisdagen den 23 november
            2004.
          </note>
          <note n="88cee227">
            Skälet till dröjsmålet är resor.
          </note>
          <note n="d434465e">
            Per Thöresson
          </note>
          <note n="a4c25eaf">
            5 § Svar på interpellation 2004/05:63 om Malmö högskola
          </note>
          <note type="speaker" n="460a54f1">
            Anf. 1 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-fad9c1d93c1854e5-0" n="2a43f121">
            <seg n="b068b6c0">
              Fru talman! Luciano Astudillo har frågat Thomas Östros vilka
              åtgärder han avser att vidta för att förstärka Malmö högskolas
              möjligheter att också i fortsättningen vara en viktig och positiv
              del i stadens utveckling samt om han avser att öka Malmö högskolas
              forskningsmöjligheter i den omfattning att högskolan kan ges universitetsstatus.
              Arbetsfördelningen inom regeringen är numera sådan att det är
              jag som ska svara på interpellationen.
            </seg>
            <seg n="ff865488">
              Före etableringen av Malmö högskola 1998 var utbildningsnivån
              i Malmö lägre än i övriga storstadskommuner. Strukturomvandlingen
              inom näringslivet i Malmöregionen hade inneburit att den traditionella
              industrin hade minskat i omfattning samtidigt som nya expansiva
              verksamheter etablerades framför allt i regionens universitetsstad
              Lund. Ett viktigt skäl för regeringens förslag att etablera en
              ny högskola i Malmö var att en ny självständig högskola kunde
              förväntas höja utbildningsnivån bland stadens befolkning och därmed
              öka attraktionskraften för ett mer utbildnings- och kunskapsintensivt
              näringsliv.
            </seg>
            <seg n="64c5629f">
              Sedan Malmö högskola inrättades den 1 juli 1998 har antalet helårsstudenter
              ökat från 3 000 till närmare 12 000. År 1998 var högskolans grundutbildningsanslag
              ca 170 miljoner kronor och år 2004 är det 630 miljoner kronor.
              Högskolans forskningsanslag var drygt 20 miljoner kronor år 1998
              och är 74 miljoner kronor i år, det vill säga nästan en fyrdubbling.
            </seg>
            <seg n="a1132bdf">
              Malmö högskola har redan haft mycket stor betydelse för Malmöregionen.
              Läsåret 1996/97, det vill säga året innan högskolan inrättades,
              påbörjade 1 400 personer från Malmö kommun högskoleutbildning,
              medan motsvarande antal var 2 350 läsåret 2002/03. Det innebär
              en ökning med 66 % mellan dessa år, vilket kan jämföras med en
              ökning med 27 % i landet som helhet. Alla högskolenybörjare från
              Malmö kommun började naturligtvis inte på Malmö högskola, men
              vi vet att 75 % av Malmö högskolas studenter kommer från Skåne.
            </seg>
            <seg n="f594b70e">
              Malmö högskola har lyckats väl med rekryteringen av studenter
              med arbetarbakgrund och utländsk bakgrund. Högskolan har genomfört
              många lovvärda projekt för att aktivt rekrytera invandrarungdomar
              till sina utbildningar. Denna framgångsrika rekrytering har varit
              ett viktigt skäl till att regeringen i den senaste budgetpropositionen
              har föreslagit ett ökat grundutbildningsanslag till Malmö högskola
              med 32 miljoner kronor.
            </seg>
            <seg n="d9a378b5">
              Regeringens forskningspolitik för de kommande åren kommer att
              presenteras i den forskningspolitiska propositionen. Jag avvaktar
              till dess med att ge besked i andra delar av de frågor som ställs
              i interpellationen.
            </seg>
          </u>
          <note type="speaker" n="e20e842b">
            Anf. 2 LUCIANO ASTUDILLO (s):
          </note>
          <u who="Q4355921" xml:id="i-fad9c1d93c1854e5-1" n="9dd626ae">
            <seg n="5af30439">
              Fru talman! Först vill jag tacka ministern för svaret och samtidigt
              önska honom lycka till med det nya uppdraget som utbildningsminister.
              Högskolevärlden och kulturlivet kan känna sig nöjda och trygga
              med att statsrådet Leif Pagrotsky ska få ansvaret för dessa så
              viktiga framtidsområden.
            </seg>
            <seg n="e7aa2159">
              Bakgrunden till interpellationen är följande. Malmö högskola
              har haft och har en otroligt viktig roll i utvecklingen och omvandlingen
              av Malmö. Precis som ministern berättar befann sig Malmö i ett
              synnerligen bekymmersamt läge för ett par år sedan. Nedläggningen
              inom stora näringar som varvsindustri och teko ledde till långvarig
              hög arbetslöshet och fattigdom.
            </seg>
            <seg n="d5cd394c">
              Det var då Malmö hamnade tillsammans med de värst utsatta Norrlandslänen
              i arbetslöshets- och socialbidragsstatistiken. Det var då Malmö
              etablerade sig som landets mest segregerade stad. Skillnaden mätt
              i arbetslöshet, inkomst och hälsa var oerhört markant. Inte minst
              drabbades då malmöbor med invandrarbakgrund.
            </seg>
            <seg n="f6e11cbc">
              Syftet med högskolan i Malmö var att bidra positivt till strukturomvandlingen
              som Malmö genomgick på 80- och 90-talen. En högskola ansågs då
              vara en nödvändig del i omvandlingsprocessen från tung industristad
              till en stad med mer kunskapsbaserad verksamhet.
            </seg>
            <seg n="cc262f11">
              Precis som ministern beskriver har högskolan varit mycket framgångsrik.
              Utbildningsnivån har generellt ökat i staden. Det är en avgörande
              faktor för en fortsatt stark ekonomisk utveckling inte bara för
              Malmös del utan för Öresundsregionen i stort. Det är en tillgång
              som vi behöver där.
            </seg>
            <seg n="85e98db3">
              Samtidigt är det viktigt också för Malmö stad och malmöborna
              att vi är så pass utbildade att vi kan locka till oss de framtida
              arbetsplatserna och framtida företagen till vår stad. Så många
              som 33 % av eleverna i Malmö högskola har i dag arbetarbakgrund,
              och 24 % har utländsk bakgrund.
            </seg>
            <seg n="110e7168">
              Denna statistik visar hur framgångsrik högskolan har varit med
              sitt uttalade mål att minska den etniska och sociala snedrekryteringen
              till högre utbildning. Ingen högskola i landet kan presentera
              bättre statistik på det området.
            </seg>
            <seg n="61ef90c6">
              Samtidigt har Malmö fortfarande stora problem. Det är precis
              som ministern säger. Högskolan har fått ett ökat grundutbildningsanslag
              på 32 miljoner kronor nästa år. Det ska dock ställas mot en minskad
              utbyggnadstakt samt mot att det extra anslaget som Malmö högskola
              fick för breddad rekrytering dras in.
            </seg>
            <seg n="8cec0aa2">
              Visst är de 32 miljonerna välkomna medel. Signalen från Malmö
              högskola är att tillskottet bland annat ska användas för att bibehålla
              den breddade rekrytering som varit så framgångsrik just för Malmö.
              Men det finns en del orosmoln som jag vill lyfta upp.
            </seg>
            <seg n="73b6ba35">
              Vid förra antagningen kunde vi se hur nivån för betygsintaget
              till flera av högskolans utbildningar gick upp drastiskt. Till
              exempel hade den mångkulturella socionomutbildningen en av de
              högsta antagningspoängen i riket.
            </seg>
            <seg n="4ea3c095">
              Det visar att Malmö högskola blivit populärare och erbjuder intressanta
              utbildningar, vilket är positivt. Men det gör det också svårare
              för de unga i Malmö att ta sig in i sin egen högskola. Samtidigt
              som vi ser att konkurrensen om varje plats hårdnar i Malmö finns
              det andra högskolor som inte fyller sina platser. Ska vi klara
              målet att 50 % av dem som lämnar gymnasiet ska komma in på högskolan
              är det viktigt att Malmö högskola får fortsätta att växa så att
              också Malmös ungdomar kan utbilda sig i sin hemstad.
            </seg>
            <seg n="3a75b6fe">
              Den andra delen rör forskningsanslaget. Malmö är landets åttonde
              största lärosäte men har bland de lägsta forskningsanslagen. Tilldelningen
              per grundutbildningsplats är de facto lägst i landet. Detta är
              ohållbart om vi på sikt ska kunna ge Malmö högskola universitetsstatus,
              vilket är en ambition jag hoppas ministern delar med mig.
            </seg>
          </u>
          <note type="speaker" n="05617f63">
            Anf. 3 LARS-IVAR ERICSON (c):
          </note>
          <u who="Q432059" xml:id="i-fad9c1d93c1854e5-2" n="48268605">
            <seg n="50400d2d">
              Fru talman! Jag vill också önska ministern lycka till i sitt
              nya ämbete, och jag ser fram emot att få diskutera mitt huvudområde
              kultur.
            </seg>
            <seg n="7ffea120">
              I dag handlar det om utbildning. Malmö högskola är nu sex år
              gammal och, som tidigare sagts, landets åttonde största lärosäte
              när det handlar om akademisk grundutbildning. Den är en viktig
              del i förvandlingen från industristad till kunskapsstad som Malmö
              genomgår.
            </seg>
            <seg n="34bcda8a">
              Malmö högskola har som målsättning att vara en öppen högskola
              som tar hänsyn till den skiftande arbetsmarknaden, jobbar med
              nya spännande pedagogiska former och suddar ut ämnesgränserna
              mellan olika områden. Fastän jag själv har studerat i Lund och
              upplevt allt det positiva där har jag genom vår dotters studier
              i Malmö fått en inblick i och en stark känsla för Malmö högskola.
              Jag känner därför att jag vill ansluta mig till interpellantens
              frågor.
            </seg>
            <seg n="6e67e424">
              För lite mer än två år sedan levererade Malmö högskola och Malmö
              kommun en tjock lunta till utbildningsminister Thomas Östros.
              Där redovisades det hur självklart det var att högskolan borde
              få status som universitet. Jag förmodar att Thomas Östros placerade
              denna skrift på en hylla någonstans eftersom absolut ingenting
              har hänt. De tunga skälen för att Malmö högskola ska få status
              som universitet har inte beaktats. Nu hoppas jag att vår nye minister
              tittar på någon hylla och hittar skriften, tar del av den och
              verkar för ett snabbare beslut. Det förefaller egendomligt att
              sådana städer som Karlstad, Örebro och Växjö har blivit universitetsstäder
              och att Mitthögskolan i Sundsvall står på tur för att bli universitet.
              Jag skulle alltså önska att vi får en snabbare behandling av Malmö
              högskolas önskan att få universitetsstatus.
            </seg>
          </u>
          <note type="speaker" n="65da63a7">
            Anf. 4 MARIE WAHLGREN (fp):
          </note>
          <u who="Q4990089" xml:id="i-2727e6e97056d815-0" n="fd074da6">
            <seg n="6d1f3e2f">
              Fru talman! Den här interpellationen tar upp en fråga som är
              viktig inte bara för Malmö stad utan för hela den södra regionen.
              Statusen och möjligheten för Malmö högskola att utvecklas är väldigt
              viktig därför att den utgör ett så starkt och bra komplement till
              alla de andra universiteten som finns i Öresundsregionen. Med
              sin speciella profil på det som kan kallas professionsutbildningar,
              lärarutbildning, sjuksköterskeutbildning och inte minst tandläkarutbildningen,
              som i Malmö har hög internationell status, utgör Malmö högskola
              en viktig utbildningsinstitution i hela Öresundsregionen.
            </seg>
            <seg n="5257a1b2">
              Denna högskola brottas i dag, som så många andra högskolor, med
              en extremt tuff ekonomisk situation. Inte minst ligger det i det
              faktum att man har så oerhört låga anslag fakultetsmässigt till
              forskningen. Enda skälet att Malmö högskola över huvud taget kan
              bidra med mycket kvalificerad forskning är därför att man har
              lyckats dra in externa anslag. Det ger ibland en skevhet i forskningen
              om man måste leva på alldeles för mycket externa anslag och inte
              har en bas att arbeta med. Det är också bekymmersamt för Malmö
              högskola att man inte har möjlighet att utexaminera doktorer inom
              de områden där man faktiskt har den absolut största tyngden i
              sitt utbildningsansvar, nämligen inom lärarutbildningen. Det finns
              många som doktorerar på Malmö högskola, men de får i så fall vara
              knutna till andra universitet.
            </seg>
            <seg n="6e44c52d">
              I det läget när man sade att Mitthögskolan hade tillräcklig kvalitet
              att vara universitet hade det varit självklart att också ge samma
              status till Malmö högskola. Man jämför på punkt efter punkt på
              kvalitetsparametrarna antalet professorer och disputerade forskare
              möjligheten att utvärdera och bedriva akademisk forskning. Malmö
              högskola är faktiskt oftast bättre, i alla fall lika bra som Mitthögskolan.
              Därför tror jag att det är dags att ta fram Malmö högskolas ansökan
              om universitetsstatus och ge den en god granskning. Ingen högskola
              ska bli universitet om högskolan inte har kvaliteterna för det,
              men Malmö högskola har kvaliteterna för att bli universitet.
            </seg>
          </u>
          <note type="speaker" n="5028a9d3">
            Anf. 5 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-fad9c1d93c1854e5-3" n="2a43f121">
            <seg n="c52fac49">
              Fru talman! Jag skulle vilja börja med att tacka interpellanten
              och de andra deltagarna i debatten för de vänliga orden till mig
              i min första debatt i mitt nya jobb men också för enigheten och
              uppslutningen kring satsningen på Malmö högskola. Skolan får här
              i talarstolen mycket beröm. Det är välförtjänt. Det är viktigt
              för mig att se den enigheten.
            </seg>
            <seg n="d3c08d4f">
              Det här är en mycket framgångsrik högskola som har etablerat
              nya sätt att arbeta, som har experimenterat på ett positivt sätt
              och visat att nyetableringen har inneburit en förnyelse av och
              stimulans för utbildningsväsendet i Sverige, både vad gäller det
              som Luciano Astudillo beskrev, hur man har lockat nya grupper
              till högskolestudier, men också hur den efter så kort tid redan
              har bidragit till regionens ekonomiska utveckling. Det har höjt
              kvalifikationsnivån på arbetsmarknaden, vidgat rekryteringsmöjligheterna
              för företagen och den offentliga sektorn och på det viset stimulerat
              den ekonomiska utvecklingen.
            </seg>
            <seg n="1bd71b6a">
              Jag vill att högskolan ska fortsätta att utveckla sina arbetsmetoder
              både vad gäller grundutbildning och vad gäller forskning. Regeringen
              har hittills fortsatt att satsa framåt i varje års budget på ny
              utveckling av högskolan. Jag hoppas att det ska bli möjligt att
              fortsätta detta under åren framöver, både vad gäller grundutbildning
              och vad gäller forskning.
            </seg>
            <seg n="3a06a312">
              Så här långt är vi eniga om allting. Låt oss då för ett kort
              ögonblick påminna oss om den strid som det ändå var att inrätta
              denna högskola. Vad bra det är när man i politiken kan lämna striden,
              oenigheten, bakom sig och vara överens om att det var en klok
              åtgärd både för Utbildnings-Sverige och för Malmö att genomföra
              satsningen.
            </seg>
            <seg n="65c87a46">
              Jag har en liten enkel fråga till Lars-Ivar Ericson och Marie
              Wahlgren. Hur ser era planer ut för Malmö högskola? Jag vet att
              Centerpartiet delar vår grundläggande syn på högskoleutbildningen
              vad gäller spridning på fler orter och att tillvarata dess regionalpolitiska
              möjligheter till förnyelse och vitamininjektioner genom att satsa
              på nya lärosäten. Men för Folkpartiets del har jag fått intrycket
              av inläsningen under min första period att Folkpartiet hellre
              ser en koncentration av forskningsresurserna till färre, större
              och starkare enheter. Det är inte tydligt för mig efter att vi
              har åhört att Malmö högskola anses ha små och obetydliga forskningsresurser
              hur de kommer ut i Folkpartiets alternativ och hur de skulle komma
              ut i ett samlat borgerligt regeringsalternativ, där det också
              ska ingå moderater som inte har ett dugg till övers för Malmö
              högskola.
            </seg>
            <seg n="ad08cf63">
              Hur ska Centerpartiet få gehör för sitt synsätt, det synsätt
              som ligger så kloss inpå våra socialdemokratiska synsätt, tillsammans
              med folkpartister och moderater? Och hur kommer Marie Wahlgrens
              synsätt att få gehör inom det egna partiet och i en eventuell
              borgerlig allians på det här området? Det tycker jag vore mycket
              spännande att få höra inför den fortsatta debatten här i riksdagen.
            </seg>
          </u>
          <note type="speaker" n="7413de67">
            Anf. 6 LUCIANO ASTUDILLO (s):
          </note>
          <u who="Q4355921" xml:id="i-fad9c1d93c1854e5-4" n="9dd626ae">
            <seg n="d59e6d35">
              Fru talman! Först vill jag tacka ministern för svaret igen. Det
              är nog viktigt att slå fast en sak. Många gånger när man pratar
              om Öresundsregionen pekar man på bron som den absolut viktigaste
              faktorn för att man har vänt utvecklingen i Malmö och den regionen.
              Men jag tror faktiskt att högskolan har varit minst lika viktig
              om inte viktigare än bron den fasta förbindelse som också är ett
              positivt inslag i regionen när det gäller att vända den negativa
              spiral som fanns i 80- och 90-talens Malmö. Då flyttade företag.
              Utbildningsnivån var låg, och fler och fler hamnade i arbetslöshet
              och socialbidrag.
            </seg>
            <seg n="3459fd66">
              Jag vill inte stå här och ställa högskolor mot varandra, men
              jag ser ett klart problem i att vi har vissa högskolor där antagningspoängen
              går upp på i stort sett varje område medan andra högskolor inte
              kan fylla sina platser. Man måste se på det också. I Malmö stad
              har vi en större andel ungdomar i befolkningsunderlaget än riket
              i stort, och vi vet att närheten till högskolan är viktig. I och
              med att det finns så mycket ungdomar i Malmö skulle det kunna
              vara ett sätt att fullfölja med en ökad uppbyggnadstakt.
            </seg>
            <seg n="4b2bf57c">
              Vi kan också konstatera att högskolan lever upp till de universitetskriterier
              som riksdagen formulerade 1996. Vi ser en ökning av doktorander,
              precis som Marie Wahlgren pekar på, men de måste ha handledare
              och examineras vid någon annan av landets lärosäten med universitetsrättigheter.
              Det kan jag tycka är onödigt krångligt.
            </seg>
            <seg n="21daed97">
              Jag tycker att det är relevant att högskolan inom en snar framtid
              ges universitetsstatus och de resurser som krävs för att bibehålla
              densamma. Och där är forskningsanslagen oerhört viktiga. Det jag
              kan utläsa av budgeten för nästa år är att Malmö inte tilldelas
              något, men den forskningspolitiska propositionen, som håller på
              att utarbetas, kanske har någonting intressant att ge också Malmö
              högskola. Jag kommer att följa det noggrant.
            </seg>
            <seg n="9f41eb36">
              Sedan vill jag tacka två personer som har tagit sina utbildningar
              vid Lunds universitet för att de backar upp just Malmö högskola.
              Det gäller speciellt Marie Wahlgren som dessutom har varit verksam
              vid Lunds universitet under en så lång tid.
            </seg>
            <seg n="18fc079e">
              Malmö högskola är oerhört viktig för Malmös framtid. Det är därför
              som jag har skrivit den här interpellationen. Kan vi få den här
              universitetsstatusen för vår högskola tror jag att det kommer
              att ge ännu mer positiva effekter.
            </seg>
          </u>
          <note type="speaker" n="848310de">
            Anf. 7 LARS-IVAR ERICSON (c):
          </note>
          <u who="Q432059" xml:id="i-fad9c1d93c1854e5-5" n="48268605">
            <seg n="d0853e8e">
              Fru talman! Malmö högskola uppfyller riksdagens kriterier för
              att bli universitet, eftersom det finns två klara vetenskapsområden,
              odontologin och pedagogiken, samhällsvetenskapen. Här bedrivs
              också mycket omfattande forskning. Det skrivs doktorsavhandlingar,
              precis som vid ett universitet, men i det senare fallet måste
              doktoranderna skriva in sig vid ett universitet för att kunna
              få ut sin doktorsgrad. Det är vi många som tycker är en pinsam
              faktor i sammanhanget. Så min vädjan är: Ge åtminstone Malmö högskola
              universitetsstämpel!
            </seg>
            <seg n="38b18132">
              Jag tror att det finns en god förutsättning för att man inom
              samtliga politiska partier skulle kunna komma överens om att ge
              högskolan universitetsstämpel, för det är inte så svårt att göra.
              Det är kanske svårare att tilldela ekonomiska resurser, men just
              universitetsstämpeln är ganska enkel att få fram.
            </seg>
          </u>
          <note type="speaker" n="6e6c353f">
            Anf. 8 MARIE WAHLGREN (fp):
          </note>
          <u who="Q4990089" xml:id="i-2727e6e97056d815-1" n="fd074da6">
            <seg n="f68ac0f4">
              Fru talman! Ministern har rätt i att vi från Folkpartiet har
              en annorlunda syn än Socialdemokraterna när det gäller den högre
              utbildningen. Den synen går ut på att man faktiskt måste se till
              att man har tillräckliga resurser på plats för att bedriva både
              forskning och utbildning. Jag tror att Malmö högskola i den politiken
              hade kommit ut väldigt väl.
            </seg>
            <seg n="67e4b129">
              Malmö högskola har ett väldigt högt söktryck, vilket är någonting
              som hade premierats med en folkpartistisk politik. Och vad jag
              vet har våra representanter i utbildningsutskottet faktiskt just
              vid flera tillfällen pläderat för mer resurser på utbildningssidan
              till Malmö högskola, eftersom det finns ett högt söktryck och
              många studenter som vill dit inte bara från Malmö stad, inte ens
              bara från den södra regionen utan faktiskt från hela landet.
            </seg>
            <seg n="0a56dfec">
              Sedan tror jag att det är oerhört viktigt att ha mycket höga
              kvalitetskrav på den högskola som ska få lov att bli universitet.
              Det är ytterst viktigt att det aldrig är regionalpolitik utan
              kvaliteten på den utbildning och den forskning som bedrivs som
              styr om den kan bli universitet. Där står jag och partiet på exakt
              samma linje. Med min kännedom om den verksamhet som bedrivs på
              Malmö högskola det är en ganska god kännedom som dessutom är baserad
              på en akademisk synpunkt tror jag att Malmö högskola har de kvaliteterna.
              Därför skulle den också komma väl ut i ett borgerligt regeringsalternativ.
            </seg>
          </u>
          <note type="speaker" n="80d1f5c9">
            Anf. 9 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-fad9c1d93c1854e5-6" n="2a43f121">
            <seg n="8ade9d0e">
              Fru talman! Jag vill satsa mer på forskningen. Regeringen vill
              satsa mer på forskningen. Vi har redan informerat om att det i
              den forskningsproposition som kommer att läggas fram har avsatts
              ett utrymme på 2,3 miljarder i ytterligare pengar till forskningen
              i Sverige. Närmare om hur detta ska fördelas och vilka områden
              det gäller och så vidare kommer att framgå av propositionen, men
              satsningen fortsätter. Ökningen, som vi har varit igenom, kommer
              att accelerera under de kommande åren. Det tror jag är ett bra
              besked till alla som bryr sig om den framtida utvecklingen i Sverige
              och alla som är engagerade i forskningsverksamhet på universitet
              och högskolor, även om det naturligtvis finns en och annan som
              gärna hade sett att det var ytterligare en krona i anslaget. Jag
              kan tänka mig att en och annan fackminister också kan tycka det
              om sina anslag här och där. Men vad gäller Malmö skapar ju detta
              utrymme för fortsatt expansion av forskningsverksamheten.
            </seg>
            <seg n="dd9bf525">
              Jag skulle vilja säga, som min uppfattning, att ordet universitet
              har stor betydelse, men det är inte den avgörande frågan. Det
              är självklart för mig att ordet universitet ska förknippas med
              kvalitet och bara komma till stånd när det är riktigt bra, men
              det är inte så att alla som är riktigt bra automatiskt får kalla
              sig universitet. Det tillkommer också andra krav. Jag vill mena
              att det är viktigt att fortsätta att utveckla forskningen ändå.
              Effektiv forskning, världsklassforskning, kan bedrivas även i
              andra miljöer än dem som har etiketten universitet.
            </seg>
            <seg n="a2941cb8">
              Malmö högskola är exceptionellt väl placerad för samarbete till
              exempel med framstående institutioner i Köpenhamn. Där finns många
              olika, inte minst inom det medicinska odontologiska området, där
              Malmö högskola är så framgångsrik.
            </seg>
            <seg n="f5dce41d">
              Jag ställde en viktig fråga om hur alternativet ser ut på den
              borgerliga kanten vad gäller Malmö högskola. Jag är ledsen att
              den fick ett för mig ganska otydligt och svårförståeligt svar.
              Jag inser att vi bara har två av de fyra partierna här, men det
              är två av de partier som är engagerade i detta. Centerpartiet
              har varit med och skapat Malmö högskola och kan i dag vara stolta
              över vad som har hänt. Och Folkpartiet har en forskningsvänlig
              inriktning men gillade inte den här skolan från början.
            </seg>
            <seg n="49b7335d">
              Marie Wahlgren säger att hon tror jag noterade ordet tror att
              Malmö högskola med en folkpartistisk politik skulle ha fått mer
              pengar. Såvitt jag förstår hade Malmö högskola med en folkpartistisk
              politik över huvud taget inte funnits. Folkpartiet röstade ju
              emot att den skulle inrättas. Jag tolkar uttalandena i dag som
              att vi i dag är överens om att det är bra att den finns och att
              vi är överens åtminstone vi som är här om att den borde få lite
              mer pengar. Men huruvida Folkpartiet totalt sett står bakom detta
              eller inte fick jag inget tydligt besked om.
            </seg>
            <seg n="0b8113f2">
              För Centerpartiets vidkommande är det ju alldeles tydligt. För
              att Centerpartiets utbildnings- och forskningspolitik ska få gehör
              i Sveriges riksdag krävs ett samarbete med Socialdemokraterna
              och inte med Folkpartiet, Moderaterna och Kristdemokraterna. Det
              här är ett tydligt besked på det området och, menar jag, till
              Malmös befolkning och alla människor som är engagerade i Malmö
              högskola. Det är Socialdemokraterna som bär upp idén om expansion,
              kvalitetshöjning och fortsatt satsning på Malmö högskola. Att
              den alls finns beror på att socialdemokrater och centerpartister
              hade ett väldigt effektivt, framtidsinriktat samarbete. Jag beklagar
              att Centerpartiet nu ingår i en annan konstellation, och jag tror
              att Malmö högskolas forskare, lärare och studenter, och många
              andra i Malmö, beklagar att den alliansen har ersatts av en annan
              allians.
            </seg>
          </u>
          <note n="5043acf6">
            Överläggningen var härmed avslutad.
          </note>
          <note n="ac6e9ea8">
            6 § Svar på interpellation 2004/05:84 om Sveriges Radio och opartiskheten
          </note>
          <note type="speaker" n="8ecccb3b">
            Anf. 10 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-889e69b03c3b7bf3-0" n="2a43f121" next="i-00162975521ee31d-0">
            <seg n="b4a9e0d9">
              Fru talman! Gunnar Axén har frågat mig på vilket sätt jag agerar
              för att Sveriges Radio i alla delar ska leva upp till kraven i
              sändningstillståndet och om jag är beredd att dra in sändningstillståndet
              om företaget bryter mot något av dessa krav.
            </seg>
            <seg n="875b1086">
              Sveriges Radio (SR) är ett av tre oberoende svenska radio- och
              TV-företag med uppdrag i allmänhetens tjänst. Företagets utsändningar
              till hela landet sker med stöd av ett sändningstillstånd som innehåller
              de grundläggande riktlinjerna för innehållet i programverksamheten.
              Utöver sändningstillståndets villkor finns också vissa krav i
              de anslagsvillkor som är kopplade till det årliga beslutet om
              medelstilldelning till företaget.
            </seg>
            <seg n="bf1bf0ea">
              Ett grundläggande villkor i SR:s sändningstillstånd är att sändningsrätten
              ska utövas opartiskt och sakligt samt med beaktande av att en
              vidsträckt yttrandefrihet och informationsfrihet ska råda i ljudradion.
            </seg>
            <seg n="534a6987">
              Det är inte regeringen utan Granskningsnämnden för radio och
              TV som har i uppdrag att löpande övervaka hur företaget lever
              upp till kraven i sändningstillståndet genom efterhandsgranskning
              av de program som sänts.
            </seg>
            <seg n="40617edc">
              Sveriges Radio ska varje år följa upp och rapportera till regeringen
              hur uppdraget uppfyllts. Företaget ska redovisa uppföljningsbara
              resultatmått baserade på de villkor som gäller för verksamheten.
              Rapporten ska ge god information och förmedla viktiga erfarenheter
              av verksamheten.
            </seg>
            <seg n="9854e2b0">
              Inför varje ny tillståndsperiod sker en översyn av företagets
              verksamhet. Just nu arbetar en parlamentarisk kommitté för att
              ta fram ett underlag om de villkor som ska gälla för radio och
              TV i allmänhetens tjänst under nästa tillståndsperiod.
            </seg>
            <seg n="87475744">
              Regering och riksdag beslutar sedan hur uppdraget ska formuleras
              och hur verksamheten ska organiseras och finansieras. Det är slutligen
              regeringen som beslutar och utformar sändningstillstånd och anslagsvillkor
              i enlighet med riksdagens beslut.
            </seg>
            <seg n="0c55841f">
              Regeringen kan utöver de krav och villkor som formulerats inte
              påverka programverksamheten i Sveriges Radio kan inte och ska
              inte.
            </seg>
            <seg n="9be1adda">
              Ett sändningstillstånd som beslutats av regeringen enligt radio-
              och TV-lagen kan återkallas om ett tillståndsvillkor har åsidosatts
              på ett väsentligt sätt. Ett beslut om återkallelse får meddelas
              endast om det i betraktande av skälen för åtgärden inte framstår
              som alltför ingripande. Prövning görs, beroende på vilket tillståndsvillkor
              som åsidosatts, i allmän domstol eller av Radio- och TV-verket
              efter en anmälan av regeringen.
            </seg>
          </u>
          <note n="b2a8d6f8">
            Anf. 11 GUNNAR AXÉN (m):
          </note>
          <u who="Q3296958" xml:id="i-00162975521ee31d-0" n="2a43f121" prev="i-889e69b03c3b7bf3-0">
            <seg n="7606434d">
              Fru talman! Jag ber att få tacka vår nye kulturminister för svaret
              och klargörandet av hur beslutsvägarna ser ut. Vi har i Sverige
              en dominans av statliga så kallade public service -medier i form
              av de statliga TV- och radiokanalerna. Inget annat demokratiskt
              land har en så kraftig dominans av statliga medier som Sverige.
              Förevändningen för statens engagemang inom medieområdet är att
              det är fråga om public service , medier i allmänhetens tjänst,
              medier som ska bistå med saklig och opartisk information.
            </seg>
            <seg n="6f263800">
              De statliga radio- och TV-kanalerna fylls inte bara med dokusåpor
              och andra underhållningsprogram utan även av nyheter, dokumentärer
              och samhällsprogram. Det är de sistnämnda typerna av program som
              i allra högsta grad ska uppfylla kraven på opartiskhet och saklighet.
              Så är dock inte fallet. Vi ser och hör dagligen exempel på hur
              Sveriges Radio och Sveriges Television brister i kravet på saklighet
              och opartiskhet.
            </seg>
            <seg n="f1fb51f3">
              Ett flagrant exempel är affären Erik Fichtelius, en journalist
              som å ena sidan under lång tid arbetat för Sveriges Television,
              å andra sidan i hemlighet fungerat som hovreporter åt landets
              statsminister. Å ena sidan skulle han kritiskt granska makten.
              Å andra sidan hade han, och har fortfarande antar jag, i uppdrag
              att på ett förtroligt sätt dokumentera statsministerns karriär
              och gärningar. Vi har inte sett resultatet av det här projektet
              ännu, men det var oomtvistligen två roller som inte gick att förena.
              Fichtelius kunde inte vara opartisk och saklig i sin nyhetsrapportering
              och fick därför överge sin roll som nyhetsjournalist för Sveriges
              Television.
            </seg>
            <seg n="cd1812df">
              Ett annat exempel är hur ensidigt man under de senaste veckorna
              har skildrat den amerikanska valrörelsen. I reportage efter reportage
              i statliga medier, både Sveriges Television och Sveriges Radio,
              har man framhävt kritiken mot Bush och framhållit fördelarna med
              presidentkandidaten Kerry. Det är som en reporter i en ständigt
              återkommande fråga till sina intervjuoffer framställer det hela:
              Tycker du inte att det är självklart att Kerry vore bättre för
              världen än Bush i det här läget? En mer osaklig och partisk journalistik
              får man leta efter.
            </seg>
            <seg n="86b82866">
              Tydligast uttrycktes statsmediernas partiskhet och osaklighet
              av programledaren för Sveriges Radio P1:s program Konflikt, Cecilia
              Uddén, när hon i en intervju frankt deklarerade: Jag tycker heller
              inte att svenska medier har något som helst krav på sig på opartiskhet
              när det gäller valet i USA. Vi har ju ingen anledning att vara
              opartiska och redovisa båda ståndpunkter.
            </seg>
            <seg n="db15d72a">
              Förvisso avstängdes journalisten ett par veckor från sin tjänst,
              under det amerikanska presidentvalet, men på ett tydligare sätt
              kan inte statsmediernas osaklighet och partiskhet klargöras. Det
              är uppenbart att det finns en kultur inom Sveriges Radio och Sveriges
              Television som stöder osaklighet och partiskhet. Och det är kanske
              inte så konstigt med tanke på att 70 % av journalisterna på Sveriges
              Radio och Sveriges Television sympatiserar med och röstar på något
              av landets tre vänsterpartier. Om statliga medier över huvud taget
              ska kunna motiveras är kravet på opartiskhet och saklighet det
              omvända mot vad som verkar gälla i dag: oeftergivligt.
            </seg>
            <seg n="fc4b7581">
              Därmed åter till min grundläggande fråga, som kulturministern
              ännu inte har besvarat. Vad avser kulturministern att vidta för
              åtgärder för att framöver garantera de statliga radio- och TV-kanalernas
              opartiskhet och saklighet? Och inte minst: Hur många överträdelser
              av kravet på saklighet och opartiskhet krävs för att ministern
              ska ta initiativ till att anmäla Sveriges Television eller Sveriges
              Radio till domstol eller till Radio- och TV-verket för att man
              åsidosatt tillståndsvillkoren för sin verksamhet?
            </seg>
          </u>
          <note type="speaker" n="ba787916">
            Anf. 12 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-889e69b03c3b7bf3-1" n="2a43f121" next="i-00162975521ee31d-1">
            <seg n="fd9c11d4">
              Fru talman! En journalist vid Sveriges Radio uttryckte några
              konstiga saker om nyhetsförmedlingens opartiskhet, sin egen nyhetsförmedlings
              opartiskhet, som hon senare har tagit tillbaka och som har lett
              till en omfattande intern diskussion inom Sveriges Radio. Den
              har, tycker jag, tydliggjort betydelsen av opartiskheten i nyhetsförmedlingen.
              Den har, tror jag, befäst Sveriges Radios egen kultur av att värna
              opartiskheten och förtroendet för sig själva som opartisk förmedlare
              av nyheter och information om hur tillståndet är i världen på
              ett sätt som jag tror att vi alla önskar.
            </seg>
            <seg n="0b3c102d">
              Interpellanten har ställt sina frågor till mig baserat på synen
              att det är regeringens uppgift att gripa in och städa när regeringen
              själv anser att saker och ting inte är riktigt rätt i bolaget.
              Det skulle enligt min mening vara raka motsatsen till det som
              nu pågår, nämligen att vi politiker värderar vad som är partiskt
              och opartiskt, vad som är lämpligt och olämpligt.
            </seg>
            <seg n="5b2ad9d9">
              Konstruktionen på public service i Sverige har ju gjorts på ett
              sådant sätt att det ska garantera att Granskningsnämnden, oberoende
              från oss politiker, självständigt granskar och värderar och gör
              den här typen av utlåtanden. Den ska göra det med regelbundenhet,
              efter anmälan, men också lite då och då komma med rapporter till
              regeringen och allmänheten om verksamheten.
            </seg>
            <seg n="cca2dd85">
              Jag tycker att det är en orimlig attityd att jag som statsråd,
              att regeringen eller, för den delen, oppositionen ska gripa in
              och säga: Det här tycker inte vi om. Det här ska göras på annat
              sätt. Gör ni inte som vi säger drar vi in sändningstillståndet
              för alla radiokanaler.
            </seg>
            <seg n="9d9a10bc">
              Vi har ett regelverk som ska följas. Det är väl konstruerat för
              att ta hand om just sådant som vi nu diskuterar. Min åsikt är
              att det kanske aldrig har varit viktigare än nu att värna public
              service förtroende i en tid med tilltagande foxnewsisering av
              den internationella nyhetsförmedlingen. Det är viktigt att det
              finns en kanal som har allmänhetens förtroende för att vara opartisk,
              att den inte går någon annans ärenden än tittarnas och lyssnarnas
              och att detta intresse står i centrum. När det sker misstag ska
              de korrigeras och rättas till. Det är viktigt att kulturen står
              stark. Det är i lyssnarens och tittarens intresse att informationen
              är opartisk så att lyssnaren och tittaren själva kan orientera
              sig i nyhetsflödet och bilda sig sina egna uppfattningar och inte
              bli matade med färdiga mer eller mindre propagandistiska perspektiv.
            </seg>
            <seg n="16cd11ad">
              Där har public service en otroligt viktig roll en omistlig roll
              i den svenska demokratin. Jag menar att den har en allt viktigare
              roll också i konkurrensen om tittare och lyssnare. Jag tror att
              Sveriges folk vill ha den typen av opartisk nyhetsförmedling och
              inte andra typer av nyhetsförmedlingar, inklusive sådana som skulle
              godkännas av moderater eller socialdemokrater från tid till annan,
              beroende på regering.
            </seg>
            <seg n="ad0722bb">
              Det vill de inte ha. Det tycker jag att de gör rätt i.
            </seg>
            <seg n="921f733e">
              Detta är ingen statstelevision eller statsradio. Det är en helt
              annan konstruktion som har gjorts för att säkerställa att vi inte
              har det så som ni moderater ser ut att önska, nämligen att staten
              ska gripa in och lägga sig i internt. Uttrycket statsradio är
              alltså felriktat.
            </seg>
          </u>
          <note n="563d7486">
            Anf. 13 GUNNAR AXÉN (m):
          </note>
          <u who="Q3296958" xml:id="i-00162975521ee31d-1" n="2a43f121" prev="i-889e69b03c3b7bf3-1">
            <seg n="65d94c8f">
              Fru talman! Kulturministern säger emot sig själv. I interpellationssvaret
              säger han att det ankommer på regeringen att anmäla Sveriges Radio
              eller Sveriges Television till domstol eller till Radio- och TV-verket
              om man bryter mot tillståndsvillkoren. Kulturministern säger klart
              och tydligt att det är regeringens uppgift att anmäla om man anser
              att Sveriges Radio eller Sveriges Television bryter mot tillståndsvillkoren.
            </seg>
            <seg n="59eee9aa">
              Ett av tillståndsvillkoren är kravet på opartiskhet och saklighet.
            </seg>
            <seg n="dcaee7b6">
              Sedan säger kulturministern att detta inte är något som regeringen
              ska lägga sig i.
            </seg>
            <seg n="2800cfd8">
              Vad är det som gäller egentligen? Hur många gånger ska Sveriges
              Radio eller Sveriges Television bryta mot tillståndsvillkoren,
              eller hur gravt ska man bryta mot tillståndsvillkoren för att
              regeringen ska göra det som kulturministern sade i sitt interpellationssvar,
              det vill säga anmäla Sveriges Radio eller Sveriges Television
              till domstol eller till Radio- och TV-verket?
            </seg>
            <seg n="69e02025">
              Det finns mer eller mindre dagligen exempel på hur man brister
              i opartiskhet och saklighet. Ett exempel som jag inte nämnde förut
              var att Sveriges Television under presidentvalskampanjen nyligen
              sände någonting som man kallade en dokumentärfilm om presidentvalet.
              I själva verket var det inte något annat än en kampanjfilm till
              förmån för presidentkandidaten Kerry. Den så kallade dokumentären
              den presenterades som dokumentär i Sveriges Television var finansierad
              och producerad av en kampanjstiftelse som öppet stödde Kerrys
              kandidatur till presidentämbetet. Det är väl ytterligare ett väldigt
              tydligt exempel på att Sveriges Television och Sveriges Radio
              bryter mot kravet på opartiskhet och saklighet?
            </seg>
          </u>
          <note type="speaker" n="4e64beef">
            Anf. 14 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-889e69b03c3b7bf3-2" n="2a43f121" next="i-00162975521ee31d-2">
            <seg n="84b20572">
              Fru talman! En programledare vid Sveriges Radio har i ett inslag
              sagt något som Moderaterna ogillar, som många andra ogillar och
              som hon själv ogillar och har tagit tillbaka och beklagat. Hon
              har blivit avstängd i två veckor.
            </seg>
            <seg n="c94bcada">
              Tycker ni moderater, och är det partiets ståndpunkt, att återkalla
              sändningstillståndet för alla Sveriges Radios kanaler är en rimlig
              och proportionell reaktion på detta uttalande som gäller presidentvalskampanjen
              i USA?
            </seg>
            <seg n="d6c06001">
              Som vägledning för svaret kan jag läsa hur lagen ser ut när det
              gäller detta: Ett beslut om återkallelse får meddelas endast om
              det i betraktande av skälen för åtgärden inte framstår som alltför
              ingripande.
            </seg>
            <seg n="df52c721">
              Jag frågar då: Vill Moderaterna på grund av uttalandet av Cecilia
              Uddén dra in sändningstillståndet för alla radiokanaler som Sveriges
              Radio har?
            </seg>
          </u>
          <note n="5679e363">
            Anf. 15 GUNNAR AXÉN (m):
          </note>
          <u who="Q3296958" xml:id="i-00162975521ee31d-2" n="2a43f121" prev="i-889e69b03c3b7bf3-2">
            <seg n="4369a65f">
              Fru talman! Om kulturministern hade svarat på min fråga i stället
              kanske den här debatten hade varit lite mer upplysande för åhörarna.
            </seg>
            <seg n="3d764fe8">
              Det är klart att det inte är rimligt att dra in ett sändningstillstånd
              för att en journalist har sagt en tokighet. Problemet är att man
              i sin nyhetsförmedling i sina samhällsprogram gång på gång brister
              i kravet på opartiskhet och saklighet.
            </seg>
            <seg n="afbaa992">
              Det var därför jag frågade kulturministern: Hur många gånger
              ska man bryta mot kravet på opartiskhet och saklighet för att
              man ska anmäla Sveriges Radio eller Sveriges Television till domstol
              eller till Radio- och TV-verket? Hur gravt ska brottet mot sändningsvillkoren
              vara för att man ska göra det som regeringen faktiskt är skyldig
              att göra om man bryter mot tillståndsvillkoren?
            </seg>
            <seg n="f5e8cd44">
              Det handlar inte om en enda gång. Det handlar om upprepade gånger
              mer eller mindre dagligen.
            </seg>
            <seg n="66323896">
              Jag har nämnt några exempel här i debatten. Det var Cecilia Uddén
              som klart och tydligt talade om att hon tyckte att Sveriges Radio
              inte behövde vara opartiska och sakliga när det gällde rapporteringen
              av presidentvalet i USA. Jag har nämnt det som kallades för dokumentärfilm
              när den sändes i Sveriges Television, men som i själva verket
              var en kampanjfilm till förmån för presidentkandidaten Kerry.
              Den sänds som dokumentärfilm i Sverige. Vi har exemplet med Erik
              Fichtelius som i hemlighet fungerat som hovreporter åt statsministern
              och under lång tid samtidigt varit en nyhetsjournalist som ska
              granska makten, granska regeringen och statsministern.
            </seg>
            <seg n="b6877f9a">
              Hur många gånger ska man bryta mot villkorskraven för att man
              ska anmäla detta för granskning till domstol eller Radio- och
              TV-verket?
            </seg>
          </u>
          <note type="speaker" n="363989c3">
            Anf. 16 Utbildnings- och kulturminister LEIF PAGROTSKY (s):
          </note>
          <u who="Q3296958" xml:id="i-fad9c1d93c1854e5-7" n="2a43f121">
            <seg n="33095a8d">
              Fru talman! Gunnar Axén har interpellerat mig på temat att Cecilia
              Uddén har sagt saker som är så förgripliga att sändningstillståndet
              ska dras in. Jag frågar om det är hans uppfattning att sändningstillståndet
              ska dras in på grund av vad Cecilia Uddén har sagt. Då är svaret
              nej. I stället har det sagts så många andra saker att sändningstillståndet
              bör dras in.
            </seg>
            <seg n="5773524f">
              Jag tycker att det här är lite virrigt.
            </seg>
            <seg n="c82f92c4">
              Jag föreslår Gunnar Axén: Lista alla de saker som har gått emot
              Moderaternas partikamrat George Bush.
            </seg>
            <seg n="eb9da339">
              Det är ju det som saken gäller. Anmäl det till Granskningsnämnden,
              som Sveriges riksdag har beslutat inrätta just för att ta hand
              om den här typen av värderingar och granskningar! Det svar som
              jag vill ge på Gunnar Axéns fråga, hur många gånger det ska krävas
              den här typen av saker som Gunnar Axén åberopar för att sändningstillståndet
              ska dras in, är ganska enkelt: Många fler och mycket allvarligare
              än det som Cecilia Uddén har gjort sig skyldig till.
            </seg>
            <seg n="97f10f14">
              Hon har beskrivit presidentvalskampanjen i USA på ett, i alla
              fall vad gäller de reportage som jag har sett, mycket allsidigt
              sätt. Hon har skildrat det som inte så många andra har gjort,
              det Amerika som finns mellan kusterna, som inte är så europeiskt
              som Nordost-USA och västkusten är, som är svårare för oss att
              förstå med de starka religiösa, konservativa och nationella elementen.
              Sådant har hon skildrat på ett sätt som jag som tittare begriper
              och som gör att jag lättare förstår hur George Bush som är så
              annorlunda än vad som gäller i europeiska mediers normala beskrivning
              kan ha så starkt stöd. Det tycker jag hon ska ha respekt för även
              om hon i uttalandet sade en del saker som fick en och annan av
              oss att lyfta på ögonbrynen.
            </seg>
            <seg n="647ca101">
              Svaret är: Det krävs mycket mer, mycket grövre och många fler
              saker för att någonting så grovt som att dra in sändningstillståndet
              för hela Sveriges Radio-koncernens alla kanaler ska komma i fråga.
              Jag tvivlar på att det ens är Moderaternas uppfattning, även om
              jag vet att Moderaterna vill krympa, begränsa och vingklippa public
              service i Sverige till förmån för privata, vinstdrivande, börsnoterade
              och ofta utlandsägda alternativ.
            </seg>
          </u>
          <note n="5043acf6">
            Överläggningen var härmed avslutad.
          </note>
          <note n="86a1d9dd">
            7 § Svar på interpellationerna 2004/05:67 och 73 om Östersunds
            garnison
          </note>
          <note type="speaker" n="9f4225a5">
            Anf. 17 Försvarsminister LENI BJÖRKLUND (s):
          </note>
          <u who="Q547534" xml:id="i-fad9c1d93c1854e5-8" n="11ce3ddc">
            <seg n="087485c2">
              Fru talman! Håkan Larsson har frågat mig följande.
            </seg>
            <seg n="08353927">
              Camilla Sköld-Jansson har frågat mig följande.
            </seg>
            <seg n="a79958c6">
              Jag besvarar de två interpellationerna i ett sammanhang. I propositionen
              Försvarsmaktens grundorganisation den 28 oktober 2004 (prop. 2004/05:43)
              redovisar regeringen sina förslag och bedömningar avseende förändringar
              i grundorganisationen. Regeringen grundar propositionen på bland
              annat det underlag om Försvarsmaktens grundorganisation som Arbetsgruppen
              Grundorganisation (AG GRO) redovisade till Försvarsdepartementet
              i september i år. Liksom AG GRO i sitt underlag har regeringen
              motiverat alla sina förslag till förändringar.
            </seg>
            <seg n="d916d639">
              Regeringen har ett ansvar för att ta fram en sammanhållen grundorganisation
              för Försvarsmakten, vilken kan utbilda och öva de förband som
              behövs för insatsorganisationen. En utgångspunkt är den geografiska
              viljeinriktning som redovisas i propositionen. Försvarsmaktens
              förband ska kunna uppträda i Sveriges olika miljöer avseende klimat,
              geografi och hydrografi. Dessutom ska nödvändiga kompetenser kunna
              vidmakthållas och utvecklas. Tillsammans med den övergripande
              dimensioneringen, som utgår från insatsorganisationens behov,
              är den geografiska viljeinriktningen därför grundläggande för
              lokaliseringen av förbanden.
            </seg>
            <seg n="21abb673">
              Regeringen beslutade i augusti 2003 om riktlinjer för arbetsgruppen.
              AG GRO har lämnat ett underlag i enlighet med dessa riktlinjer.
              Regeringen har därför kunnat lägga gruppens underlag till grund
              för propositionen om Försvarsmaktens grundorganisation. Jag kommer
              således inte att begära några kompletteringar av underlaget.
            </seg>
            <seg n="d268d142">
              AG GRO har biträtt Regeringskansliet i framtagandet av underlag
              till regeringens ställningstaganden om Försvarsmaktens grundorganisation.
              Därmed ingår det underlag som gruppen redovisade till departementet
              som ett arbetsmaterial i Försvarsdepartementets akt. Underlaget
              blev tillgängligt samtidigt som försvarspropositionen (prop. 2004/05:5)
              överlämnades till riksdagen, det vill säga den 24 september i
              år.
            </seg>
            <seg n="79b3d450">
              Utgångspunkten för AG GRO:s arbete har varit att se till Försvarsmaktens
              långsiktiga behov. I regeringens riktlinjer angavs också att AG
              GRO skulle beakta de berörda arbetsmarknadsregionernas sårbarhet
              ur regionalpolitisk och arbetsmarknadspolitisk synvinkel. Vidare
              skulle gruppen ta särskild hänsyn till försvarsmaktsberoendet.
              AG GRO har genom Näringsdepartementet inhämtat underlag i dessa
              avseenden från Verket för näringsutveckling (Nutek). Även detta
              underlag ingår i Försvarsdepartementets akt och är därmed tillgängligt.
            </seg>
            <seg n="7027f02d">
              När försvaret reduceras är det viktigt att Försvarsmakten ges
              förutsättningar för att bedriva en effektiv och rationell militär
              verksamhet. Regionalpolitiska aspekter har funnits med i beredningsprocessen.
              De försvarspolitiska aspekterna har dock varit de avgörande i
              den slutliga avvägningen. Samtidigt har regeringen ett ansvar
              för att stödja de människor och regioner som påverkas av förändringarna
              i försvaret. Som redovisats i försvarspropositionen kommer regeringen
              därför att ta ett särskilt stort ansvar i form av riktade åtgärder
              till de regioner som berörs mest av försvarsomställningen, bland
              annat Östersund. En viktig del i den propositionen är därför regeringens
              redovisning av de regionala konsekvenserna av förändringarna i
              Försvarsmakten och de specifika insatser som kommer att göras
              för dessa regioner.
            </seg>
          </u>
          <note type="speaker" n="ec9f4760">
            Anf. 18 HÅKAN LARSSON (c):
          </note>
          <u who="Q5937692" xml:id="i-505c56db54d07b8d-0" n="75722439">
            <seg n="334c0090">
              Fru talman! Jag vill börja med att tacka Leni Björklund för svaret
              på våra interpellationer. Tyvärr finns det ingenting i försvarsministerns
              svar som visar att hon, ännu så länge i varje fall, har tagit
              intryck av den massiva sakliga kritik som framförs mot underlaget
              för försvarspropositionen. Detta gör mig mycket bekymrad.
            </seg>
            <seg n="bb3a4085">
              Förra onsdagen besökte ministern Östersund och fick då, direkt
              från de berörda, ta del av den kraftiga kritik som riktas mot
              förslaget att i ett enda slag rasera landets bäst sammanhållna
              och mest effektiva garnison. Jag lyssnade då noga för att höra
              om Leni Björklund och hennes rådgivare Dan Olsson kunde presentera
              några tydliga motiv för varför regeringen lägger fram detta förslag.
              Men inget hållbart skäl i sak presenterades i Östersund, än mindre
              i det svar vi nu har fått på interpellationerna.
            </seg>
            <seg n="5934c846">
              Talet om att de försvarspolitiska aspekterna har varit de avgörande
              i den slutliga avvägningen övertygar inte. Skulle det vara försvarspolitiska
              aspekter som ligger bakom att mer än halva Sverige, från Mälardalen
              till Luleå, töms på militära förband?
            </seg>
            <seg n="b07acf22">
              De direktiv som regeringen lade fast i augusti 2003, och som
              ministern hänvisar till i sitt svar, är utmärkta. Enligt direktiven
              skulle sammanhållna och effektiva garnisoner prioriteras. Gjorda
              investeringar i fastigheter skulle tas till vara. Kostnader för
              nyinvesteringar och omlokaliseringar skulle minimeras. Lägg till
              detta: Den lokala arbetsmarknadens sårbarhet skulle beaktas ur
              regionalpolitiska och arbetsmarknadspolitiska synvinklar. Hänsyn
              till miljön skulle tas, liksom till påverkan på det omgivande
              civila samhället. Förslaget skulle också vara motiverat så att
              skälen för varje förslag kan utläsas, och det ska vara kostnadsberäknat.
            </seg>
            <seg n="2f42ed39">
              I propositionen föreslår man ändå en nedläggning av landets bäst
              sammanhållna och mest effektiva garnison för att i stället behålla
              solitärer. Regeringen väljer att lägga ned förband i utsatta regioner
              och behålla dem som finns i expansiva tillväxtregioner, i befolkningstäta
              områden som de kallas. Man föreslår en mycket kostnadskrävande
              flytt av Arméns tekniska skola från Östersund till Halmstad. Förband
              som har ont om utrymme och som saknar miljögodkända övnings- och
              skjutfält prioriteras före de förband som har gott om utrymme
              och miljögodkända övnings- och skjutfält.
            </seg>
            <seg n="b0b70b25">
              Försvarsministern talar i sitt svar om den geografiska viljeinriktningen.
              Men det intressanta är inte den militära geografin utan den verklighet
              som råder på de övnings- och skjutfält som våra förband är hänvisade
              till att bedriva sin verksamhet på. Jag tolkar i stället viljan
              så att regeringen vill stimulera centralisering och befolkningskoncentration.
            </seg>
            <seg n="7d9ce972">
              I denna anda beslutar man sig för att lägga ned en stark garnison
              i Jämtland, en region som har problem med befolkningsminskning,
              för att i stället bygga upp en garnison i Halmstad i Halland,
              landets kanske mest expansiva län. I Skåne, där regeringen vill
              behålla P 7 på bekostnad av i I 5, växer också befolkningen kraftigt.
              Jag tar upp dessa två för att peka på ett par exempel.
            </seg>
            <seg n="d1b08aef">
              I Jämtland kan vi inte acceptera att utan hållbara och begripliga
              argument bli misshandlade på detta sätt av centralmakten. Det
              finns inget underlag som visar att det finns försvarsmässiga,
              ekonomiska eller regionalpolitiska motiv att avveckla Östersundsgarnisonen,
              tvärtom.
            </seg>
            <seg n="bc8e95b3">
              Försvarsministern säger att utgångspunkten för AG GRO:s arbete
              har varit att se till Försvarsmaktens långsiktiga behov. Jag skulle
              vilja veta vad ministern menar med Försvarsmaktens långsiktiga
              behov och var dessa behov är formulerade. Har regeringen över
              huvud taget övervägt alternativa förslag till grundorganisation?
              På vilket sätt har regeringen kommit fram till att den föreslagna
              grundorganisationen är den mest kostnadseffektiva, och var finns
              den jämförelsen i så fall redovisad?
            </seg>
          </u>
          <note type="speaker" n="d95cfd06">
            Anf. 19 CAMILLA SKÖLD JANSSON (v):
          </note>
          <u who="Q4979216" xml:id="i-3a2ea66b68f70488-0" n="fcf33f87">
            <seg n="1d43abc5">
              Fru talman! Jag vill också börja med att tacka försvarsministern
              för svaret, även om jag liksom Håkan Larsson tyvärr inte tycker
              att svaret för frågan framåt. Jag tycker att det är viktigt att
              vi påminner oss om att det som vi diskuterar faktiskt är ett drastiskt
              ingrepp i Östersund och i Jämtlands län. Förslaget handlar om
              att i ett slag ta bort 1 400 statliga arbetstillfällen. Det ska
              jämföras med att man i Helsingfors skulle ta bort 18 000 arbetstillfällen.
              Det är alltså ett mycket stort ingrepp. Det gör man i en region
              i Norrlands inland med en geografiskt mycket avgränsad arbetsmarknad.
              Vi kan inte pendla. Det näringsliv och de arbetstillfällen som
              vi har de har vi så att säga. Det är viktigt att komma ihåg.
            </seg>
            <seg n="50e07918">
              Om man ska göra ett sådant ingrepp är det av särskilt värde att
              invånare i min region men också vi som företräder regionen känner
              oss trygga med att beslut fattas på sakliga grunder, och det gör
              vi inte. Från flera olika politiska partier och institutioner
              i mitt län känner vi inte denna trygghet, utan tvärtom ett stort
              misstroende, och det är ett problem.
            </seg>
            <seg n="a9c89eda">
              Det som försvarsministern säger i sitt interpellationssvar om
              att underlaget är i enlighet med regeringens direktiv stämmer
              inte. Flera har nämnt detta, och jag tänkte vidareutveckla resonemanget
              lite grann just när det gäller att utgångspunkten ska vara sammanhållna
              garnisoner. Det är ett sådant direktiv som arbetsgruppen fick,
              och det är också ett uttalande som regeringen gör i propositionen,
              där man bland annat säger att man så långt som möjligt vill skapa
              bärkraftiga garnisoner.
            </seg>
            <seg n="92658d06">
              Om man går in och tittar på detta underlag och använder en sökmotor
              och söker i texten på alla de ställen där man behandlar verksamheter
              i Östersund, då ser man att regeringen föreslår att man ska lägga
              ned I 5, att man ska lägga ned F 4 och att man ska lägga ned ATS
              utan att vid ett enda tillfälle resonera om att detta är pusselbitar
              i en sammanhållen garnison. Det nämns över huvud taget inte. Däremot
              förs det fram i det sista steget. Då skriver regeringen att det
              i Östersund finns en garnison genom vilken samordningsvinster
              kan uppnås. Men eftersom regeringen redan har föreslagit att I
              5, F 4 och ATS ska läggas ned leder det till att Militärhögskolan
              i Östersund i så fall skulle bli den enda militära verksamheten
              i Östersund, och därför förslår man att den också läggs ned.
            </seg>
            <seg n="107dbf56">
              Det är inte hållbart, och det är inte att undra på att känslan
              finns hos invånare i Jämtlands län, hos politiska företrädare,
              hos militära företrädare och hos alla så att säga att man på förhand
              har bestämt att Östersunds garnison ska bort. Sedan tar man fram
              ett underlag som bekräftar det.
            </seg>
            <seg n="f21298de">
              Jag hade också några frågor till försvarsministern, men jag uppfattade
              att Håkan Larsson ställde flera konkreta frågor. Därför ansluter
              jag mig till hans frågeställningar och hoppas att vi får svar
              och att vi kan komma vidare i denna diskussion i nästa omgång.
            </seg>
          </u>
          <note type="speaker" n="a43bede2">
            Anf. 20 MARIA ÖBERG (s):
          </note>
          <u who="Q4980261" xml:id="i-87f0a6e91138efa2-0" n="46755c29">
            <seg n="56f4ab10">
              Fru talman! Många människor är oroliga och frustrerade. Många
              har frågor och funderingar, och framtiden ter sig osäker. En trygghet
              i grunden är omskakad i och med vårt förslag till omstrukturering
              av Försvarsmakten. Anställningarna i Försvarsmakten har gett små
              kommuner en bra skattebas att bygga sin välfärd på, och människor
              har känt att en anställning inom Försvarsmakten har varit säker
              och trygg.
            </seg>
            <seg n="a5c721b4">
              Vårt uppdrag är att ta människors oro på största allvar, samtidigt
              som vi har till uppgift att ta ställning till hur Sverige faktiskt
              ska organisera sitt framtida försvar, ett försvar i sin helhet.
            </seg>
            <seg n="cbf09dbb">
              Vi kan alla läsa i propositionen om vilka kriterier och direktiv
              som den tillsatta arbetsgruppen hade att arbeta med, bland annat
              skulle regionalpolitiska hänsyn tas, och sårbarheten i arbetsmarknadsregionen
              skulle beaktas.
            </seg>
            <seg n="526142c3">
              Små orter med stor andel anställda inom Försvarsmakten blir av
              naturliga skäl extra sårbara sett ur ett arbetsmarknadsperspektiv.
            </seg>
            <seg n="9676ef68">
              Arvidsjaur har den största sårbarheten när det gäller arbetsmarknadsregionen.
              Vi har minst 15 mil, enkel väg, till nästa arbetsmarknadsregion.
              Vi har konstaterat att Arvidsjaur är den ort som är mest försvarsmaktsberoende
              ur ett arbetsmarknadsperspektiv, och det finns omskrivet i propositionen.
              Därför vill jag också, i likhet med interpellanterna, återigen
              fråga ministern och regeringen: Hur har man resonerat just utifrån
              dessa två aspekter, regionalpolitiken och arbetsmarknadspolitiken?
              Vilka skäl har vägt tyngre för ministern och regeringen än just
              dessa två? Jag tror att det är viktigt att man är tydlig i den
              frågan med tanke på de människor som bor på dessa orter och som
              känner en stor oro.
            </seg>
          </u>
          <note type="speaker" n="97de394c">
            Anf. 21 GUNNAR SANDBERG (s):
          </note>
          <u who="Q3374587" xml:id="i-57cefe04f702cca9-0" n="e8f7c31d">
            <seg n="5a50108d">
              Fru talman! Jag har ungefär samma frågeställning som Håkan Larsson
              och Camilla Sköld Jansson hade, nämligen om Arméns tekniska skola
              i Östersund.
            </seg>
            <seg n="f43ff0d2">
              I regeringens riktlinjer för utarbetande av underlaget för en
              förändrad grundorganisation för Försvarsmakten skriver man följande:
            </seg>
            <seg n="4d34c3cb">
              Kostnader för nyinvesteringar och omlokaliseringar ska minimeras.
            </seg>
            <seg n="86e105b2">
              Hur är denna skrivning förenlig med att flytta Arméns tekniska
              skola från Östersund till Halmstad, då en flytt uppenbarligen
              skulle innebära behov av mycket stora investeringar, ett investeringsbehov
              som skulle kunna undvikas om verksamheten behålls och utvecklas
              i Östersund?
            </seg>
          </u>
          <note type="speaker" n="37106cee">
            Anf. 22 SVEN BERGSTRÖM (c):
          </note>
          <u who="Q5573582" xml:id="i-685cd14ca71d726a-0" n="4ff97c1f">
            <seg n="1adc038f">
              Fru talman! Jag har inte som försvarspolitiker utan som riksdagsledamot
              i största allmänhet och ledamot från Gävleborgs län, som inte
              har någon försvarspolitisk anläggning att slåss för av lokalpatriotiska
              skäl, intresserat mig för den här frågan. Min erfarenhet är dock
              hur en nedläggning hanterades i mitten av 90-talet, nämligen F
              15 i Söderhamn. Då riktades också skarp kritik mot det underlag
              som låg till grund för de beslut som togs. Och jag slås av likheterna
              mellan den situation som var då och den situation som är nu. Och
              jag uppfattar att det snarast är ett ännu svagare sakligt underlag
              som förefaller ligga till grund för de förslag som regeringen
              lägger fram.
            </seg>
            <seg n="f7c37e79">
              När man läser tidningsreferat från försvarsministerns framträdanden
              i landet, när man läser det underlag som har presenterats formellt,
              och när man läser interpellationssvaret här i dag blir man inte
              klokare. Vad finns det i sak för försvarspolitiska starka motiv
              för de förändringar som görs? Vad finns det för logik i de rockader
              som görs? Och var finns de ekonomiska vinster som måste göras?
            </seg>
            <seg n="74bfb88b">
              När jag studerar materialet ser jag inte någon logik, inga starka
              motiv och ingen långsiktig ekonomi. Så sent som 2002, om jag minns
              rätt, slog den här kammaren fast väldigt tydligt och kraftfullt
              att Östersund var en långsiktig framtidsgarnison. Det var för
              bara ett par år sedan, 2002, som denna kammare slog fast just
              detta.
            </seg>
            <seg n="6dad4aa5">
              Hur ska vi upprätthålla ett hyggligt förtroende för långsiktigheten
              och logiken i politiska beslut om vi gör så här dramatiska kast
              där det sakliga underlag och den logik som ligger till grund för
              det hela inte går att se för dem som läser med öppna ögon?
            </seg>
            <seg n="73399c44">
              Den tidigare försvarspolitikern Erik Arthur Egevärn i Östersund
              har offentligt gått ut och sagt att här handlar det inte om saklighet
              och logik. Det handlar om beställningar från högkvarteret. De
              har hela tiden jobbat till exempel för en nedläggning i Östersund.
              Nu har också Försvarsdepartementet och försvarsministern fallit
              till föga; man orkar inte längre stå emot. Om det är så illa,
              då är det väldigt illa också för kraften och tilltron när det
              gäller det politiska beslutsfattandet.
            </seg>
            <seg n="72a67972">
              Jag har som enskild riksdagsledamot motionerat i de här frågorna
              och påpekat att det kanske inte är så klokt att avveckla i både
              Östersund och Arvidsjaur och därmed lämna halva Sverige fullkomligt
              tomt på all militär verksamhet.
            </seg>
            <seg n="c0a53991">
              Jag skulle gärna vilja att försvarsministern kommenterade också
              den aspekten när hon nu försöker svara på alla frågor som redovisats
              här från tidigare talare. Kommentera också gärna logiken i att
              lägga ned verksamhet på ett ställe och sedan bygga upp andra verksamheter
              till höga kostnader. Hur får man ekonomiskt ihop ekvationen när
              det gäller sådana rockader?
            </seg>
          </u>
          <note type="speaker" n="93930c39">
            Anf. 23 Försvarsminister LENI BJÖRKLUND (s):
          </note>
          <u who="Q547534" xml:id="i-fad9c1d93c1854e5-9" n="11ce3ddc">
            <seg n="6ad44f1b">
              Fru talman! Både jag och regeringen vet att förändringarna, som
              är nödvändiga i försvaret, påverkar några orter och några delar
              av Sverige väldigt starkt. Hela den här diskussionen blir obegriplig
              om man inte utgår från att vi har ett radikalt ändrat säkerhetsläge.
              Vi har krav på oss att göra en förstärkning av den civila säkerheten
              för att möta hoten. Vi måste också se till att den militära verksamheten
              bedrivs effektivare än den tidigare skötts.
            </seg>
            <seg n="366d9c81">
              Överbefälhavaren och Försvarsmakten har i sitt budgetunderlag
              till departementet sagt att även om man fick en ökning av anslagen
              på 3 miljarder vill man dra ned antalet utbildningsorter med så
              många som föreslås i den här propositionen. Det tyder på att vi
              i dag har en organisation som kostar för mycket.
            </seg>
            <seg n="4893c109">
              Den beställning som nu har kommit är att vi ska reducera kostnaderna
              i försvaret samtidigt som vi ska se till att få en ändamålsenlig
              struktur.
            </seg>
            <seg n="0d4e3638">
              Nu befinner vi oss i riksdagen. Vi ska ha ett försvar som kan
              försvara hela Sverige om säkerhetsläget skulle ändras. Vi måste
              ha en struktur som är sådan att vi kan öka utbildningen om det
              skulle visa sig att vi får ett sämre läge. Däremot kan vi rationalisera
              utbildningen till färre ställen i Sverige. Så är det. Ni måste
              läsa hela AG GRO:s direktiv. Utgångspunkten var just att åstadkomma
              en sådan här uthållig utbildningsorganisation. I långa stycken
              i AG GRO är kravet att få en sådan struktur när vi nu gör en så
              dramatisk neddragning i en redan ganska liten organisation.
            </seg>
            <seg n="3fc7ea99">
              Därför får de försvarspolitiska kraven trots allt väga tyngst.
              Sedan kommer de ekonomiska och därefter regionalpolitiken och
              de aspekterna. Rycker ni nu ut bara det regionalpolitiska och
              läser om det och hoppar över hela den första delen, som handlar
              om hur vi faktiskt ska få ett effektivt nyttjande av medlen och
              verksamheten i försvaret, blir hela debatten obegriplig.
            </seg>
            <seg n="9937440f">
              Vi står nu inför att göra en avvägning som är viktig och som
              handlar om hela Sverige. Då kan jag konstatera att vi har olika
              geografi och olika klimat i olika delar av vårt land. Vi måste
              utbilda inom försvaret under dessa olika klimatförhållanden och
              dessa olika geografiska förutsättningar för att ha den kompetensen
              om det skulle visa sig att världsläget försämras och vi måste
              tänka mer på yttre hot från ett annat land.
            </seg>
            <seg n="61744091">
              Det gör att den delen då faller mycket tungt. Men hela tiden
              har vi arbetat med att också ta in den regionalpolitiska kompetensen.
              Det har naturligtvis varit viktigt både i AG GRO och, inte minst,
              i regeringens beredning av ärendet att sedan ställa frågan om
              man inte kan göra på annat sätt. Vi vet ju också att en del orter
              är starkt påverkade, att människor starkt berörs och att det här
              får stort genomslag. När det inte går har vi i stället sagt att
              det då blir ett desto större ansvar att se till att de här orterna
              och regionerna får möjlighet till en ny utveckling där försvaret
              inte är basen. Det finns också med i propositionen.
            </seg>
          </u>
          <note type="speaker" n="a572c7fe">
            Anf. 24 HÅKAN LARSSON (c):
          </note>
          <u who="Q5937692" xml:id="i-505c56db54d07b8d-1" n="75722439">
            <seg n="90eca433">
              Fru talman! Jag är väl medveten om att vi har ett nytt säkerhetspolitiskt
              läge i vår del av världen. Men det finns ingenting i den här propositionen
              som i sak övertygar mig om att inte den mest effektiva garnisonen
              som finns i det här landet skulle kunna användas för utbildning
              av de militärer som vi behöver i framtiden ingenting!
            </seg>
            <seg n="f8597acc">
              Tvärtom är det så att här finns en väldigt bra utbildningsplattform
              för att Sverige ska kunna ta sitt internationella ansvar till
              exempel. Det finns utmärkta övningsområden, långt större och långt
              bättre än i södra Sverige. Det enda som talar mot Östersund sägs
              vara att stridsvagnar inte skulle kunna användas på skjutfältet
              i Grytan, men det kan de visst. Detta är alltså en direkt felaktighet,
              och så är det hela tiden.
            </seg>
            <seg n="aabda010">
              Man har uppenbarligen redan från början bestämt sig för att denna
              mycket goda garnison ska läggas ned, vilket jag beklagar väldigt
              mycket. Jag hoppas att vi kan ändra på detta.
            </seg>
            <seg n="845461a2">
              Det handlar om en billig garnison. Stora samordningsvinster kan
              göras. Man kan undvika nyinvesteringar för många hundra miljoner
              i andra delar av landet. Det blir långt mindre hyreskostnader
              om man använder de lokaler som redan finns i Östersund i stället
              för att investera i Halmstad, Skövde och Karlberg.
            </seg>
            <seg n="65673b0a">
              På s. 21 står det i den nya propositionen om grundorganisationen
              att man ska granska alla organisationsenheter utifrån faktorerna
              utbildningsförutsättningar, integrerad garnison, kompetenscentrum,
              hyreskostnad år 2008, behov av nyinvesteringar och miljöfrågor.
              Sedan ska man sammanfatta en värdering vad gäller en rationell
              och effektiv plattform och en långsiktigt hållbar enhet.
            </seg>
            <seg n="6217b8c8">
              Var finns sammanställningen där man vägt samman dessa olika faktorer?
              Jag skulle vilja se den, för jag är fullständigt övertygad om
              att man, om man verkligen gör som det sägs i både AG GRO och propositionen,
              aldrig skulle komma fram till att den garnison som förmodligen
              bäst uppfyller de här kriterierna ska läggas ned till fullo. I
              stället har man använt metoden att plocka bort först en enhet
              och sedan en. Sedan kan man inte ha kvar den sista heller.
            </seg>
            <seg n="c3f8f5d2">
              Hade man i stället frågat sig vad den svenska Försvarsmakten
              har i Östersund som vi behöver för framtiden hade man kommit fram
              till att här finns den modernaste militära utbildningsanläggningen
              vi har, i nära anslutning till det nya Mittuniversitetet. Den
              måste vi ha kvar. Vad behöver vi för att försörja denna anläggning?
              Ja, om man frågade sig det hade man kommit fram till att I 5 behövs
              för en utbildningsplattform i anslutning till den här utbildningsanläggningen.
              Då hade man fått en helt annan slutsats än man nu fått genom att
              tillämpa modellen att ta en enhet i taget. Det som kanske är det
              bästa i den militära anläggningen i Östersund blir kvar till sist,
              och då kan man inte ha kvar det heller.
            </seg>
            <seg n="eab21a73">
              Jag hoppas fortfarande att det finns lite sunt förnuft och att
              man inte vidtar åtgärder som innebär stora merkostnader, för det
              är vad som blir fallet. Det är ju inte billigare och effektivare
              att skrota det som man satsat miljardbelopp i sedan år 1984 då
              ATS etablerades i Östersund som en utlokalisering och som man
              sedan har byggt upp och utvecklat så att det kanske är Europas
              mest toppmoderna utbildning i dag på det militära området.
            </seg>
          </u>
          <note type="speaker" n="d47fdf50">
            Anf. 25 CAMILLA SKÖLD JANSSON (v):
          </note>
          <u who="Q4979216" xml:id="i-3a2ea66b68f70488-1" n="fcf33f87">
            <seg n="3f05d239">
              Fru talman! Det är ingen som har ifrågasatt uppfattningen att
              vi ska ha ett effektivt försvar. Ingen har heller ifrågasatt besparingarna,
              även om jag vet att vi som debatterar i dag har olika åsikter
              om volymerna. Ingen har ifrågasatt besparingarna, och vi är överens
              om ifrågasättandet av hur det går till. Vi är överens om att det
              finns stora brister i underlaget. Det handlar om brister som att
              regeringen inte ens ser till att fullfölja sina egna direktiv
              direktiv som ibland är intressanta och i andra situationer inte
              intressanta och där det finns en rad sakfel.
            </seg>
            <seg n="5e99f6af">
              Självklart har vi från regionen noga studerat underlaget. Det
              finns inga försvarspolitiska skäl angivna för att lägga ned Östersunds
              garnison. Vi kan inte hitta dem.
            </seg>
            <seg n="18cff9f9">
              Vi kan inte heller se att man har redovisat långsiktiga ekonomiska
              vinster. Man har inte på något sätt redovisat vad befintlig verksamhet
              kostar i dag, vilka investeringar som gjorts så att det går att
              jämföra med vad det kostar att flytta. När man resonerar om brister
              måste man ta med regionalpolitiska aspekter. Det handlar enligt
              direktiven inte bara om att de ska kastas in efteråt, utan de
              regionalpolitiska aspekterna ska finnas med i själva processen.
            </seg>
            <seg n="48f7f673">
              Man blir inte mindre misstänksam när man läser ÖB:s uttalande
              i senaste numret av tidningen Värnpliktsnytt. Han säger att det
              är dyrare och svårare att lägga ned enskilda förband i stället
              för att lägga ned hela garnisoner. Har man det som utgångspunkt
              och som arbetshypotes, alltså kortsiktighet och totalt frångående
              från direktiven, stämmer pusselbitarna. Men det är inte trovärdigt.
              Vi har ett trovärdighetsproblem.
            </seg>
            <seg n="873641fd">
              Regeringen har ingenting att förlora på att ta fram ett nytt
              underlag. Det skulle tvärtom hedra regeringen. Det skulle hedra
              försvarsministern, och det skulle vara bra för demokratin om regeringen
              visade att man lyssnar på rimliga sakargument, jobbar vidare med
              förslaget, presenterar alternativ och fortsätter debatten. Det
              här är ett viktigt beslut som ska fattas med ett bra underlag
              som vi alla kan känna oss trygga med.
            </seg>
          </u>
          <note type="speaker" n="c0a56a3b">
            Anf. 26 MARIA ÖBERG (s):
          </note>
          <u who="Q4980261" xml:id="i-87f0a6e91138efa2-1" n="46755c29">
            <seg n="0cf83e4d">
              Fru talman! Jag får väl tacka försvarsministern för att hon återigen
              har varit rätt så tydlig i sin argumentation om hur man från Försvarsmakten
              har diskuterat och hur försvarsministern och regeringen har tagit
              fram sitt beslutsunderlag, även om man på vissa håll inte alltid
              håller med om det.
            </seg>
            <seg n="1c681ce5">
              Jag måste ändå konstatera att det kommer att bli en trovärdighetsfråga
              för regeringen som helhet att se till att till exempel Arvidsjaur
              med sina unika förutsättningar men också sina speciella svårigheter,
              får en bra framtida utveckling på arbetsmarknaden. Ansvaret tror
              jag och vet att hela regeringen känner.
            </seg>
            <seg n="9b3221ce">
              En hel region i Norrbottens inland känner sig faktiskt hotad.
              Människorna har tydligt visat det när de manifesterade i Arvidsjaur
              för ett antal veckor sedan. Vettiga och framtidsorienterade beslut
              från regeringen och denna kammare krävs för att människorna i
              Arvidsjaur ska kunna ha framtidstro.
            </seg>
          </u>
          <note type="speaker" n="658c55c5">
            Anf. 27 GUNNAR SANDBERG (s):
          </note>
          <u who="Q3374587" xml:id="i-57cefe04f702cca9-1" n="e8f7c31d">
            <seg n="ace50462">
              Fru talman! Försvarsministern! Jag förstår att du har svårt att
              ändra på det beslutet. Jag håller fullt med om vad Håkan Larsson
              och Camilla Sköld Jansson har sagt, men i stället för att upprepa
              det menar jag att om riksdagen beslutar att lägga ned den militära
              verksamheten i Östersund måste staten se till att det fortfarande
              är möjligt för människor att bo och arbeta i Jämtland.
            </seg>
            <seg n="e06c6373">
              Vi har ren luft och fantastisk natur. Vi har gott om skog och
              andra naturtillgångar. Det finns stora möjligheter att skapa sysselsättning
              i Jämtland. Men det behövs rejält stöd från statens sida.
            </seg>
            <seg n="b9392061">
              För varu- och persontransporter behöver vi en snabbtågsförbindelse
              till Helsingfors. För varutransporters skull måste järnvägen till
              Atlantkusten förbättras. Vi behöver också ordentliga vägar och
              flygförbindelser som vi kan lita på. Det behövs ett ordentligt
              data- och mobilnät, inte minst för småföretagarna. Det behövs
              riskkapital för att kunna utveckla turismen och den småskaliga
              matproduktionen i länet. Det krävs mer resurser till forskning
              för att utveckla träteknik och annan basindustri. Det behövs mer
              högskoleutbildning och lokalisering av statliga verk för att bredda
              arbetsmarknaden i länet.
            </seg>
            <seg n="6d926595">
              Vi som bor i Jämtland vill bo kvar i Jämtland. Det kan vi inte
              göra utan arbete. Vi kräver att staten tar ett stort ansvar för
              detta.
            </seg>
          </u>
          <note type="speaker" n="94b8ddec">
            Anf. 28 SVEN BERGSTRÖM (c):
          </note>
          <u who="Q5573582" xml:id="i-685cd14ca71d726a-1" n="4ff97c1f">
            <seg n="b148508d">
              Fru talman! Jag lyssnade noggrant och antecknade också försvarsministerns
              senaste inlägg på fyra minuter. Jag väntade på att siffrorna,
              sakargumenten och tyngden i försvarsministerns starka skäl för
              det förslag som hon har redovisat skulle komma. Men jag väntade
              förgäves. Jag noterade aldrig de tunga argument och de nya faktauppgifter
              som kunde vederlägga den här debatten ordentligt.
            </seg>
            <seg n="c128cf59">
              Försvarspolitiska krav, säger försvarsministern. Det är första
              punkten, ekonomin den andra. Vad gäller de punkterna kan jag inte
              se att försvarsministern redovisar någonting som skulle ändra
              på den bedömning som riksdagen gjorde för bara några år sedan,
              att Östersund skulle vara en långsiktig framtidsgarnison. Enligt
              de direktiv som regeringen gav i planeringsanvisningarna ska man
              satsa på stora sammanhållna garnisoner. Innebörden i beslutet
              är precis motsatsen. Man låter solitärer finnas kvar, medan en
              stor sammanhållen och en väl fungerande garnison ska avvecklas.
            </seg>
            <seg n="1a826074">
              När det gäller ekonomin förefaller det som att de här rockaderna
              medför väldigt stora kostnader, en halv miljard, kanske ännu mera,
              för att förändra verksamheten och bygga upp den på ett nytt ställe,
              avveckla ganska nyligen gjorda investeringar i Arvidsjaur och
              Östersund och bygga upp på annat håll. Vari ligger ekonomin, långsiktigheten,
              i detta?
            </seg>
            <seg n="32fa1284">
              Jag tyckte att försvarsministern också nämnde ordet långsiktighet.
              Återkom gärna och precisera hur en vanlig människa ska kunna uppfatta
              långsiktigheten i detta, när man nu ändrar på det som för bara
              några år sedan sades skulle vara långsiktigt. Det säkerhetspolitiska
              läget har inte ändrats dramatiskt under de senaste två tre åren
              i alla fall. Även då gjorde vi den bedömningen att vi långsiktigt
              skulle kunna dra ned på försvaret.
            </seg>
            <seg n="f278bd4c">
              Jag är orolig för att om det här beslutet fullföljs kommer anseendet
              för politiken att politiken ska bygga på logiska och sakliga grunder
              att urholkas allvarligt. Det ska bli intressant att se om försvarsministern
              som försvarsminister överlever ett så här uselt förslag.
            </seg>
          </u>
          <note type="speaker" n="3ff7f164">
            Anf. 29 Försvarsminister LENI BJÖRKLUND (s):
          </note>
          <u who="Q547534" xml:id="i-fad9c1d93c1854e5-10" n="11ce3ddc">
            <seg n="a7d0ed04">
              Fru talman! Allra först vill jag säga att när vi prövar de här
              frågorna är det viktigt med de försvarspolitiska ställningstagandena.
              Det är helt grundläggande. Vi har en väsentligt neddragen ekonomi
              för försvaret i dag jämfört med vid det förra försvarsbeslutet.
              Det betyder naturligtvis att verksamhet ska reduceras, människor
              ska sägas upp, orter ska försvinna som försvarsorter. Då är det
              som var ganska självklart för tre fyra år sedan inte lika självklart.
            </seg>
            <seg n="fc30a757">
              Då kommer nästa sak geografin. Vi behöver kunna Norrland, det
              subarktiska. Vi behöver kunna det mellansvenska landskapet, och
              vi behöver kunna det södra. Norrland har två utmärkta garnisoner,
              en i Östersund, den andra i Luleå/Boden. De står mot varandra.
              Vi kan inte lägga all militär utbildning i Norrland om vi också
              ska behärska klimatet i Mellansverige och södra Sverige. Så enkelt
              är det egentligen. När man till slut måste ta ställning ställs
              två utmärkt välfungerande garnisoner mot varandra. Det är vad
              man är tvungen att göra, om man menar att försvaret långsiktigt
              ska bibehålla sin kompetens för att kunna försvara hela Sverige
              om läget skulle försämras. Det är en viktig sak att komma ihåg.
            </seg>
            <seg n="08bfc3a8">
              Hela förslaget med investeringar som tillkommer och verksamheter
              som tas bort innebär att kostnaderna för bara hyror för Försvarsmakten
              som helhet kommer att minska med 400 miljoner till år 2008, vilket
              är en ansenlig besparing.
            </seg>
            <seg n="4eea6e44">
              Till detta kommer att vissa verksamheter också måste rationaliseras
              och krympas. Volymerna är så små att de inte motiverar att verksamheterna
              finns på flera ställen.
            </seg>
            <seg n="64507cbb">
              Det är därför som militärhögskolorna reduceras. Vi ska inte utbilda
              lika många officerare i fortsättningen. Det är också därför som
              man inte kan ha en teknisk skola för varje försvarsgren.
            </seg>
            <seg n="fb631cfe">
              Vi har investerat för armén i Östersund, och vi har gjort stora
              investeringar för flyget i Halmstad. Där står vi nu. Vilken av
              dessa båda orter ska ha den tekniska skolan?
            </seg>
            <seg n="266755a8">
              Vi har redan konstaterat att Boden/Luleå är en bättre garnison
              när det gäller att öva och behålla förmågan i norra Sverige och
              i subarktisk miljö. Då blir både den tekniska skolan och militärhögskolan
              en ensam verksamhet i Östersund, vilket gör organisationen svagare.
            </seg>
            <seg n="7e4176d7">
              Samtidigt måste man i Östersund inse att om vi ska förlägga hela
              försvarets tekniska skola till Östersund, då måste alla investeringar
              som är gjorda i Halmstad för flygets tekniska skola flyttas till
              Östersund. Det medför naturligtvis också en kostnad, och den sammantagna
              investeringskostnaden blir högre i Östersund än om man skulle
              bibehålla verksamheten i Halmstad.
            </seg>
            <seg n="4c55b0ed">
              Ekonomin har betydelse. Målet och avsikten är att vi ska reducera
              försvarets ram med 3 miljarder efter den här beslutsperioden.
              Erfarenheterna från den tidigare perioden gör att det inte är
              möjligt om man inte är radikal när det gäller både personalförsörjningen
              och hur verksamheten bedrivs.
            </seg>
          </u>
          <note type="speaker" n="6c4cf447">
            Anf. 30 HÅKAN LARSSON (c):
          </note>
          <u who="Q5937692" xml:id="i-505c56db54d07b8d-2" n="75722439">
            <seg n="c1d4f1e1">
              Fru talman! Leni Björklund säger att hyreskostnaderna minskar
              med 400 miljoner, men det skulle ju kunna vara mycket mer. Vi
              har befintliga lokaler i Östersund som kan svälja alla försvarets
              tekniska skolor, om man vill. I Halmstad måste man bygga nya teknikhus,
              i Skövde måste man bygga nytt och investera och i Karlberg har
              man väldigt höga hyror jämfört med Östersund. Den ekonomiska beräkningen
              håller alltså inte i verkligheten. Skulle den göra det, skulle
              jag vilja se på papper vad det är som gör att det blir billigare
              att investera i nya lokaler i Halmstad än att använda de befintliga
              i Östersund. Det där går inte ihop.
            </seg>
            <seg n="8040a432">
              Vid förra försvarsbeslutet var det en uttalad tanke som Sven
              Bergström sade tidigare att Östersund som garnison var en långsiktig
              satsning. Jag har pratat mycket med Erik Arthur Egervärn om detta,
              och man var helt överens om det när man fattade det beslutet.
              Det är därför som det har investerats så mycket i Östersund. Fastigheterna
              där är i dag tiptop, långt bättre än i många av de förband som
              man nu ska ha kvar och som man därför tvingas att göra stora investeringar
              i.
            </seg>
            <seg n="a72a2b7b">
              Det här underlaget borde utsättas för en kritisk granskning av
              oberoende instanser, och inte bara påstås vara sanning rakt upp
              och ned. Det övertygar ingen som sätter sig någorlunda in i vad
              det egentligen handlar om.
            </seg>
            <seg n="ecce7ac2">
              Även om det vore tungt skulle vi acceptera ett förslag om att
              lägga ned i Östersund om det fanns begripliga motiv för det, men
              det finns inga hållbara motiv. Risken är därför stor att regeringens
              förslag, om det blir verklighet, leder till minskad försvarsvilja
              och ökad misstro mot beslutsfattarna.
            </seg>
            <seg n="1a6aebbe">
              Mitt förslag är: Gör om! Det måste kunna finnas ett mycket bättre
              och sakligare förslag än det här.
            </seg>
          </u>
          <note type="speaker" n="3144f0ea">
            Anf. 31 CAMILLA SKÖLD JANSSON (v):
          </note>
          <u who="Q4979216" xml:id="i-3a2ea66b68f70488-2" n="fcf33f87">
            <seg n="93dfdad3">
              Fru talman! Jag vill börja med att understryka de siffror som
              Håkan Larsson nämner när det gäller de militära skolorna och det
              faktum att det finns utrymme i Östersund för att ha all verksamhet
              där.
            </seg>
            <seg n="56b354ea">
              Sedan har jag funderat mycket på detta med geografisk viljeinriktning.
              Som jag tolkar det gjorde försvarsministern detta nästan till
              en klimatfråga, att det är den som är den intressanta och som
              ska vara överordnad allt annat. Det är en märklig argumentering.
              Utan att vara expert på försvarsfrågor menar jag att det är väl
              ändå förhållandena på övningsfält och skjutfält som avgör den
              delen.
            </seg>
            <seg n="2766d66c">
              Med risk för upprepning konstaterar jag bara att regeringens
              egna direktiv inte har fullföljts. Man har inte vägt in det faktum
              att Östersund i dag är en sammanhållen garnison. Man har inte
              visat ekonomiska kalkyler som håller långsiktigt. Man har inte
              visat försvarspolitiska skäl som motiverar en nedläggning i Östersund.
              Man har inte heller visat att de regionalpolitiska aspekterna
              har funnits med. Dessutom har man inte tagit hänsyn till miljöaspekter
              och det faktum att Östersunds garnison har miljöprövade övnings-
              och skjutfält. I stället satsar man på övnings- och skjutfält
              där man inte vet hur det går med miljöprövningarna.
            </seg>
            <seg n="59abf4b4">
              Vi kan göra listan väldigt lång. Det är ett demokratiskt problem
              om det inte är möjligt att med sakliga argument och fakta få regeringen
              att lyssna och att återkomma med ett väl berett förslag som lever
              upp till regeringens egna direktiv.
            </seg>
          </u>
          <note type="speaker" n="ed799511">
            Anf. 32 Försvarsminister LENI BJÖRKLUND (s):
          </note>
          <u who="Q547534" xml:id="i-fad9c1d93c1854e5-11" n="11ce3ddc">
            <seg n="102e6880">
              Fru talman! Här i Sveriges riksdag ska vi se till att det blir
              ett försvar för hela Sverige. Jag har haft i uppgift att bereda
              ett sådant förslag där ett av kraven från partierna har varit
              att kostnaderna kraftigt ska reduceras. Det har varit min uppgift.
              Då får man inte glömma bort att man sitter i Sveriges riksdag
              och ska se till helheten och inte bara vara fokuserad på en ort.
            </seg>
            <seg n="5f2ca2e4">
              Jag har lyssnat på företrädare från alla orter där det bedrivs
              utbildning under de besök som jag har gjort där, och jag kan garantera
              att vi skulle ha exakt samma debatt i dag om någon annan ort hade
              varit utpekad. Så starkt är det lokala engagemanget för den verksamhet
              som bedrivs.
            </seg>
            <seg n="e26e465c">
              Det går inte, Håkan Larsson, att flytta flygets tekniska delar
              utan att göra investeringar i Östersund om man ska ha den tekniska
              skolan där. Man måste också göra investeringar om man ska flytta
              ned arméns tekniska skola och slå ihop allt till Försvarsmaktens
              tekniska skola för att gemensamt kunna utnyttja lärarkompetens,
              viss utrustning och även lokaler. Det går inte att göra detta
              utan investeringar i Östersund.
            </seg>
            <seg n="bc4daa70">
              I 19:s skjutfält är bättre. I Östersund säger man att man inte
              kan använda stridsvagnar i manöverstrid i Grytan, utan man säger
              att det inte behövs i det framtida försvaret. Det är en bedömning
              som inte delas av Försvarsmakten, utan det är något som man ställer
              som ett grundläggande krav för hela det fortsatta arbetet.
            </seg>
            <seg n="6ddbe9d1">
              Det handlar inte om klimat, Camilla Sköld Jansson, utan det handlar
              om olika naturtyper, om att kunna behärska geografin som är olika
              i vårt avlånga land. Det är en av våra styrkor och det som gör
              Sverige vackert. Men det ställer också särskilda krav på kompetens
              när man ska utbilda inom försvaret. Därför kan man inte vilket
              jag har prövat förlägga all verksamhet till Norrland. Det går
              inte om vi ska se till att hela Sverige kan försvaras.
            </seg>
            <seg n="b5c10ba2">
              Det är dessa utgångspunkter som jag måste ha när jag ska ta fram
              ett förslag för regeringens räkning. Regeringen har fört hårda
              debatter, för vi vet att vi måste också ta ett ansvar för regionerna
              när försvaret inte längre är den bas som man kan bygga på.
            </seg>
          </u>
          <note n="5043acf6">
            Överläggningen var härmed avslutad.
          </note>
          <note n="fd80d0b0">
            8 § Svar på interpellation 2004/05:70 om drogtest av värnpliktiga
          </note>
          <note type="speaker" n="87a43ba5">
            Anf. 33 Försvarsminister LENI BJÖRKLUND (s):
          </note>
          <u who="Q547534" xml:id="i-fad9c1d93c1854e5-12" n="11ce3ddc">
            <seg n="a8a7d355">
              Fru talman! Else-Marie Lindgren har frågat mig när jag kommer
              att lägga fram en proposition som behandlar ändring av pliktlagen
              vilken får till följd att slumpvisa drogtester av värnpliktiga
              kan utföras på förbanden.
            </seg>
            <seg n="ad4ee586">
              De totalförsvarspliktigas skyldighet att genomgå medicinska undersökningar
              framgår av 5 kap. 1 § lagen (1994:1809) om totalförsvarsplikt.
              Bestämmelsen föreskriver att den som fullgör värnplikt är skyldig
              att genomgå de medicinska och psykologiska undersökningar som
              krävs för att utveckla och bedöma hans eller hennes förutsättningar
              att tjänstgöra inom totalförsvaret. I förarbetena till 5 kap.
              1 § klargörs att blodprovstagning kan vara en sådan undersökning
              som är nödvändig för att utreda en totalförsvarspliktigs förutsättningar
              för tjänstgöring. I förarbetena anförs vidare att en viss undersökning
              endast får göras om den är motiverad med hänsyn till den verksamhet
              som bedrivs vid det förband eller det verksamhetsställe där tjänstgöringen
              fullgörs. Det kroppsliga ingreppet bör alltid vara nödvändigt
              för att bedöma förutsättningarna för den totalförsvarspliktiges
              förmåga att tjänstgöra i just den befattning som han eller hon
              ska upprätthålla.
            </seg>
            <seg n="f07f68e6">
              Försvarsmakten har uppgett att det inte finns några hinder för
              att genomföra drogtester inom ramen för gällande lagstiftning,
              men att sådana tester inte får ske slumpvis. Försvarsmakten har
              därför genomfört tester då misstanke om berusning eller missbruk
              funnits.
            </seg>
            <seg n="25fb4dbd">
              Jag anser att statsmakterna har ett särskilt stort ansvar att
              sörja för att landets totalförsvarspliktiga utbildas i drogfri
              miljö detta då dessa unga kvinnor och män under plikt är inkallade
              till tjänstgöring och bedriver sådan verksamhet som kräver särskild
              uppmärksamhet och försiktighet, till exempel hantering av vapen
              och olika fordon. Vi har ett ansvar för dessa unga kvinnors och
              mäns säkerhet vid tjänstgöringen. Vi måste därför hela tiden se
              över verksamheten. Försvarsmaktens drogförebyggande verksamhet
              är ett viktigt led i säkerhetsarbetet. Vi behöver därför också
              se över hur den verksamheten kan breddas och förbättras ytterligare.
              Denna typ av åtgärder är väsentliga för att kunna skapa en högre
              verksamhetssäkerhet.
            </seg>
            <seg n="8196e218">
              Jag anser att den drogförebyggande verksamheten är så viktig
              att jag är beredd att vidta ytterligare åtgärder om det krävs.
            </seg>
            <seg n="a326c9d5">
              I fråga om en förändring av lagstiftningen på området så att
              en utökning av omfattningen av drogtester kan göras vill jag först
              säga att jag anser att ett omfattade och mycket viktigt arbete
              mot droger bedrivs inom Försvarsmakten. Jag anser också att det
              är oerhört viktigt att ett sådant arbete kan bedrivas effektivt
              så att resultat nås. Att utöka skyldigheten enligt lag är dock
              förenat med svårigheter. De totalförsvarspliktigas skyldighet
              att genomgå medicinska undersökningar är i viss utsträckning en
              inskränkning av den grundlagsskyddade kroppsliga integriteten.
              Enligt regeringsformen får dessa fri- och rättigheter inte begränsas
              mer än vad som är nödvändigt med hänsyn till ändamålet.
            </seg>
            <seg n="ed2e70ed">
              Jag är dock beredd att om det behövs låta göra en översyn av
              reglerna på området för att se om möjligheterna till en utökad
              kontroll av droganvändning kan göras avseende de totalförsvarspliktiga.
            </seg>
          </u>
          <note type="speaker" n="6529af27">
            Anf. 34 ELSE-MARIE LINDGREN (kd):
          </note>
          <u who="Q4962726" xml:id="i-6a7d4d60145bf828-0" n="1be1ee5f">
            <seg n="37bcd86d">
              Fru talman! Det känns som om ministern håller med mig men ändå
              inte vågar ta steget fullt ut och ändra lagstiftningen så att
              det går att genomföra slumpvisa drogtester. Vad är det egentligen
              som hindrar ministern? Inte ska det väl behöva hända en svår olycka
              innan ministern vidtar åtgärder? Det är det som vi oroas för,
              och jag oroas för.
            </seg>
            <seg n="987243a8">
              I den stora rapport som Värnpliktsrådet lade fram för en tid
              sedan ser man med stor oro på att det i dag finns en tolerantare
              attityd mot droganvändning bland värnpliktiga. Det handlar inte
              bara om alkohol utan också om de nya droger som vi talar om. Man
              kanske inte upptäcker dem direkt och har kanske inte heller någon
              utbildning om dem, och det kan ge ödesdigra följder. Jag pratar
              om drogerna GHB och GBL. Det finns också en ny drog som heter
              BD.
            </seg>
            <seg n="a743f007">
              Fru talman! Det är jättebra att det görs medicinska undersökningar,
              och det krävs ju för att se vilken befattning man är lämplig för.
              Men det händer mycket under tiden som man är inkallad. Man får
              även utbildning om en drogfri miljö, som ministern tog upp här,
              men tyvärr räcker inte det.
            </seg>
            <seg n="848ccc18">
              I trafiken kan du bli stoppad när som helst vid en slumpvis kontroll.
              Jag tror säkert att de flesta av oss varit med om det. På samma
              sätt borde det kunna göras en kontroll av de värnpliktiga. Är
              det farligare att köra bil eller moped än att framföra tunga fordon
              i terräng eller handha skjutvapen? frågar jag ministern.
            </seg>
            <seg n="d2ba3572">
              Ministern säger också att hon tänker se över reglerna. Det har
              gjorts en utredning som visar att det behövs en lagändring, och
              det är både Försvarsmakten och de värnpliktiga överens om. Varför
              inte föreslå detta innan det händer något? De värnpliktiga är
              ju den största resurs vi har inom Försvarsmakten.
            </seg>
          </u>
          <note type="speaker" n="bbefe380">
            Anf. 35 Försvarsminister LENI BJÖRKLUND (s):
          </note>
          <u who="Q547534" xml:id="i-fad9c1d93c1854e5-13" n="11ce3ddc">
            <seg n="7b261b1d">
              Fru talman! Jag tror att Else-Marie Lindgren och jag är helt
              överens om att det är orimligt att ha droger under värnpliktstjänstgöring
              och i Försvarsmakten över huvud taget under tjänstgöring och arbete.
              Därför är det det drogförebyggande arbetet som gör att vi över
              huvud taget kan få bukt med den typen av allvarliga övergrepp
              som att tillgripa droger under sin tjänstgöring så att man inte
              är i form när tjänstgöringen ska påbörjas. Det arbetet måste till.
              Försvarsmakten arbetar också med de frågorna, men jag är övertygad
              om att ytterligare kan göras.
            </seg>
            <seg n="c5f0b213">
              Jag har prövat frågan om lagstiftning, självklart. Försvarsmakten
              har rätt till blodprovstagning av värnpliktiga under tjänstgöring
              för att kontrollera att de kan utföra sitt arbete. Det som man
              inte har rätt till är slumpvisa blodprovstagningar. Om man tar
              sig den rättigheten är det en allvarlig inskränkning av våra grundlagsskyddade
              fri- och rättigheter. Den rättigheten förekommer bara på ett enda
              område, nämligen inom kriminalvården. Den kom till därför att
              det fanns så mycket narkotika i kriminalvården att det var motiverat
              att göra de slumpmässiga provtagningarna.
            </seg>
            <seg n="0d67baad">
              Jag vill inte säga att värnplikten och Försvarsmakten är så belastad
              av droger att det är möjligt att använda som exempel på varför
              man ska göra denna inskränkning av grundlagsskyddade rättigheter.
              Det handlar ju om människor som vi tar in med plikt. Då har vi
              också ett ansvar att respektera rättigheterna. Men jag har sagt
              att om man nu inte kan komma längre i att nå drogfrihet är jag
              beredd att överväga lagstiftning, därför att det är i så fall
              en nödvändig del i säkerhetsarbetet.
            </seg>
          </u>
          <note type="speaker" n="1d951f3a">
            Anf. 36 ELSE-MARIE LINDGREN (kd):
          </note>
          <u who="Q4962726" xml:id="i-6a7d4d60145bf828-1" n="1be1ee5f">
            <seg n="2678e052">
              Fru talman! Jag tackar för det svaret. Det öppnar ändå upp för
              att vi ser ett allvar i problematiken. Det tror jag är viktigt.
              Även de värnpliktiga själva önskar slumpvisa drogtester, även
              om de förstår att det innebär en integritetskränkning.
            </seg>
            <seg n="d41b9c47">
              Ministern har pratat om den förebyggande verksamheten och vill
              både förbättra och bredda den. Jag skulle vilja veta lite mer
              om på vilket sätt, men det kan vi väl återkomma till vid ett annat
              tillfälle.
            </seg>
            <seg n="46b13aae">
              Jag skulle också önska att Försvarsmakten tar ett ansvar för
              rehabilitering när man upptäcker att värnpliktiga har drogproblem.
              Finns det några sådana planer i dag? Det vore också önskvärt att
              de sociala myndigheterna kontaktas i någon mån, eftersom vi har
              att göra med unga människor som behöver hjälp och som befinner
              sig i en känslig period i livet. Jag tror att här kan både kamrater
              och befäl vara ett fint stöd och förebygga problem som kan uppstå.
            </seg>
          </u>
          <note type="speaker" n="f6883d01">
            Anf. 37 Försvarsminister LENI BJÖRKLUND (s):
          </note>
          <u who="Q547534" xml:id="i-fad9c1d93c1854e5-14" n="11ce3ddc">
            <seg n="f564cc35">
              Fru talman! Det är inte så enkelt att utföra just de slumpvisa
              testerna. Det kan man ibland komma överens om i avtal mellan parter
              på en arbetsmarknad. Men de värnpliktiga har inte riktigt den
              typen av möjlighet genom företrädare.
            </seg>
            <seg n="89e8fb9d">
              Det är en viktig signal att man är positiv till slumpvisa drogtester.
              Men det är inte tillräckligt för att man ska kunna ha det som
              en legal bas eftersom lagstiftningen är väldigt hård på området.
            </seg>
            <seg n="0d46c184">
              Man har inom Försvarsmakten sagt att man är beredd att intensifiera
              det drogförebyggande arbetet. Det är viktigt. Det finns tendenser
              att användningen av droger ökar. Då måste man också intensifiera
              arbetet.
            </seg>
            <seg n="263da469">
              Vi har gjort en annan sak i försvarspropositionen. Vi har stärkt
              säkerhetsarbetet i försvaret. Det ska man också se som en del
              i det hela. Genom att göra så att säkerhetsarbetet får en viss
              självständighet kan man också rapportera om företeelser på ett
              annat sätt än vad man har kunnat.
            </seg>
            <seg n="7b6d0ded">
              Kvar står att det handlar om att påverka attityder. Det gäller
              att ta hand om den som har missbruksproblem och se till att man
              löser det. Där har Försvarsmakten själv sagt att den kan göra
              mer och är beredd att arbeta med de frågorna. Det är den positiva
              grunden.
            </seg>
            <seg n="fe5dee33">
              Jag är lite besviken på att man emellanåt fokuserar mycket på
              lagstiftningen. Det ska man använda i sista hand. Det är svårt
              att ändra lagen på den här punkten. Det ska vi ha klart för oss.
            </seg>
            <seg n="c8a0c878">
              Därför är det viktigt att vi under tiden trycker på så mycket
              som möjligt att vi åtminstone är alldeles bergsäkra på att varje
              möjlighet till annan drogförebyggande verksamhet har prövats innan
              vi behöver ändra lagen.
            </seg>
            <seg n="dbe83d14">
              Vi kan inte koncentrera oss på lagändringen. Den kanske måste
              till. Men den blir svår.
            </seg>
          </u>
          <note type="speaker" n="730f12e9">
            Anf. 38 ELSE-MARIE LINDGREN (kd):
          </note>
          <u who="Q4962726" xml:id="i-f54f2b2dee981aa5-0" n="1be1ee5f" next="i-eeb8a625eb7f5651-0">
            <seg n="3b598645">
              Fru talman! Jag tackar återigen för svaret. Det är en viktig
              del i det nya försvar som vi nu ska forma. Det gäller inte minst
              utifrån att man till stor del också är ute i internationell tjänstgöring.
              Då har säkerhetsdelarna en viktig funktion att fylla. Jag tackar
              för svaret.
            </seg>
          </u>
          <note n="5043acf6">
            Överläggningen var härmed avslutad.
          </note>
          <note n="62c01b49">
            Ajournering
          </note>
          <note n="83782a6b">
            Kammaren beslutade kl. 13.52 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="Q4962726" xml:id="i-eeb8a625eb7f5651-0" n="1be1ee5f" prev="i-f54f2b2dee981aa5-0">
            <seg n="1e8b7500">
              Återupptagna förhandlingar
            </seg>
            <seg n="863e062b">
              Nu har vi veckans frågestund. Följande statsråd kommer att delta:
              vice statsminister Bosse Ringholm, justitieminister Thomas Bodström,
              försvarsminister Leni Björklund, socialminister Berit Andnor som
              ersätter statsrådet Barbro Holmberg och statsrådet Ylva Johansson.
              Vice statsminister Bosse Ringholm besvarar både allmänpolitiska
              frågor och frågor inom sitt eget ansvarsområde. Frågor till övriga
              statsråd förutsätts beröra deras ansvarsområden inom regeringen.
            </seg>
            <seg n="e86cff47">
              Regeringens satsning på ungdomsidrott
            </seg>
          </u>
          <note n="16d8f7a4">
            Förhandlingarna återupptogs kl. 14.00.
          </note>
          <note n="409bcc75">
            9 § Frågestund
          </note>
          <note n="538f2032">
            Anf. 39 TALMANNEN:
          </note>
          <note type="speaker" n="1c287493">
            Anf. 40 LENNART GUSTAVSSON (v):
          </note>
          <u who="Q5778392" xml:id="i-98d3e098d5f5f4e8-0" n="26054b9d">
            <seg n="2fb69588">
              Herr talman! Jag välkomnar Bosse Ringholm i den nya rollen som
              bland annat idrottsminister till den här frågestunden.
            </seg>
            <seg n="6eb6aa23">
              När jag för knappt en vecka sedan, långt bort från läktarvåld,
              kunde bevista en division 3-match i hockey mellan Norsjö och Byske
              i den nya ishallen i Norsjö kunde jag se exempel på vilken positiv
              kraft idrotten kan ha på samhället.
            </seg>
            <seg n="d8348e5f">
              Under den här mandatperioden finns det en satsning på idrotten
              som kallas för Handslaget. Det är egentligen ett samarbete med
              Riksidrottsförbundet. Huvudsakligen handlar det om att skapa bättre
              möjligheter för barn och unga att idrotta.
            </seg>
            <seg n="ee4b8ecd">
              Min första fråga till vår nya idrottsminister blir: På vilket
              sätt följer regeringen den här satsningen?
            </seg>
          </u>
          <note type="speaker" n="aa6f64fe">
            Anf. 41 Vice statsminister BOSSE RINGHOLM (s):
          </note>
          <u who="Q321595" xml:id="i-fad9c1d93c1854e5-15" n="89b78373">
            <seg n="28d4995b">
              Herr talman! Det handslag som det talas om här är ett handslag
              mellan idrottsrörelsen och regeringen där regeringen har förbundit
              sig att betala 1 miljard kronor under mandatperioden till i huvudsak
              vanliga lokala idrottsföreningar. Detta handslag handlar å ena
              sidan om att regeringen finansierar med 1 miljard och å andra
              sidan ställer idrottsrörelsen upp på att se till att det blir
              fler tjejer som får idrotta, fler invandrare som får chans att
              idrotta och att man framför allt håller nere avgifterna. Idrottsrörelsen
              ska också bidra till information om alkohol- och narkotikafrågor.
            </seg>
            <seg n="8d0b753f">
              Det är också regeringens avsikt att tillsamman med Riksidrottsförbundet
              och idrottsföreningarna följa upp så att det här handslaget följs
              från båda sidor. Det är vår ambition att det ska fungera på det
              sätt som idrottsrörelsen och regeringen har kommit överens om.
            </seg>
          </u>
          <note type="speaker" n="26d86640">
            Anf. 42 LENNART GUSTAVSSON (v):
          </note>
          <u who="Q5778392" xml:id="i-98d3e098d5f5f4e8-1" n="26054b9d">
            <seg n="152c4992">
              Herr talman! En av grundstenarna i den nationella idrottspolitiken
              är att främja en god folkhälsa för samhället. Skolorna ska uppmuntra
              och ge möjligheter för barn, ungdomar och vuxna att motionera
              och bedriva idrott. Läroplanen fick ett tillägg den 27 februari
              2003 där man bland annat säger att skolan ska sträva efter att
              erbjuda alla elever daglig fysisk aktivitet inom ramen för hela
              skoldagen.
            </seg>
            <seg n="78c4978c">
              För att stödja det här jobbet ute i skolorna samverkar Skolutvecklingsmyndigheten
              bland annat med Riksidrottsförbundet. I en delrapport ett och
              ett halvt år efter de här förändringarna i läroplanen konstaterar
              Skolutvecklingsmyndigheten: Att fysisk aktivitet har förts in
              som ett tillägg i läroplanen har inte många uppmärksammat, vilket
              tyder på att det finns brister i informationssystemet.
            </seg>
            <seg n="1fed65df">
              Det är väl det minsta man kan säga. Min följdfråga blir: Vad
              tänker idrottsministern göra för att läroplanens skrivning om
              fysisk aktivitet ska bli verklighet?
            </seg>
          </u>
          <note type="speaker" n="880785dc">
            Anf. 43 Vice statsminister BOSSE RINGHOLM (s):
          </note>
          <u who="Q321595" xml:id="i-fad9c1d93c1854e5-16" n="89b78373">
            <seg n="eec68efe">
              Herr talman! Jag tycker att det är en viktig punkt som Lennart
              Gustavsson talar om. Det är rätt som han säger att i den rapport
              som myndigheten har lämnat konstateras det att det uppenbarligen
              finns brister i det praktiskt genomförandet när det gäller idrotten
              och den fysiska fostran. Jag som idrottsminister, skolministern
              och regeringen i sin helhet måste ta till oss den här informationen
              tillsammans med framför allt kommunerna. Det är ju kommunerna
              som är verkställare och utförare av skolverksamheten och därmed
              i sista hand har ansvaret för att detta går från ord till handling.
            </seg>
            <seg n="0c1a4457">
              Jag tycker att det viktigt att jag som idrottsminister och skolministern
              gemensamt med idrottsrörelsen ser till att vi kan fullfölja de
              intentioner som fanns bakom riksdagsbeslutet. Det Lennart Gustavsson
              citerar ur rapporten är en bra påminnelse.
            </seg>
            <seg n="13181aee">
              Kriminalvården
            </seg>
          </u>
          <note type="speaker" n="9eeaa68b">
            Anf. 44 JOHAN PEHRSON (fp):
          </note>
          <u who="Q6039678" xml:id="i-1c13c2012407f2d8-0" n="28c421a7">
            <seg n="1301d0d4">
              Herr talman! Jag har en fråga till ansvarigt statsråd för svenskt
              rättsväsende i allmänhet och kanske i synnerhet svensk kriminalvård.
            </seg>
            <seg n="20336168">
              Vi hör ofta att regeringen pratar om att det görs stora satsningar
              på det här området. Förklaringarna är ganska enkla. Det är ju
              ett allvarligt läge. Men trots detta kan vi nu notera att man
              i dessa dagar fortsätter att göra väldigt stora neddragningar
              när det gäller personal som ska jobba nära de intagna. Utbildningen
              är fortfarande på en mycket låg nivå. Det är inte minst en säkerhetsfråga.
              Det här med tidigare inlåsning av de intagna är inte så bra. Då
              har man hittat på senare upplåsning. Det är inte heller så bra,
              tycker jag. I praktiken inför man nu permanenta sovmorgnar för
              många av Sveriges intagna. Det tycker jag är ett väldigt dåligt
              sätt att öka återanpassningen för de människor som en dag ska
              återanpassas, komma ut och försöka skaffa sig ett hederligt jobb.
              Det har de lidit brist på. Vi kan också se hur färre permissioner
              ges också till de personer som faktiskt sköter sig och som skulle
              kunna få det lite lättare att återanpassa sig.
            </seg>
            <seg n="dd559791">
              Då är min fråga: Tänker regeringen vidta några åtgärder på detta
              område för att hindra de utvecklingstendenser vi ser just nu?
            </seg>
          </u>
          <note type="speaker" n="8151d922">
            Anf. 45 Justitieminister THOMAS BODSTRÖM (s):
          </note>
          <u who="Q3141607" xml:id="i-fad9c1d93c1854e5-17" n="4a5a352e">
            <seg n="72b04b37">
              Herr talman! Som Johan Pehrson, som ordförande i justitieutskottet,
              väl känner till har det hänt väldigt många saker på lagstiftningsområdet.
              Johan Pehrson känner också väl till att mycket stora anslag har
              satsats på kriminalvården. För det närmaste tre åren kommer anslagen
              att höjas med 1 miljard kronor.
            </seg>
            <seg n="877c0a71">
              Men det innebär inte att kriminalvården inte är en myndighet
              som, liksom alla andra myndigheter, kan arbeta med effektivisering.
              Det kan man göra. Man kan till exempel se till så att personer
              som sitter i fängelse städar och lagar mat i mycket större utsträckning.
              Man kan gå vidare med administrationen och gå från 36 myndigheter,
              som vi har i dag, mot en. Det pågår. Man kan se till att personalen
              arbetar de tider de bäst behövs. Det görs nu. Man kan se till
              att det är ungefär lika många i förhållande till antalet fångar
              runtom på anstalterna. Det görs nu. Allt detta är till för att
              man, utöver den här miljarden, ska få ytterligare resurser som
              man sedan kan satsa på en bra utbildning för de anställda, bra
              vård för de intagna, bra behandling och på att över huvud taget
              förbättra svensk kriminalvård på olika sätt. Det är en sak att
              man gör satsningar, men man kan också, liksom alla andra myndigheter,
              effektivisera.
            </seg>
          </u>
          <note type="speaker" n="3c8a33cc">
            Anf. 46 JOHAN PEHRSON (fp):
          </note>
          <u who="Q6039678" xml:id="i-1c13c2012407f2d8-1" n="28c421a7">
            <seg n="513bed5b">
              Herr talman! Jag vill också ha en bra utveckling av svensk kriminalvård.
              I tio års tid har de flesta kurvor pekat åt fel vad gäller arbete,
              behandling och utbildning. Nu ligger kriminalvården så nära ett
              fullt utnyttjande av sin kredit att man mer eller mindre har infört
              ett tokstopp som i praktiken innebär att man nu planerar för permanenta
              sovmorgnar. Det är ingen återanpassning. Det är verkligen att
              få dessa människor att bli totalt institutionaliserade.
            </seg>
            <seg n="cd199212">
              Vi ser också hur människor som jobbar i kriminalvården själva
              riskerar att snart bli intagna för att de har sådana överbeläggningar
              på de anstalter som finns.
            </seg>
            <seg n="768ecd4b">
              Då är min fråga: Känner statsrådet att det finns ett ansvar hos
              honom och hos regeringen för den utveckling vi ser? Det pratas
              om miljardsatsningar här och där över mycket lång tid, men det
              är i själva verket en luftlandsättning av hjälppaket till ett
              svältfött rättsväsende. Det är inga satsningar. Nu ser vi vad
              som händer, och någon måste ju vara ansvarig. Jag gissar och hoppas
              att regeringen känner ett visst ansvar.
            </seg>
          </u>
          <note type="speaker" n="4b8366e6">
            Anf. 47 Justitieminister THOMAS BODSTRÖM (s):
          </note>
          <u who="Q3141607" xml:id="i-fad9c1d93c1854e5-18" n="4a5a352e">
            <seg n="01ad7d7c">
              Herr talman! Om man anser att miljardbelopp inte är någonting
              värt har man en mycket märklig uppfattning om ekonomi.
            </seg>
            <seg n="da5b7791">
              Huruvida man ska fortsätta att gå till arbetet och öppna cellerna
              kl. 7, vilket är fallet nu, eller kl. 8 anser jag är en fråga
              för kriminalvården. Det tänker jag inte lägga mig i.
            </seg>
            <seg n="150c5b3f">
              Däremot tänker jag fortsätta att ta ansvaret för att driva kriminalvården
              mot en individualisering, fortsätta arbetet med en ny kriminalvårdslag
              och fortsätta att reformera svensk kriminalvård så att den blir
              ännu bättre. Trots att det finns saker som kan bli mycket bättre
              är svensk kriminalvård bland de absolut bästa i hela världen.
            </seg>
            <seg n="caf369db">
              Filmer från projektet Flicka
            </seg>
          </u>
          <note type="speaker" n="be306434">
            Anf. 48 MONICA GREEN (s):
          </note>
          <u who="Q3358763" xml:id="i-7359d917662fa918-0" n="a938a739">
            <seg n="021eac71">
              Herr talman! Jag har en fråga till socialministern. Att stärka
              unga tjejers självförtroende har varit Berit Andnors ambition,
              och det är bra. Kampanjen Flicka har nu pågått i över ett år,
              bland annat med en turné ute i landet. Nu har de producerade Flickafilmerna
              stoppats i flera TV-kanaler därför att de skulle sändas som reklamfilmer.
              Kan socialministern göra något åt den saken?
            </seg>
          </u>
          <note type="speaker" n="c4afb8c2">
            Anf. 49 Socialminister BERIT ANDNOR (s):
          </note>
          <u who="Q4891887" xml:id="i-fad9c1d93c1854e5-19" n="b0d3e4bb">
            <seg n="d439471c">
              Herr talman! Precis som Monica Green säger är Flickaprojektet
              väldigt viktigt och angeläget. Det handlar om att stärka de unga
              flickornas självbild, att skapa en motkraft mot den kommersialisering
              och sexualisering som vi i dag ser av det offentliga rummet. Många
              unga flickor mår väldigt dåligt av den stress och den press som
              de utsätts för.
            </seg>
            <seg n="36ed59b6">
              Ett led i detta projekt har varit en kampanj som har riktat sig
              mot medierna. Det är medierna själva som har bekostat denna kampanj.
              Vi har lämnat enbart ett litet bidrag, och jag beklagar att man
              nu från mediernas sida inte är beredda att delta i denna viktiga
              verksamhet, som ju handlar om att ifrågasätta de schablonartade
              bilder som sprids kring hur unga flickor och för den delen också
              unga pojkar ska bete sig och se ut för att duga. Jag tycker att
              unga flickor och pojkar duger precis som de är. Jag beklagar det
              inträffade, och jag hoppas att medierna tar sitt ansvar och fullt
              ut deltar i det här arbetet.
            </seg>
          </u>
          <note type="speaker" n="812e5453">
            Anf. 50 MONICA GREEN (s):
          </note>
          <u who="Q3358763" xml:id="i-7359d917662fa918-1" n="a938a739">
            <seg n="adc07759">
              Herr talman! Jag beklagar precis som socialministern att de här
              filmerna nu är stoppade. Kan man göra mer? Kan man till exempel
              uppmana människor att gå ut på www.flicka.org för att flera ska
              kunna se filmerna?
            </seg>
          </u>
          <note type="speaker" n="533d36a6">
            Anf. 51 Socialminister BERIT ANDNOR (s):
          </note>
          <u who="Q4891887" xml:id="i-fad9c1d93c1854e5-20" n="b0d3e4bb">
            <seg n="1f8c4d93">
              Herr talman! Precis som Monica Green sagt kan man följa de här
              bilderna på den hemsida som Monica Green refererar till, det vill
              säga www.flicka.org. De har producerats av de goda krafterna inom
              mediebranschen. Det är de som står bakom denna del av projektet.
              Syftet är just att skapa uppmärksamhet och debatt omkring den
              kommersialisering och sexualisering som vi ser i vårt offentliga
              rum. Vi är väldigt många som reagerar mot detta.
            </seg>
            <seg n="d1a311e9">
              Även inom mediebranschen finns det föräldrar som är mycket upprörda
              över dessa bilder av och budskap om hur unga flickor ska bete
              sig och se ut. Jag hoppas som sagt att vi kommer att få se en
              stor förändring inom det här området och att man kommer att delta
              fullt ut i det här arbetet.
            </seg>
            <seg n="e54cf161">
              Personalstrukturen i försvaret
            </seg>
          </u>
          <note type="speaker" n="02a0fcb7">
            Anf. 52 OLA SUNDELL (m):
          </note>
          <u who="Q6195893" xml:id="i-1f17c92935aa1e4d-0" n="cd782a04">
            <seg n="6c083026">
              Herr talman! Om fem veckor kommer det i den här kammaren att
              fattas ett försvarsbeslut som innebär att en tredjedel av det
              svenska försvarets grundorganisation försvinner. Mängder av personal
              kommer att friställas. Officerare sägs upp, och vi har häromdagen
              sett att officerare varslats om arbetsbrist. Som lagstiftningen
              ser ut kommer det att ske en förgubbning av försvaret. Medelåldern
              kommer att höjas, och de som sist kommit in går först ut i den
              situation som nu råder.
            </seg>
            <seg n="abbd6a3d">
              Regeringens ambition i propositionen är att väsentligt öka de
              internationella insatserna, och i den satsningen är det oerhört
              viktigt att ha personal som är kompetent att klara den uppgiften.
              Min fråga till försvarsministern är: Varför har regeringen inte
              i sin proposition föreslagit åtgärder som motverkar denna förgubbning
              och som innebär att de sist anställda får gå, att tjejer får sluta
              och så vidare?
            </seg>
          </u>
          <note type="speaker" n="7367fc6a">
            Anf. 53 Försvarsminister LENI BJÖRKLUND (s):
          </note>
          <u who="Q547534" xml:id="i-fad9c1d93c1854e5-21" n="11ce3ddc">
            <seg n="7a300225">
              Herr talman! Personalförsörjningen är en av de viktigaste punkterna
              i vår ambition att klara en ökad internationell förmåga från svensk
              sida i försvarsreformen. Det står väldigt tydligt i propositionen.
              Det finns också på svensk arbetsmarknad en tradition att parterna
              hittar varandra när det gäller att uppnå de mål och klara den
              inriktning som en verksamhet har.
            </seg>
            <seg n="b031275a">
              Det är också en bestämd uppfattning från regeringens sida att
              den offentliga sektorn och Försvarsmakten som arbetsgivare i det
              här fallet tillsammans med Statens arbetsgivarverk och arbetstagarorganisationerna
              ska hitta sådana lösningar att det går att få en riktig personalstruktur
              och en bra personalförsörjning.
            </seg>
          </u>
          <note type="speaker" n="a0f53e87">
            Anf. 54 OLA SUNDELL (m):
          </note>
          <u who="Q6195893" xml:id="i-1f17c92935aa1e4d-1" n="cd782a04">
            <seg n="2b32717f">
              Herr talman! Men detta ger inte alls någon vägledning. Sveriges
              säkerhet bygger inte på något slags korvkioskverksamhet med arbete
              mellan nio och fem eller liknande. Det krävs givetvis särskilda
              åtgärder här. Skulle man frångå LAS krävs det andra resurser,
              så att ÖB kan välja den personal han vill ha för att klara sin
              uppgift. Säkerhet kan inte vara något som man MBL:ar om utan resurser
              måste finnas när de bäst behövs. Visa handlingskraft, försvarsministern!
            </seg>
          </u>
          <note type="speaker" n="858392ff">
            Anf. 55 Försvarsminister LENI BJÖRKLUND (s):
          </note>
          <u who="Q547534" xml:id="i-fad9c1d93c1854e5-22" n="11ce3ddc">
            <seg n="abb35f4d">
              Herr talman! Först vill jag erinra Ola Sundell om att riksdagen
              har ställt sig bakom den arbetsfördelning som vi har och angivit
              vem som är arbetsgivarföreträdare. Det är inte regeringen och
              riksdagen utan Försvarsmakten som har den uppgiften.
            </seg>
            <seg n="540dde51">
              Det är också så att många av de praktiska frågor som ska lösas
              i detta sammanhang åvilar parterna. Jag tycker att Försvarsmakten
              har en viktig uppgift och ställs inför en stor utmaning med ett
              ökat internationellt åtagande. Jag kan däremot inte säga att hela
              den svenska arbetsmarknaden i övrigt drivs som en korvkiosk med
              verksamhet mellan 9 och 17. Jag tror för övrigt inte ens att en
              sådan korvkiosk bär sig.
            </seg>
            <seg n="16717455">
              Det finns många andra problem på svensk arbetsmarknad som parterna
              har lyckats lösa för att kunna klara målen, och jag har en förhoppning
              att så också ska ske på försvarsområdet.
            </seg>
            <seg n="d192f770">
              Föräldraförsäkringen
            </seg>
          </u>
          <note type="speaker" n="72ffa19c">
            Anf. 56 KENNETH LANTZ (kd):
          </note>
          <u who="Q5935536" xml:id="i-57160e30e98d1c53-0" n="adbb459a">
            <seg n="d97e26d1">
              Herr talman! Jag vill ställa en fråga till socialminister Berit
              Andnor. Berit Andnor har vid flera tillfällen uttalat sig positivt
              om att inte ha en kvoterad föräldraförsäkring. Jag välkomnar som
              kristdemokrat att våra synpunkter kan ha lite stöd också på regeringsnivå.
              Jag utgår från att Berit Andnor står fast vid det här. Jag undrar
              nu vilka möjligheter Berit Andnor har att driva den här uppfattningen
              också i den nya regeringen.
            </seg>
          </u>
          <note type="speaker" n="4636003f">
            Anf. 57 Socialminister BERIT ANDNOR (s):
          </note>
          <u who="Q4891887" xml:id="i-fad9c1d93c1854e5-23" n="b0d3e4bb">
            <seg n="5ca8b727">
              Herr talman! Låt mig först av allt säga att jag tycker att det
              är oerhört viktigt att papporna tar ett större ansvar för sina
              barn och för sin del av föräldraledigheten än vad de gör. Jag
              är bekymrad över att de inte tar i anspråk en större andel av
              föräldraledigheten. De 18 % som de har lyckats prestera tycker
              jag är en alldeles för låg nivå. Av den anledningen har vi tillsatt
              en utredning som arbetar med att finna former för hur vi ska kunna
              öka pappornas uttag av föräldraförsäkringen.
            </seg>
            <seg n="7c31f2dc">
              När detta väl är sagt vill jag också framhålla att det är viktigt
              att den föräldraförsäkring som vi har och även kommer att ha i
              framtiden är flexibel och ger utrymme för familjen att till vissa
              delar bestämma hur den ska fördelas mellan föräldrarna.
            </seg>
          </u>
          <note type="speaker" n="3edd2a52">
            Anf. 58 KENNETH LANTZ (kd):
          </note>
          <u who="Q5935536" xml:id="i-57160e30e98d1c53-1" n="adbb459a">
            <seg n="957da283">
              Herr talman! Lite kort: Kan man tolka detta så att även regeringsföreträdare
              ställer sig bakom tanken att staten inte är bäst på att ansvara
              för fördelningen mellan föräldrarna? Kan man anlägga ett barnperspektiv
              på hur föräldrarnas resurser och tid ska tillgodogöras det uppväxande
              släktet?
            </seg>
          </u>
          <note type="speaker" n="ee81442e">
            Anf. 59 Socialminister BERIT ANDNOR (s):
          </note>
          <u who="Q4891887" xml:id="i-fad9c1d93c1854e5-24" n="b0d3e4bb">
            <seg n="58a9eb15">
              Herr talman! Den socialdemokratiska familjepolitiken består av
              en rad olika delar. Det handlar om föräldraförsäkringen, som till
              sin längd och omfattning är unik en föräldraförsäkring som är
              flexibel och som gör det möjligt för båda föräldrarna att ta ut
              sin föräldraledighet. Därtill kommer en barnomsorg som är av god
              kvalitet och omfattar alla barn samt ett barnbidrag.
            </seg>
            <seg n="6ba50698">
              Detta är de delar som den socialdemokratiska familjepolitiken
              består av. Den ger en flexibilitet och stort utrymme för barnfamiljerna
              att välja den lösning som man vill ha för den egna familjen. Detta
              står i strid med den kristdemokratiska familjepolitiken, som i
              sin förlängning skulle innebära en lägre kvalitet, en kortare
              föräldraförsäkring och dessutom sämre möjligheter för barnfamiljerna
              att utforma sin vardag på det sätt som de själva tycker är bäst.
            </seg>
            <seg n="dba550df">
              Kriget i Irak
            </seg>
          </u>
          <note type="speaker" n="8a229cb9">
            Anf. 60 LOTTA HEDSTRÖM (mp):
          </note>
          <u who="Q517960" xml:id="i-6d28dac6ea1b3e62-0" n="f20c90d7">
            <seg n="d7bed67e">
              Herr talman! Jag har en fråga till vice statsministern, och det
              gäller någonting väldigt upprörande.
            </seg>
            <seg n="f981f0d5">
              Det pågår just nu ett folkrättsvidrigt krig i Irak som Sverige,
              om än inte riktat mot USA, har erkänt strider mot FN- och folkrätten.
              Just nu pågår intensivbombningar i staden al-Falluja. Runtomkring
              oss börjar opinionen att jäsa. Vi är säkert många i riksdagen
              som har blivit mejlbombade, och det är ju bättre bomber än de
              som befolkningen i al-Falluja får ta emot. I helgen pågår ett
              tvådagarsseminarium.
            </seg>
            <seg n="fdddf6f2">
              Vi undrar: Vad består regeringens tystnad av? Jag har letat förtvivlat
              i medierna den sista veckan, men har inte funnit ett ord av protest,
              inte någonting om krav på att stoppa bombningar och inga krav
              på att följa Genèvekonventionen om ockupationsmakternas förpliktande
              mot civila i ett ockuperat land. Vad består regeringens tystnad
              av?
            </seg>
          </u>
          <note type="speaker" n="0d6c4d74">
            Anf. 61 Vice statsminister BOSSE RINGHOLM (s):
          </note>
          <u who="Q321595" xml:id="i-fad9c1d93c1854e5-25" n="89b78373">
            <seg n="ed64098f">
              Herr talman! Självfallet har regeringen en mycket tydlig linje
              när det gäller att följa de internationella regler och konventioner
              som finns på det här området. Regeringen har som bekant från början
              hävdat linjen att Förenta nationerna borde ha haft en mycket större
              roll vad gäller Irak och har varit mycket kritisk mot den ensidiga
              aktivitet som Förenta staterna har bedrivit nere i Irak.
            </seg>
            <seg n="cc7b0f04">
              Vi har självfallet ingen anledning att på något sätt undertrycka
              vår opinion mot sådana rörelser och sådana aktiviteter som bryter
              mot internationella konventioner och överenskommelser. Vi tycker
              naturligtvis att det är angeläget att både via Förenta nationerna
              och i den utsträckning som det är möjligt också via EU-kretsen
              framföra våra invändningar på det här området.
            </seg>
          </u>
          <note type="speaker" n="948b7569">
            Anf. 62 LOTTA HEDSTRÖM (mp):
          </note>
          <u who="Q517960" xml:id="i-6d28dac6ea1b3e62-1" n="f20c90d7">
            <seg n="de271d0f">
              Herr talman! Bombningarna sker nu, och det är nu som världssamfundets
              opinionstryck behöver höras. Sverige har och har haft en lång
              och god tradition av att modigt våga stå upp för humanitära ideal
              och för de överenskommelser som gäller internationellt. Vi ser
              inte det just nu vad gäller det som sker i Irak och al-Falluja.
            </seg>
            <seg n="b7d5b4f1">
              Min fråga är då: Kan det här ha att göra med det intensiva och
              ökande militära samarbetet med USA? Tyvärr har vi måst konstatera
              att Sverige under förra året faktiskt exporterade vapen trots
              att USA var ett krigförande land, och vi har nu inlett till exempel
              ubåtssamarbete. Finns det ett samband mellan detta och tystnaden?
            </seg>
          </u>
          <note type="speaker" n="25fb8a6f">
            Anf. 63 Vice statsminister BOSSE RINGHOLM (s):
          </note>
          <u who="Q321595" xml:id="i-fad9c1d93c1854e5-26" n="89b78373">
            <seg n="3cb95eb4">
              Herr talman! Nej, det är precis tvärtom. Eftersom regeringen
              hela tiden lagt stor vikt vid att Förenta nationerna ska få en
              mer aktiv roll har vi tillsammans med andra medlemsstater i FN
              och tillsammans med EU-kretsen försökt vidga FN:s agerande på
              området och ge FN möjlighet till att via sanktioner eller på annat
              sätt reagera.
            </seg>
            <seg n="25472dbc">
              Vi har självfallet ingen som helst anledning att blanda in den
              typ av frågor som tas upp här. Vi vill fullfölja den traditionella
              svenska FN-linjen, och det är vårt sätt att via FN försöka protestera
              och agera mot den typ av övergrepp som förekommer.
            </seg>
            <seg n="706a56c4">
              Säkerheten på kriminalvårdsanstalterna
            </seg>
          </u>
          <note type="speaker" n="264874a7">
            Anf. 64 JOHAN LINANDER (c):
          </note>
          <u who="Q5952656" xml:id="i-979441d52d447028-0" n="32a57cc6">
            <seg n="64a15026">
              Herr talman! Efter de spektakulära och uppmärksammade rymningarna
              från Hall, Norrtälje- och Kumlaanstalterna tidigare i år var justitieministern
              mycket tydlig med att ökad säkerhet på anstalterna inte skulle
              vara en kostnadsfråga.
            </seg>
            <seg n="15a0a9f2">
              På Johan Pehrsons tidigare fråga om besparingar och försämringar
              inom kriminalvården svarade justitieministern att regeringen satsar
              på kriminalvården. Denna satsning innebär till exempel på Hall
              att 15 miljoner kronor ska sparas in och att närmare 40 tjänster
              behöver sägas upp. Det innebär också att personalen kommer att
              få mindre vidareutbildning.
            </seg>
            <seg n="9b38eaec">
              Anser justitieministern att uppsagd personal och mindre vidareutbildning
              är förenligt med ökad säkerhet på anstalter?
            </seg>
          </u>
          <note type="speaker" n="68426800">
            Anf. 65 Justitieminister THOMAS BODSTRÖM (s):
          </note>
          <u who="Q3141607" xml:id="i-fad9c1d93c1854e5-27" n="4a5a352e">
            <seg n="3e6fe837">
              Herr talman! Som jag nyss svarade på Johan Pehrsons fråga är
              personalen alltså inte jämnt fördelad på våra anstalter. Det har
              man kunnat konstatera från Kriminalvårdsstyrelsen. De effektiviseringar
              man har talat om har man också presenterat på ett sätt där man
              understrukit att detta inte på något sätt hotar säkerheten.
            </seg>
            <seg n="fe110d23">
              Att arbeta för att bli mer effektiv kan ju också innebära att
              det på vissa ställen tillförs ytterligare resurser, men framför
              allt att man arbetar på de tider då man som bäst behövs.
            </seg>
            <seg n="44776c3f">
              Självklart är det viktigt att personal arbetar nära fångarna.
              Det är en väldigt viktig del i säkerheten. Men då handlar det
              också just om att de ska arbeta på de tider då de som bäst behövs.
            </seg>
            <seg n="13949422">
              Det här är ett arbete som pågår nu inom kriminalvården tillsammans
              med mycket annat. Som jag också sade till Johan Pehrson är det
              på det sättet att man genom de här åtgärderna kan få ut ännu mer
              satsningar på personal, men också på vård och behandling.
            </seg>
          </u>
          <note type="speaker" n="fedac30d">
            Anf. 66 JOHAN LINANDER (c):
          </note>
          <u who="Q5952656" xml:id="i-979441d52d447028-1" n="32a57cc6">
            <seg n="6cc2aa57">
              Herr talman! För min del anser jag att personalsituationen, alltså
              mängden personal i kriminalvården, också är en fråga om säkerhet.
              Det är viktigt att personalen finns ute bland de intagna och kan
              vara nära, lyssna och få veta vad som är på gång. Detta är också
              den signal som personalen ger när jag har varit och besökt kriminalvården
              i olika delar av vårt land.
            </seg>
            <seg n="06cf0a28">
              Det är uppenbart att justitieministern tycker att det just på
              Hallanstalten finns för mycket personal. Jag tror inte att de
              som jobbar där är riktigt överens om det. Man har också sjukskrivit
              sig i protest mot de här förslagen.
            </seg>
            <seg n="988a42fe">
              Men min fråga är om justitieministern står fast vid att ökad
              säkerhet vid anstalterna inte är en kostnadsfråga.
            </seg>
          </u>
          <note type="speaker" n="8eec5259">
            Anf. 67 Justitieminister THOMAS BODSTRÖM (s):
          </note>
          <u who="Q3141607" xml:id="i-fad9c1d93c1854e5-28" n="4a5a352e">
            <seg n="cb7819a3">
              Herr talman! Som jag sade i den diskussion som vi har haft tidigare
              är det inte en kostnadsfråga när det gäller säkerheten. Sedan
              kan du förstås lägga in varenda sak i kriminalvården och göra
              den till en säkerhetsfråga, eftersom fängelser ändå primärt har
              till uppgift att hålla personer inlåsta. Det här vet Johan Linander
              efter de diskussioner som vi har haft.
            </seg>
            <seg n="90cceb82">
              Men jag tror att det vore en mycket märklig ordning om jag som
              justitieminister skulle sitta i Rosenbad och tala om var man ska
              jobba på våra olika anstalter och vilka tider man ska göra det.
              Jag tror att alla är överens om att det är en mycket bättre uppgift
              för kriminalvården.
            </seg>
            <seg n="446da1d4">
              Däremot har jag och regeringen ett stort ansvar för att driva
              arbetet vidare där personalfrågan är en av nyckelfrågorna. Glädjande
              nog är Sverige tillsammans med Danmark, Norge, Kanada och något
              land till bland de mest personaltäta i hela världen, just därför
              att vi satsar på personal som en nyckelfråga inom kriminalvården.
            </seg>
            <seg n="42b165ed">
              Självklart är det också så att när man gör effektiviseringar
              ska det inte bara vara personal runtom på olika anstalter som
              arbetar med fångarna det är kanske den allra viktigaste delen
              utan självklart måste effektiviseringar så att man jobbar effektivt
              och på de tider då man bäst behövs också ske inom administrationen.
              På så sätt kan vi fortsätta utveckla kriminalvården. Men det är
              ett mycket märkligt resonemang att tro att man inte ska göra ett
              sådant arbete inom kriminalvården när man gör det på andra myndigheter.
            </seg>
            <seg n="4c56fbc2">
              Särskilt boende för äldre
            </seg>
          </u>
          <note type="speaker" n="498ced38">
            Anf. 68 ULRIK LINDGREN (kd):
          </note>
          <u who="Q5956278" xml:id="i-0cdd9609684db1a3-0" n="82f730fe">
            <seg n="b3d34c9a">
              Herr talman! Boverket och Socialstyrelsen lämnade förra året
              en rapport om orsakerna till att kommunerna inte inrättar tillräckligt
              många bostäder i så kallat särskilt boende för våra äldre. I rapporten
              konstaterar man att det i stället har skett en väldigt snabb avveckling
              av särskilda boenden under början på detta nya årtusende. 13 500
              bostäder i särskilt boende har försvunnit, och nyproduktionen
              är samtidigt väldigt låg. Det vankas ingen vändning åren framöver
              heller, utan tempot för avvecklandet kommer att fortsätta vara
              högt.
            </seg>
            <seg n="88b709b4">
              Kristdemokraterna delar den oro som Boverket och Socialstyrelsen
              varnar för, alltså att en alltför snabb och ibland oplanerad avveckling
              av äldreboenden medför att en stor grupp äldre som behöver tillsyn
              dygnet runt kanske inte får det på ett lämpligt sätt, utan att
              det till och med blir dyrare på detta vis med avvecklingen av
              särskilda boenden.
            </seg>
            <seg n="83020cf7">
              Frågan är: Delar ministern denna oro för avvecklandet av särskilda
              boenden och i så fall: Finns det några åtgärder emot det?
            </seg>
          </u>
          <note type="speaker" n="bd7dd1d4">
            Anf. 69 Statsrådet YLVA JOHANSSON (s):
          </note>
          <u who="unknown" xml:id="i-60f8f593c8a84613-0" n="fff29147">
            <seg n="534b5309">
              Herr talman! Platserna i särskilda boenden har minskat, det är
              alldeles riktigt. Det har också gått hand i hand med att vi har
              haft en utveckling där alltfler äldre också önskat att bo kvar
              hemma under en längre tid.
            </seg>
            <seg n="fca20a7b">
              Jag får frågan om det här oroar mig. Ja, det oroar mig i den
              meningen att jag vet att kvaliteten inom äldreomsorgen, som omfattar
              både särskilt boende och hemtjänst på alltför många håll lämnar
              en hel del övrigt att önska. Det behövs en kvalitetshöjning inom
              äldreomsorgen. Däremot är jag inte säker på att det behövs fler
              platser i särskilt boende. Det kan vara så på sina håll, men jag
              tror också att kvaliteten och tillgången till hemtjänsten är en
              minst lika viktig fråga som tillgången på platser i särskilt boende.
            </seg>
            <seg n="3a5ba977">
              Ett av problemen i den här frågan är att vi i dag saknar en nationell
              tillgänglig statistik över kvaliteten inom äldreomsorgen i Sverige.
              Vi vet i dag inte vad det är för kvalitetsskillnader, och det
              är min avsikt att vi ska upprätta nationella kvalitetsregister
              inom äldreomsorgen för att underlätta jämförelser och åtgärder.
            </seg>
          </u>
          <note type="speaker" n="35a610ac">
            Anf. 70 ULRIK LINDGREN (kd):
          </note>
          <u who="Q5956278" xml:id="i-0cdd9609684db1a3-1" n="82f730fe">
            <seg n="20691041">
              Herr talman! Ministern delar oron, men frågan är: Tycker hon
              att det är okej med det fortsatt höga tempot? Jag blev inte klar
              över det.
            </seg>
            <seg n="46894d26">
              Det är alldeles uppenbart enligt alla opinionsundersökningar
              att folk vill vara hemma så länge det bara går, men om att vara
              hemma blir det enda alternativet ger detta naturligtvis stor anledning
              till oro och medför i nästa steg en ökad otrygghet för våra äldre.
            </seg>
            <seg n="e58e562e">
              Det handlar givetvis om en mängd olika åtgärder för att kompensera
              bortfallet. Jag skulle särskilt vilja fokusera på en fråga som
              har anknytning till detta, nämligen att de anhöriga därmed får
              ett allt större ansvar. För att kompensera detta har flera av
              oss talat för att det då i varje kommun också borde finnas ett
              mycket starkt program för anhörigstöd och att detta stöd formuleras
              i lag.
            </seg>
            <seg n="9e953a44">
              Frågan kvarstår: Delar ministern oron för det höga tempot, och
              om så är fallet, får vi i så fall ett lagstadgat stöd för våra
              anhörigvårdare?
            </seg>
          </u>
          <note type="speaker" n="f24816e1">
            Anf. 71 Statsrådet YLVA JOHANSSON (s):
          </note>
          <u who="unknown" xml:id="i-60f8f593c8a84613-1" n="fff29147">
            <seg n="0f4b1545">
              Herr talman! Som jag sade tidigare delar jag oron över kvaliteten
              i äldreomsorgen, och därför behöver vi vidta åtgärder. I dag saknar
              vi emellertid grund för att avgöra om problemet är fler platser
              i särskilt boende eller om det är kvaliteten i hemtjänsten som
              är problemet.
            </seg>
            <seg n="feacb6da">
              Det som kommer att göras är att regeringen tillför mer resurser
              till kommuner och landsting, vilket ju är en viktig förutsättning.
              Jag kommer att införa nationella kvalitetsregister för att kunna
              ha en bättre uppföljning av kvaliteten inom äldreomsorgen. Jag
              kommer också att initiera jämförande studier när det gäller kvaliteten
              inom äldreomsorgen. Vi kommer att utreda tillsynen av äldreomsorgen
              för att få ett bättre underlag för huruvida minskningen av de
              särskilda boendena också är en kvalitetsfråga.
            </seg>
            <seg n="96ddbab2">
              Naturkatastroffond
            </seg>
          </u>
          <note type="speaker" n="635d87d9">
            Anf. 72 VIVIANN GERDIN (c):
          </note>
          <u who="Q4949860" xml:id="i-66bbe11aa8eed1f7-0" n="5c3f4faa">
            <seg n="4517d204">
              Herr talman! Jag vill ställa en fråga till försvarsminister Leni
              Björklund.
            </seg>
            <seg n="ab1b2f3a">
              I augusti innevarande år inträffade ett skyfall i Värmland, närmare
              bestämt i Hagforstrakten. Det var ett extremt skyfall. Människorna
              hade aldrig upplevt något liknande under 80 år. Förödelsen var
              total och katastrofen ett faktum.
            </seg>
            <seg n="01ea3ab9">
              Eftersom vägar rasat, fastigheter står vid ruinens brant och
              marker brustit vill jag med anledning av detta fråga försvarsministern:
              Är försvarsministern beredd att utreda inrättandet av en naturkatastroffond?
              Jag har i en motion föreslagit detta.
            </seg>
            <seg n="4af39da9">
              Bara för en vecka sedan framfördes samma krav även från Länsstyrelsen
              i Värmlands län. Detta gjordes med tanke på de höga kostnader
              som blivit följden. Totalt beräknar man att det rör sig om 45
              miljoner, och det är skador som inte täcks av några försäkringar.
            </seg>
          </u>
          <note type="speaker" n="9a9f4b49">
            Anf. 73 Försvarsminister LENI BJÖRKLUND (s):
          </note>
          <u who="Q547534" xml:id="i-fad9c1d93c1854e5-29" n="11ce3ddc">
            <seg n="7f39d119">
              Herr talman! I Regeringskansliet bereder vi ett utredningsdirektiv
              för att se vad vi kan göra med anledning av att en del naturolyckor
              i form av ras, skyfall och annat tenderar att komma snabbare.
              Vad är det som händer? Behöver vi ha en helt annan beredskap för
              den typen av olyckor? I det sammanhanget prövar vi också de framställningar
              som kommit från olika håll. Jag kan dock inte ge besked i dag.
            </seg>
          </u>
          <note type="speaker" n="191b7d8e">
            Anf. 74 VIVIANN GERDIN (c):
          </note>
          <u who="Q4949860" xml:id="i-66bbe11aa8eed1f7-1" n="5c3f4faa">
            <seg n="08f3cbbd">
              Herr talman! Det är helt uppenbart att väderförhållandena spelar
              in eftersom katastroferna dyker upp titt som tätt.
            </seg>
            <seg n="31ca1c26">
              Det är viktigt att framhålla att det i botten finns ett samhällsansvar
              eftersom byggnadslov beviljats för de fastigheter som är drabbade.
              Många av områdena är områden som man absolut inte kunnat förutse
              skulle drabbas. Det handlar helt enkelt om att stora markområden
              rämnat. Inte bara vägar har rasat utan stora gärden har rämnat.
              Det finns djupa sprickor, också i stora skogsskiften, där skogen
              rasat ihop och det bildats djupa spår på en till två meter. Detta
              område omfattar flera mil.
            </seg>
            <seg n="27b09f6f">
              Om försvarsministern inte besökt området vill jag vädja till
              henne att göra ett besök. Folket i Hagforstrakten väntar fortfarande
              på att någon från regeringen ska komma dit och titta på förödelsen.
              Den finns fortfarande kvar.
            </seg>
          </u>
          <note type="speaker" n="a7aa1da7">
            Anf. 75 Försvarsminister LENI BJÖRKLUND (s):
          </note>
          <u who="Q547534" xml:id="i-fad9c1d93c1854e5-30" n="11ce3ddc">
            <seg n="e12521ba">
              Herr talman! Allra först ska jag säga att vi till Regeringskansliet
              får noggranna rapporter om hur utvecklingen varit i de områdena
              eftersom vi har en decentraliserad räddningsorganisation. Vi har
              alltså en god kunskap om förhållandena i området. Men om olyckorna
              med ras och översvämningar tenderar att komma kanske inte som
              vi trott vart hundrade år utan vart tionde år ställs samhället
              naturligtvis inför en ny uppgift som gäller hur vi ska kunna möta
              detta.
            </seg>
            <seg n="7dad0025">
              Vi har bättre uppgifter om rasrisker, och det är därför önskvärt
              att kommunerna i större utsträckning prövar detta och emellanåt
              är kritiska till det som folk vill bygga. Även om lägena ser ut
              att vara goda när vattenflödena är normala kan det ändå finnas
              risk för ras. Kommunen får naturligtvis ett ansvar om den beviljat
              byggnadslov utan att kontrollera om det finns uppgifter om översvämnings-
              och rasrisk.
            </seg>
          </u>
          <note n="1ec0ca13">
            Försäljning av receptfria läkemedel
          </note>
          <note type="speaker" n="4bbc7e81">
            Anf. 76 CRISTINA HUSMARK PEHRSSON (m):
          </note>
          <u who="Q445997" xml:id="i-c87a9a2472c9a1da-0" n="b26261ad">
            <seg n="7b9bd470">
              Herr talman! Jag har en fråga till statsrådet Ylva Johansson.
            </seg>
            <seg n="f39b4347">
              Socialministern i Finland har meddelat att hon kan tänka sig
              att receptfria läkemedel och egenvårdsprodukter ska få saluföras
              inom dagligvaruhandeln. I Danmark har en sådan reform inneburit
              att dessa produkter blivit 10 % billigare.
            </seg>
            <seg n="dc3945cc">
              Jag undrar vad Sveriges regering gör i den frågan. Jo, i väntan
              på en eventuellt tvingande dom, som kan komma strax före jul,
              håller man på att smida i det tysta. I kraft av sitt monopol har
              Apoteket AB nu byggt upp en detaljhandelskedja som de kallar Apoteket
              Shop.
            </seg>
            <seg n="04aa01a4">
              Som jag ser det är detta ingenting annat än ett sätt för Apoteket
              att innan ett domstolsutslag kan tvinga Sverige till sådan försäljning
              passa på att lägga under sig och därigenom komma åt attraktiva
              affärsområden för att på så sätt minska konkurrensen och möjligheten
              till billigare produkter.
            </seg>
            <seg n="17c344d0">
              Min fråga är: Vad tänker statsrådet göra för att säkerställa
              konkurrensen på dessa produkter?
            </seg>
          </u>
          <note type="speaker" n="3da4a00c">
            Anf. 77 Statsrådet YLVA JOHANSSON (s):
          </note>
          <u who="unknown" xml:id="i-60f8f593c8a84613-2" n="fff29147">
            <seg n="9e1258a1">
              Herr talman! I dag har vi inte någon konkurrens när det gäller
              försäljning av receptfria läkemedel, eftersom Apoteket har monopol
              på att sälja dem.
            </seg>
            <seg n="dd58767b">
              Det är självklart oerhört viktigt att ett monopolföretag anstränger
              sig för att se till att produkterna är tillgängliga för så många
              som möjligt och så enkelt som möjligt, och samtidigt gör farmaceutisk
              kompetens tillgänglig. Man ska även tillhandahålla receptbelagda
              läkemedel på detta sätt.
            </seg>
            <seg n="b87b52da">
              Jag ser positivt på att Apoteket fortlöpande arbetar för att
              vara så tillgängligt som möjligt både när det gäller tillgången
              till läkemedlen och tillgången till den viktiga farmaceutiska
              kompetensen.
            </seg>
          </u>
          <note type="speaker" n="601acd1d">
            Anf. 78 CRISTINA HUSMARK PEHRSSON (m):
          </note>
          <u who="Q445997" xml:id="i-c87a9a2472c9a1da-1" n="b26261ad">
            <seg n="c77b0cbe">
              Herr talman! Detta är en åtgärd som Apoteket AB gör med kniven
              på strupen och för att motverka konkurrens från billigare produkter.
            </seg>
            <seg n="4271cd44">
              Vad gäller farmaceuternas tillgänglighet kan de arbeta i dagligvaruhandeln.
              Dessutom säljer Apoteket AB i dag produkter på Internet, där det
              inte finns någon fysiskt närvarande farmaceut, så det argumentet
              gäller inte längre.
            </seg>
            <seg n="00519c48">
              Apoteket AB, staten och regeringen, vill i stället ha monopol
              för att få vinsterna av den försäljning som Apoteken har. Man
              till och med förbjuder saluförandet av nikotinersättningsprodukter
              i kiosker, men man säljer cigarretter. Kioskerna får alltså inte
              sälja nikotinersättningsprodukter med låg nikotinhalt, men de
              får saluföra cigarretter med hög nikotinhalt. Jag förstår inte
              detta. Det handlar om att vilja lägga rabarber på vinsten.
            </seg>
            <seg n="30b3e74f">
              I grannlandet Finland ser vi nu en möjlighet till detta; i Danmark
              har man gjort det och produkterna har blivit billigare. Min följdfråga
              blir därför: Varför vill inte statsrådet tillse att också folk
              i Sverige får billigare priser på egenvårdsprodukter?
            </seg>
          </u>
          <note type="speaker" n="d124e3d6">
            Anf. 79 Statsrådet YLVA JOHANSSON (s):
          </note>
          <u who="unknown" xml:id="i-60f8f593c8a84613-3" n="fff29147">
            <seg n="6a6256de">
              Herr talman! Vi har mycket goda erfarenheter av arbetet med Apoteket,
              som på ett effektivt sätt kunnat tillhandahålla billiga produkter
              och både receptbelagda och receptfria läkemedel. Det finns en
              god kompetens inom Apotekets system.
            </seg>
            <seg n="fcbf394e">
              Apoteket måste självklart fortsätta att utveckla sitt sätt att
              sälja var man säljer, på vilket sätt man gör det, vilken service
              man tillhandahåller. Det är ett naturligt arbete att hela tiden
              utveckla detta. Däremot tror jag inte, som Cristina Husmark Pehrsson,
              att en ökad marknadsanpassning av dessa produkter skulle gynna
              konsumenterna.
            </seg>
          </u>
          <note n="50eea0c0">
            Regeringens delgivande av beslut
          </note>
          <note type="speaker" n="6b3bdeb4">
            Anf. 80 HELENA BARGHOLTZ (fp):
          </note>
          <u who="Q4937530" xml:id="i-8540f688f1e06159-0" n="d070e0ce">
            <seg n="4d5b7876">
              Herr talman! Jag vill ställa min fråga till vice statsminister
              Bosse Ringholm.
            </seg>
            <seg n="e3eb3493">
              Riksrevisorerna tar i sin årliga rapport för 2004 upp problemet
              med de sena regeringsbesluten som försvårar för myndigheterna.
              Vid de avslutande regeringssammanträdena inför jul- och sommaruppehållen
              fattar regeringen beslut som många gånger har stor betydelse för
              myndigheternas redovisning och finansiering av verksamheterna.
            </seg>
            <seg n="e3b2727e">
              Den berörda myndigheten nås ofta inte av beslutet förrän just
              före hel- och halvårsskiftena. Då blir det mycket svårare att
              göra arbetet med årsredovisning och delårsrapporter. I vissa fall
              uppfattas också regeringsbesluten som otydliga. Det medför problem
              för myndigheterna att genomföra de beslutade åtgärderna på ett
              korrekt sätt.
            </seg>
            <seg n="999a58f6">
              Problemet med otydliga och sena regeringsbeslut, vilket varit
              en återkommande iakttagelse inom den statliga revisionen under
              senare år, är störst inom universitet och högskolor, försäkringskassor
              samt länsstyrelser.
            </seg>
            <seg n="be58a9c5">
              Nu vill jag veta vad regeringen kommer att göra åt detta problem.
            </seg>
          </u>
          <note type="speaker" n="161ecbaf">
            Anf. 81 Vice statsminister BOSSE RINGHOLM (s):
          </note>
          <u who="Q321595" xml:id="i-fad9c1d93c1854e5-31" n="89b78373">
            <seg n="028e4fef">
              Herr talman! Det är naturligtvis viktigt att statens myndigheter
              i god tid får besked om de beslut som regering och riksdag har
              fattat och att de har möjlighet att följa upp och genomföra besluten
              i god tid.
            </seg>
            <seg n="61d0bc5e">
              Regeringens ambition är naturligtvis att så snabbt riksdagen
              har fattat sitt beslut i denna kammare se till att via regleringsbrev
              eller på annat sätt delge myndigheterna direktiven och rekommendationerna
              för verksamheten. Men som alla är väl medvetna om innebär den
              tidspress som finns inte minst här i kammaren att en stor mängd
              beslut fattas just veckorna före jul.
            </seg>
            <seg n="95e1fdbc">
              Men en klar fördel är att myndigheterna sedan lång tid tillbaka,
              redan i mitten på september när budgetpropositionen lämnas, har
              fått information om vad som kan tänkas komma att ingå i kommande
              direktiv och regleringsbrev. Så jag tycker att myndigheterna har
              betydligt längre tid på sig i realiteten att förbereda genomförandet
              av besluten än från det formella tillfälle när regleringsbreven
              kommer.
            </seg>
            <seg n="a42ce242">
              Men det kan naturligtvis ytterligare förbättras. En möjlighet
              är, som vi gjorde tidigare, men som riksdagens majoritet ändrade
              mot regeringens vilja, att lägga större vikt vid att redan på
              våren ge besked i vissa frågor.
            </seg>
          </u>
          <note type="speaker" n="782075d3">
            Anf. 82 HELENA BARGHOLTZ (fp):
          </note>
          <u who="Q4937530" xml:id="i-8540f688f1e06159-1" n="d070e0ce">
            <seg n="6697d914">
              Herr talman! Det förefaller som om vice statsministern vill lägga
              över ansvaret på riksdagen för att regeringen är sen med sina
              beslut. Det är tydligen inte en uppfattning som riksrevisorerna
              delar. De pekar på att beskeden kommer sent från regeringen. Det
              gäller inte bara regeringens beslut för olika statliga myndigheter,
              det gäller också utnämningar av generaldirektörer. I mitt arbete
              i konstitutionsutskottet har jag kunnat se att regeringen är väldigt
              sen med detta och att det skapar stor osäkerhet hos de berörda
              myndigheterna och hos de personer som berörs.
            </seg>
            <seg n="818b6b7f">
              Jag hoppas verkligen att man skyndar på. Jag kan inte se att
              det bara ska vara riksdagens fel att det blir sena regeringsbeslut
              utan att regeringen också verkligen snabbar på de här processerna
              så att det inte hakar upp sig för de olika myndigheterna.
            </seg>
          </u>
          <note type="speaker" n="f9675f26">
            Anf. 83 Vice statsminister BOSSE RINGHOLM (s):
          </note>
          <u who="Q321595" xml:id="i-fad9c1d93c1854e5-32" n="89b78373">
            <seg n="c581d860">
              Herr talman! Det är naturligtvis ett gemensamt ansvar för regering
              och riksdag att se till att myndigheterna nås av den här typen
              av regleringsbrev, direktiv, förordningar och uppdrag för sin
              verksamhet. Man kan inte säga att det är den ena eller den andra
              som har huvudansvaret utan det är en process. Men framför allt
              på budgetsidan kan man naturligtvis inte skicka ut direktiv till
              myndigheterna förrän riksdagen har fattat beslutet.
            </seg>
            <seg n="38de1171">
              Det jag vill påminna om till sist, som jag sade i den förra repliken,
              är att riksdagen i sin vishet för ett par år sedan, mot regeringens
              vilja, bestämde att inte längre på våren ge så stora och omfattande
              besked som tidigare var önskvärt i en rad budgetfrågor. Det underlättade
              faktiskt ganska mycket för myndigheterna. Men det är möjligt att
              riksdagen kan tänka om på den punkten, i varje fall de sex partier
              som inte är socialdemokratiska partier. Det skulle underlätta
              rätt mycket för myndigheterna om vi gick tillbaka till den gamla
              ordningen.
            </seg>
            <seg n="b918c78c">
              Officersutbildningen
            </seg>
          </u>
          <note type="speaker" n="0506a7d7">
            Anf. 84 ULLA LÖFGREN (m):
          </note>
          <u who="Q4989135" xml:id="i-1603e709a8c97113-0" n="1877b1f2">
            <seg n="77a54033">
              Herr talman! Jag tänkte följa upp Ola Sundells fråga, för jag
              undrar, försvarsministern, vad som händer med de ungdomar som
              nu går försvarsutbildning och ska bli officerare. De har ju blivit
              utlovade jobb i framtiden. Vad jag förstår kommer de nu inte att
              få någon anställning. Ändå besitter de den kompetens som det nya
              försvaret behöver.
            </seg>
            <seg n="79a12be7">
              Har regeringen någon plan för hur man ska kunna ta till vara
              de här ungdomarna?
            </seg>
          </u>
          <note type="speaker" n="8b9be0fe">
            Anf. 85 Försvarsminister LENI BJÖRKLUND (s):
          </note>
          <u who="Q547534" xml:id="i-fad9c1d93c1854e5-33" n="11ce3ddc">
            <seg n="66b5951a">
              Herr talman! Det tillhör ju den arbetsrättsliga delegering som
              regeringen har gjort och fått riksdagens godkännande av att det
              är Försvarsmakten som har arbetsgivaransvaret. Där pågår nu ett
              väldigt omfattande arbete som handlar om hur man ska klara av
              de förändrings- och omställningskrav som ställs på den nya Försvarsmakten.
              Det är svårt att kommentera delar av det.
            </seg>
            <seg n="e6c8e0d8">
              Regeringen följer det här arbetet mycket noga för att se i vilken
              utsträckning man behöver vidta åtgärder. Men delegeringen och
              beslutet gör att det i dag vilar en tung uppgift på Försvarsmakten
              som är arbetsgivare när det gäller vår personal.
            </seg>
          </u>
          <note type="speaker" n="fcf86c31">
            Anf. 86 ULLA LÖFGREN (m):
          </note>
          <u who="Q4989135" xml:id="i-1603e709a8c97113-1" n="1877b1f2">
            <seg n="0a97ea2f">
              Herr talman! Det är klart att det är den arbetsfördelningen.
              Men Försvarsmakten måste ju få instrument så att man kan handha
              den här svåra uppgiften.
            </seg>
            <seg n="90dad411">
              Jag tycker att det finns ett alldeles särskilt ansvar från regeringens
              sida att se till att de här ungdomarna inte tappar förtroendet
              för de beslutande myndigheterna genom att så abrupt kastas ut
              i ovisshet då man utlovats ett fast jobb.
            </seg>
          </u>
          <note type="speaker" n="5bdd3a61">
            Anf. 87 Försvarsminister LENI BJÖRKLUND (s):
          </note>
          <u who="Q547534" xml:id="i-fad9c1d93c1854e5-34" n="11ce3ddc">
            <seg n="ffd97911">
              Herr talman! Jag tycker att det finns skäl att ha en ödmjuk hållning
              inför de omställningsproblem som finns i Försvarsmakten. Det är
              korrekt. Det handlar ändå om att vi måste sätta upp tydliga mål
              för vad vi vill ha uträttat, och vi måste också ställa erforderliga
              resurser till förfogande. Det är en av uppgifterna för regering
              och riksdag.
            </seg>
            <seg n="74baae1c">
              Sedan är det många frågor som måste lösas i en så stor myndighet
              som Försvarsmakten är. Det kan vi inte göra annat än följa noga.
              Jag är övertygad om att man på alla sätt ser till att dessa ungdomar
              får fullfölja utbildningen. En officersutbildning är aldrig bortkastad.
              Den har ett högt meritvärde, och den innebär också att man blir
              reservofficer och kan användas i bland annat internationella insatser.
            </seg>
            <seg n="9195d670">
              Påföljd för barnmisshandel
            </seg>
          </u>
          <note type="speaker" n="f576e92f">
            Anf. 88 BIRGITTA GIDBLOM (s):
          </note>
          <u who="Q4950012" xml:id="i-fad9c1d93c1854e5-35" n="8e903bc7">
            <seg n="c2ee36a1">
              Herr talman! Jag vill ställa min fråga till justitieministern
              och ta upp domen mot en styvpappa som brutalt misshandlade sin
              treåriga styvson till döds för några år sedan. Det är många som
              fortfarande är djupt upprörda över den i deras tycke milda dom
              som styvpappan fick.
            </seg>
            <seg n="0c68b286">
              Nu vill jag fråga vad regeringen har vidtagit för åtgärder efter
              den händelsen.
            </seg>
          </u>
          <note type="speaker" n="415bd370">
            Anf. 89 Justitieminister THOMAS BODSTRÖM (s):
          </note>
          <u who="Q3141607" xml:id="i-fad9c1d93c1854e5-36" n="4a5a352e">
            <seg n="48fea893">
              Herr talman! Regeringen har inte vidtagit några åtgärder med
              anledning av just den enskilda händelsen. Däremot hade det redan
              innan den här händelsen påbörjats ett lagstiftningsarbete som
              faktiskt har direkt anslutning till de frågor som togs upp i samband
              med diskussionen om den här domen. Det handlar bland annat om
              att om man agerar på det sättet, alltså grovt misshandlar ett
              mindre barn, ska det av domstolarna anses vara straffskärpande.
            </seg>
            <seg n="01192c0a">
              Det finns ett antal omständigheter som ska ge strängare straff
              och det finns motsvarande som ska ge mildare straff. Numera ska
              just misshandel av barn i den egna familjen eller av någon närstående
              ses som extra straffskärpande.
            </seg>
            <seg n="7e80d86d">
              Utöver det har man också sett till att det är en större anmälningsskyldighet
              hos flera myndigheter när missförhållanden misstänks. Och det
              är det allra bästa sättet att se till att inte sådana här fruktansvärda
              händelser ska behöva ske.
            </seg>
          </u>
          <note type="speaker" n="852f8c5d">
            Anf. 90 BIRGITTA GIDBLOM (s):
          </note>
          <u who="Q4950012" xml:id="i-fad9c1d93c1854e5-37" n="8e903bc7">
            <seg n="e8e33fda">
              Herr talman! Tack för det svaret!
            </seg>
            <seg n="0663eb1f">
              Jag vill också fråga om polisen och juristerna har fått bättre
              utbildning i att handlägga fall med barnmisshandel.
            </seg>
          </u>
          <note type="speaker" n="3eea3bf2">
            Anf. 91 Justitieminister THOMAS BODSTRÖM (s):
          </note>
          <u who="Q3141607" xml:id="i-fad9c1d93c1854e5-38" n="4a5a352e">
            <seg n="aee83cbb">
              Herr talman! Just frågan om våld i nära relationer, som berör
              våld mot barn och många gånger kvinnor, är någonting som har prioriterats
              hårt inom polisen. Glädjande nog har vi också kunnat få rapporter
              från bland annat flera olika kvinnoorganisationer om att polisen
              på olika sätt har organiserat sig, blivit bättre på de här frågorna,
              skaffat sig större kunskap och utbildning i sättet att bemöta
              brottsoffer. Bland annat innebär det just att man agerar när man
              misstänker att saker och ting inte står rätt till.
            </seg>
            <seg n="385c4391">
              Det pågår och har pågått ett stort arbete inom polisen. Men självklart
              måste det arbetet också fortsätta.
            </seg>
            <seg n="80b44e61">
              Investeringar i kärnkraftverk
            </seg>
          </u>
          <note type="speaker" n="a6691f74">
            Anf. 92 INGEGERD SAARINEN (mp):
          </note>
          <u who="Q4976383" xml:id="i-7d9dccb34eb2548e-0" n="c6e0f8f2">
            <seg n="3fba1d95">
              Herr talman! Min fråga är till vice statsministern.
            </seg>
            <seg n="2b9a005b">
              Det planeras enorma investeringar i kärnkraftverken för att öka
              reaktorernas effekt och ge dem förlängd livstid. Siffran 30 miljarder
              har förekommit i medier. För detta skulle man bland annat få så
              mycket mer kärnkraft i effekt och energi att det väl kompenserar
              stängningen av hela Barsebäck.
            </seg>
            <seg n="f07ff652">
              Effekthöjningar är av två slag. En mindre del av dem ger helt
              enkelt bättre verkningsgrad genom att man byter till bättre generatorer
              och värmeväxlare etcetera. Men merparten av effekthöjningarna
              innebär att man höjer effekten i själva reaktorn. Det betyder
              att det går åt mer uran, att det bildas mer avfall och att det
              finns mer radioaktivitet i reaktorn i händelse av en olycka. Den
              här typen av effekthöjningar kräver regeringens tillstånd efter
              beredning av Kärnkraftsinspektionen.
            </seg>
            <seg n="0070deeb">
              Tänker regeringen ge sådana tillstånd?
            </seg>
          </u>
          <note type="speaker" n="f46a4427">
            Anf. 93 Vice statsminister BOSSE RINGHOLM (s):
          </note>
          <u who="Q321595" xml:id="i-fad9c1d93c1854e5-39" n="89b78373">
            <seg n="c75f2809">
              Herr talman! Det avgörande för regeringen är att fullfölja folkomröstningsresultatet
              från 1980 om att vi ska avveckla kärnkraften i den takt som det
              är möjligt och att finna nya energikällor. Det har skett i olika
              steg, med både Barsebäck 1 och Barsebäck 2, som är det närmaste
              för stunden.
            </seg>
            <seg n="7d5fab69">
              Det är självfallet oerhört viktigt att säkerhetsaspekterna hela
              tiden har den högsta prioriteten. Det är skälen till att vi under
              ett antal år framöver kommer att se relativt stora investeringar
              i de kvarvarande kärnkraftverken. Jag tror att det är oerhört
              viktigt att vi inte på något vis tar undan de investeringar som
              behöver göras för att garantera säkerheten i fortsättningen. Om
              den höjda säkerheten i våra kvarvarande kärnkraftverk dessutom
              kan leda till en högre effektivitet i form av energiutförsel är
              det naturligtvis en dubbel vinst för samhället i sin helhet, där
              både säkerhet och energitillförsel kan förenas.
            </seg>
          </u>
          <note type="speaker" n="4e07acf7">
            Anf. 94 INGEGERD SAARINEN (mp):
          </note>
          <u who="Q4976383" xml:id="i-7d9dccb34eb2548e-1" n="c6e0f8f2">
            <seg n="e412e6b8">
              Herr talman! Sverige har redan mest kärnkraft per capita i världen.
              Genom de planerade effekthöjningarna får vi ännu mer kärnkraft.
              Om kraftindustrin väntar sig klartecken kommer ca 30 miljarder
              kronor att användas för att satsas på kärnkraft. Om den inte väntar
              sig klartecken kommer den att intressera sig för vindkraft och
              biokraftvärme.
            </seg>
            <seg n="ad1c514c">
              Avser regeringen att ta ställning för obegränsad kärnkraft för
              obegränsad tid?
            </seg>
          </u>
          <note type="speaker" n="4b064cb7">
            Anf. 95 Vice statsminister BOSSE RINGHOLM (s):
          </note>
          <u who="Q321595" xml:id="i-fad9c1d93c1854e5-40" n="89b78373">
            <seg n="0742b662">
              Herr talman! Nej, regeringen ska naturligtvis inte ta ställning
              för obegränsad kärnkraft för obegränsad tid. Sverige är ett av
              de få länder som inte bara har beslutat att avveckla kärnkraften
              utan också har påbörjat avvecklingen. Men vi är oerhört angelägna
              om att det sker på ett sådant sätt att säkerheten ges den allra
              högsta prioriteten, som jag sade i mitt förra inlägg.
            </seg>
            <seg n="b84783af">
              Vi arbetar också intensivt med att hitta ersättningsenergi av
              olika slag. Man kan inte hitta ett enda ersättningsslag och en
              enda form av energi som kan ersätta kärnkraften, utan det är ett
              mycket brett arbete som handlar om allt från de klassiska exemplen
              som vindkraft och solkraft till andra energislag som har tillkommit
              under åren. Vi vill naturligtvis påskynda forskningsutvecklingen
              på området, och därför har regeringen också gång på gång föreslagit
              betydande förbättringar och ökningar av anslagen för energiforskning.
              På så vis kan man snabba på processen att ersätta kärnkraft med
              annan form av energi.
            </seg>
            <seg n="67c72e2e">
              Förbudet mot barnaga
            </seg>
          </u>
          <note type="speaker" n="9a59fa0f">
            Anf. 96 VERONICA PALM (s):
          </note>
          <u who="Q4971741" xml:id="i-4a820db340fff3ea-0" n="ac8e6cb6">
            <seg n="29c6a7d3">
              Herr talman! Det finns inga pedagogiska örfilar. Min fråga går
              till Thomas Bodström.
            </seg>
            <seg n="b503bc46">
              För ungefär en månad sedan friade domstolen i Varberg en man
              som stod åtalad för att ha misshandlat sin dotter. Pappan hade
              örfilat sin 15-åriga dotter och knuffat henne så att hon trillade.
              Pappan erkände. Trots det friades han.
            </seg>
            <seg n="9094a96c">
              Inte nog med att flickan blev slagen och kränkt av sin pappa
              hon blev dessutom kränkt och övergiven av rättsväsendet. Våld
              och kränkningar av barn är aldrig okej.
            </seg>
            <seg n="628d70fa">
              Jag undrar vad justitieministern tänker göra för att det här
              inte ska upprepas i rättsväsendet.
            </seg>
          </u>
          <note type="speaker" n="3c6d615f">
            Anf. 97 Justitieminister THOMAS BODSTRÖM (s):
          </note>
          <u who="Q3141607" xml:id="i-fad9c1d93c1854e5-41" n="4a5a352e">
            <seg n="280514d8">
              Herr talman! Som bekant kan jag inte gå in och recensera domar.
              Det kan många gånger vara svårt, för också jag har förstås åsikter
              om hur det döms i olika mål. Jag ska inte göra undantag för det
              här fallet, utan jag ska hålla på de konstitutionella regler som
              vi har.
            </seg>
            <seg n="ec7976b7">
              Låt mig ändå göra alldeles klart att även en örfil är misshandel.
              Det brukar i och för sig bedömas som ringa misshandel, men man
              döms för misshandel till böter. Det ska naturligtvis också kunna
              ge möjligheter till skadestånd.
            </seg>
          </u>
          <note type="speaker" n="1dbd1c07">
            Anf. 98 VERONICA PALM (s):
          </note>
          <u who="Q4971741" xml:id="i-4a820db340fff3ea-1" n="ac8e6cb6">
            <seg n="8876fdea">
              Herr talman! Jag förstår det. Tack, justitieministern!
            </seg>
            <seg n="72f3a305">
              Jag vill också betona att barnaga är förbjudet punkt! Börjar
              man värdera hur mycket stryk det är okej att ge en unge så är
              barnens rättssäkerhet riktigt illa ute. Barn är i beroendeställning
              till sina föräldrar. En stor ska självfallet aldrig slå en liten.
              Många har reagerat på det här fallet. Bland annat har Unga Örnars
              riksförbund en namninsamling för att tydliggöra skyddet för barn.
            </seg>
            <seg n="e57dab7c">
              Jag hoppas verkligen att justitieministern gör allt som står
              i hans makt för att förbudet mot barnaga ska respekteras fullt
              ut av det svenska rättsväsendet.
            </seg>
          </u>
          <note type="speaker" n="c14af668">
            Anf. 99 Justitieminister THOMAS BODSTRÖM (s):
          </note>
          <u who="Q3141607" xml:id="i-fad9c1d93c1854e5-42" n="4a5a352e">
            <seg n="08400f12">
              Herr talman! Jag tycker att det är oerhört bra att man engagerar
              sig i de här frågorna, men jag vill också understryka att det
              inte räcker med de lagar som vi har. Vi måste ge ett ännu starkare
              skydd till barn som råkar illa ut, och vi måste ge skydd även
              till de barn som till exempel bevittnar misshandel i hemmet. Det
              är också en oerhört stark kränkning av barnen. Det är därför vi
              nu arbetar med att de barnen till exempel ska ha rätt till ersättning
              från staten för den kränkning som de råkar ut för. De ska också
              betecknas som brottsoffer.
            </seg>
            <seg n="9d72dfcf">
              Vi kan alltså gå ännu längre än de lagar som vi självfallet tycker
              ska gälla i Sverige i dag. Vi måste fortsätta att arbeta för att
              ge stöd till de barn som är en särskilt utsatt grupp i den svåra
              situation som de befinner sig i när de möts av våld eller hot
              om våld av personer som de är beroende av.
            </seg>
            <seg n="942f7a4f">
              Internationell militär övningsverksamhet i Sverige
            </seg>
          </u>
          <note type="speaker" n="30946a56">
            Anf. 100 KRISTER HAMMARBERGH (m):
          </note>
          <u who="Q5786666" xml:id="i-f34754d10b70279f-0" n="ec5cdd3b">
            <seg n="4e4e4d2c">
              Herr talman! Jag har en fråga till försvarsministern.
            </seg>
            <seg n="9a8cd3b9">
              Den 11 december föregående år gav regeringen i uppdrag till en
              särskild utredare att lämna förslag på hur internationell militär
              test- och övningsverksamhet på svenskt territorium skulle kunna
              utvecklas. Den 13 juni i år kom utredaren Carl Leifland med sitt
              betänkande Snö, mörker och kyla . Han konstaterar att det finns
              unika möjligheter för Sverige, inte minst för norra Sverige. Han
              ser också de kopplingar som finns till civil verksamhet.
            </seg>
            <seg n="a4d11340">
              Man kan tycka att det hade varit naturligt att ta in detta betänkande
              i försvarspropositionen, men så har inte skett. Det omnämns att
              det för närvarande bereds i Regeringskansliet, men man slår ändå
              fast att de förslag som föreligger för det första är väl förenliga
              med Sveriges intressen, för det andra gagnar Sverige och för det
              tredje har stor betydelse för vår förmåga att försvara Sverige.
            </seg>
            <seg n="36884634">
              Jag tycker personligen att det är en konstig ordning att man
              slår fast grundorganisationen utan att ta ställning till betänkandet.
              Min fråga till försvarsministern är: När avser försvarsministern
              att ta initiativ till att politiskt behandla Carl Leiflands utredning
              och lämna förslag till riksdagen?
            </seg>
          </u>
          <note type="speaker" n="45b24732">
            Anf. 101 Försvarsminister LENI BJÖRKLUND (s):
          </note>
          <u who="Q547534" xml:id="i-fad9c1d93c1854e5-43" n="11ce3ddc">
            <seg n="9ac9fe51">
              Herr talman! Som vi har hört har regeringen i försvarspropositionen
              varit instämmande i de slutsatser som dras och sett möjligheter
              i det betänkande som föreligger. Vi tittar nu på i vilken form
              det fortsatta arbetet med att implementera innehållet i förslaget
              ska ske. Det är det som beredningen i Regeringskansliet gäller.
              Vi återkommer till det.
            </seg>
          </u>
          <note type="speaker" n="20a8ba90">
            Anf. 102 KRISTER HAMMARBERGH (m):
          </note>
          <u who="Q5786666" xml:id="i-f34754d10b70279f-1" n="ec5cdd3b">
            <seg n="a28d9614">
              Herr talman! De förslag som föreligger i försvarspropositionen
              innebär att av de 50 helikoptrar som kommer att finnas när det
              gäller markoperativ verksamhet i fortsättningen kommer tre att
              finnas i norra Sverige. Dessa helikoptrar är av stor betydelse
              för möjligheten till just test- och övningsverksamhet. Det samma
              gäller egentligen K 4:s existens. Det är där den stora efterfrågan
              finns från internationella förband.
            </seg>
            <seg n="cad14765">
              Upplever inte försvarsministern i likhet med mig att det finns
              stora risker för den verksamhet som Leifland har skisserat på
              grund av att man fattar besluten i fel ordning?
            </seg>
          </u>
          <note type="speaker" n="916b7530">
            Anf. 103 Försvarsminister LENI BJÖRKLUND (s):
          </note>
          <u who="Q547534" xml:id="i-889e69b03c3b7bf3-3" n="11ce3ddc" next="i-00162975521ee31d-3">
            <seg n="3ed1773b">
              Herr talman! Nej, det gör det inte. I den beredning om hur förslaget
              till grundorganisation ska se ut och där jag fått utgå ifrån hur
              vi ska ha en försvarsförmåga för Sverige i dess helhet finns det
              inget som gör att vi hindras från att använda de förslag som finns
              i Leiflands utredning. Det har dock prövats.
            </seg>
            <seg n="98aac05d">
              Etnisk mångfald i statlig verksamhet
            </seg>
          </u>
          <note n="74c99d4e">
            Anf. 104 ANITA BRODÉN (fp):
          </note>
          <u who="Q547534" xml:id="i-00162975521ee31d-3" n="11ce3ddc" prev="i-889e69b03c3b7bf3-3">
            <seg n="63de42b5">
              Herr talman! Jag har en fråga som jag vill rikta till vice statsministern.
            </seg>
            <seg n="53971cdc">
              På gårdagens DN Debatt skriver chefen för Integrationsverket
              Andreas Carlgren i samband med att en rapport avlämnats att statliga
              myndigheter inte lever upp som förebild på arbetsmarknaden för
              att främja ökad etnisk mångfald.
            </seg>
            <seg n="6f44ecb0">
              Andelen utrikes födda i statlig tjänst uppgår till 5,3 % mot
              10,5 % totalt i yrkeslivet. Vi har i vårt land en stor potential
              med mycket duktiga och välutbildade utrikes födda som vi inte
              tar vara på. Det är en mänsklig tragedi, men det är också ett
              nationellt misslyckande.
            </seg>
            <seg n="5dd98294">
              Jag vill ställa frågan till vice statsministern på vad sätt regeringen
              ämnar arbeta för att förbättra denna situation.
            </seg>
          </u>
          <note type="speaker" n="caa16d05">
            Anf. 105 Vice statsminister BOSSE RINGHOLM (s):
          </note>
          <u who="Q321595" xml:id="i-889e69b03c3b7bf3-4" n="89b78373" next="i-00162975521ee31d-4">
            <seg n="80c04381">
              Herr talman! I regeringens riktlinjer till de statliga myndigheterna
              ingår att lägga stor vikt vid etnisk mångfald vid rekrytering
              av personal. Det är oerhört angeläget. Vi följer naturligtvis
              upp det med jämna mellanrum. En förklaring till att de statliga
              myndigheterna har en liten andel kan vara att de statliga myndigheterna
              har minskat sin personal kraftigt de senaste åren. Det har under
              en period försvunnit över 50 000 arbetstillfällen, och därmed
              har det varit en relativt liten nyrekrytering. Det är oerhört
              angeläget att de statliga myndigheterna, Andreas Carlgren och
              andra generaldirektörer, lägger växande vikt vid att se till att
              man får en mångfald i sin rekrytering.
            </seg>
          </u>
          <note n="94d86007">
            Anf. 106 TALMANNEN:
          </note>
          <u who="Q321595" xml:id="i-00162975521ee31d-4" n="89b78373" prev="i-889e69b03c3b7bf3-4">
            <seg n="11cf4e0c">
              Tack. Därmed var dagens frågestund avslutad. Vi tackar regeringen
              så mycket.
            </seg>
          </u>
          <note n="0f65a7bd">
            10 § Svar på interpellation 2004/05:69 om insatser för att bekämpa
            narkotikan
          </note>
          <note type="speaker" n="094b8c98">
            Anf. 107 Justitieminister THOMAS BODSTRÖM (s):
          </note>
          <u who="Q3141607" xml:id="i-889e69b03c3b7bf3-5" n="4a5a352e" next="i-00162975521ee31d-5">
            <seg n="a54c2b4d">
              Herr talman! Viviann Gerdin har frågat mig vilka åtgärder jag
              avser att vidta för att förbättra polisens förutsättningar att
              bekämpa narkotikan.
            </seg>
            <seg n="76693abf">
              Narkotikabrottsligheten är och förblir ett av de mest prioriterade
              områdena inom svensk kriminalpolitik. Regeringen driver också
              i EU-samarbetet den svenska restriktiva hållningen gentemot narkotika.
              EU:s nyligen antagna rambeslut mot narkotika är ett exempel på
              att vår narkotikapolitik vunnit gehör även på europeisk nivå.
            </seg>
            <seg n="6fcf496b">
              År 2003 uppgick antalet registrerade brott mot narkotikabrottslagstiftningen
              till över 40 000, varav den stora merparten, nästan 37 000, rörde
              innehav eller eget bruk. Resten var överlåtelsebrott. Sammantaget
              innebär det en procentuell ökning med 6,9 % jämfört med 2002.
              Prioriterade områden för polisen under 2003 har bland annat varit
              insatser mot innehav och eget bruk av narkotika. Några polismyndigheter
              har till exempel utvecklat arbetet mot gatulangning genom att
              tydligare göra ingripandeverksamheten delaktig i narkotikabrottsbekämpningen.
            </seg>
            <seg n="1710faeb">
              Den kanske viktigaste frågan inför framtiden när det gäller narkotikabrottsbekämpningen
              är utvecklingen av samarbetet mellan de brottsbekämpande myndigheterna.
              Även om samarbetet mellan tullen, polisen och kustbevakningen
              redan i dag är bra på många sätt finns det mycket kvar att göra.
              I den delen håller jag med de närpoliser som Viviann Gerdin refererar
              till. Den uppdelning som i dag finns mellan dessa tre myndigheter,
              som alla har brottsbekämpande uppgifter, är inte alltid ändamålsenlig.
              Myndigheterna har nu också redovisat ett gemensamt uppdrag som
              bland annat syftat till att identifiera hinder för ett effektivt
              informationsutbyte och till att finna ändamålsenliga lösningar
              för ett förbättrat informationsutbyte.
            </seg>
            <seg n="dfd65cc1">
              Självklart måste polisen utveckla sin samverkan även med andra
              myndigheter än de brottsbekämpande, exempelvis socialtjänsten.
              Här gäller det att ta till vara de projekt som gett goda erfarenheter
              och se till att hela polisorganisationen och socialtjänsten kan
              dra nytta av dessa.
            </seg>
            <seg n="71653396">
              När det gäller frågan om effektivare verktyg för polisen är lagstiftningen
              en viktig beståndsdel. Straffskalan i narkotikastrafflagen är
              mycket bred vid en internationell jämförelse den sträcker sig
              från böter ända upp till tio års fängelse. Det finns därför förutsättningar
              att mäta ut rimliga straff för såväl de allra lindrigaste fallen
              som de där till exempel storskalig narkotikahandel bedrivits med
              starkt vanebildande preparat.
            </seg>
          </u>
          <note n="50270744">
            Det finns även långtgående regler för att underlätta arbetet
            med att upptäcka och utreda narkotikabrott. Regeringen föreslog
            i maj i år att polisens möjligheter till hemliga tvångsmedel,
            som hemlig teleavlyssning och hemlig kameraövervakning, skulle
            utvidgas till att också avse brott vars straffvärde kunde antas
            överstiga fängelse i två år. Förslaget ledde fram till lagstiftning
            som trädde i kraft den 1 oktober 2004.
          </note>
          <u who="Q3141607" xml:id="i-00162975521ee31d-5" n="4a5a352e" prev="i-889e69b03c3b7bf3-5">
            <seg n="ab346a9d">
              Därutöver pågår inom Justitiedepartementet ett brett arbete,
              bland annat inom ramen för de förslag som presenterats av Beredningen
              för rättsväsendets utveckling (BRU), som syftar till att förbättra
              och effektivisera bekämpandet av i synnerhet den grova, gränsöverskridande
              brottsligheten, till exempel användning av kameror, kroppsmikrofoner,
              provokation, kontrollerade leveranser, skyddsidentitet med mera.
              Här måste vi emellertid vara ytterst vaksamma så att vår strävan
              efter ökad effektivitet i brottsbekämpningen inte tillåts inkräkta
              på den personliga integriteten mer än absolut nödvändigt.
            </seg>
            <seg n="fa5bc276">
              Andra förslag som ligger framför oss just nu rör bland annat
              skydd av bevispersoner och förverkande av vinning, hjälpmedel
              och egendom som härrör från brott.
            </seg>
            <seg n="190aa6d2">
              Vidare har under senare år inom EU antagits ett flertal beslut
              som möjliggör ett ökat rättsligt samarbete mellan EU-länder för
              att bekämpa den grova, gränsöverskridande brottsligheten, inklusive
              narkotikabrottslighet.
            </seg>
            <seg n="94390fae">
              Det pågår alltså mycket på det här området såväl inom polisen
              som inom Regeringskansliet för att åstadkomma en effektivare narkotikabrottsbekämpning,
              samtidigt som vi på olika sätt lyfter fram de förebyggande insatserna
              för att till exempel fånga upp ungdomar i riskzonen.
            </seg>
          </u>
          <note type="speaker" n="628519b1">
            Anf. 108 VIVIANN GERDIN (c):
          </note>
          <u who="Q4949860" xml:id="i-66bbe11aa8eed1f7-2" n="5c3f4faa">
            <seg n="09274740">
              Herr talman! Narkotikaspridningen och missbruket går som en farsot
              över hela världen även i vårt land. Många ungdomar anger att det
              är mycket lätt att få tag på droger i dag, och detta får förödande
              konsekvenser för hela samhället. Det är väl känt att tillgång
              till narkotika har stor betydelse för ungdomars drogvanor. Det
              visar flera undersökningar. Där narkotikamissbruket finns där
              frodas även brott. Drygt hälften av vardagsbrotten beräknas begås
              av narkomaner.
            </seg>
            <seg n="2ea66349">
              I en rapport från BRÅ redovisas att narkotikamissbruket har ökat.
              Bland annat har andelen mönstrande som prövat narkotika ökat från
              6 % år 1992 till 18 % år 2002. Även antalet tunga narkomaner har
              ökat och beräknas vara i dag ca 26 000 personer.
            </seg>
            <seg n="174cc7de">
              En annan utredning visar att narkotikabruket också kryper allt
              längre ned i åldrarna. Bland högstadieeleverna har det framkommit
              att 8 % prövat narkotika någon gång. Det är en skrämmande siffra.
              Detta sker i ett land som har en vision om ett narkotikafritt
              samhälle. Det visar att dagens insatser i kampen mot narkotika
              är otillräckliga.
            </seg>
            <seg n="353e482d">
              I en rapport från Polisförbundet och Mobilisering mot narkotika
              kommer samstämmiga uppgifter om att polisorganisationen behöver
              förstärkning för att bättre kunna bekämpa narkotikan. Det räcker
              inte med en omfördelning av resurserna, en nationell handlingsplan
              och en särskild samordnare i kampen. Det behövs fler poliser som
              tar upp kampen mot narkotikamaffian. Det behövs också en nära
              samverkan med skolan och socialtjänsten.
            </seg>
            <seg n="8b4e3fc3">
              Närpolisen har en nyckelroll i kampen mot vardagsbrotten. Med
              deras lokal- och personkännedom ökar också möjligheterna att upptäcka
              handeln med droger och missbruket bland ungdomarna. Tyvärr ges
              närpolisen inte de bästa förutsättningarna. Drygt hälften av närpoliserna
              anger att de saknar vidareutbildning, och var tredje polis saknar
              stöd från sin chef i kampen mot narkotikan. Drygt hälften av landets
              polisstyrelser påpekar att bekämpningen av narkotika inte fungerar
              tillfredsställande. I rapporter framgår också att närpolisen anser
              att det existerar kriminella nätverk i ca 50 % av Sveriges närpolisområden.
            </seg>
            <seg n="1bffd553">
              I budgetförslaget för innevarande år anger regeringen att inte
              alla polisorganisationer prioriterat narkotikabrottsligheten.
              De flesta myndigheter gör det. Detta tyder på att regeringens
              uttalade ambitioner att bekämpa narkotikan är en halvhjärtad satsning
              eftersom den inte fått fullt genomslag ute på fältet. Detta ger
              felaktiga signaler till brottssyndikaten, att inte alla polisorganisationer
              har förutsättningar att bekämpa brottsligheten. Det påverkar även
              samhällets inställning till droger. Risken är att många betecknar
              droger som mer eller mindre acceptabla. Jag tror att justitieministern
              är väl medveten om problemet.
            </seg>
            <seg n="bd729076">
              Min fråga till ministern är: Vilka ytterligare förslag kommer
              att genomföras som rör arbetet ute på fältet, för att det ska
              bli effektivare i kampen mot narkotika? Jag återkommer senare
              till att kommentera ministerns svar på interpellationen.
            </seg>
          </u>
          <note type="speaker" n="b44efc64">
            Anf. 109 CECILIA MAGNUSSON (m):
          </note>
          <u who="Q4964936" xml:id="i-b174cb4e0d4baf3d-0" n="09f0a11d">
            <seg n="dc9f65bc">
              Herr talman! Det här är en väldigt svår fråga som behöver många
              lösningar. Polisen klarar ju inte det här själv. Justitieministern
              har delvis nämnt detta i sitt svar.
            </seg>
            <seg n="228ec7a7">
              Vi hade för två dagar sedan en information från regeringen. Man
              informerade om förslaget till ny narkotikastrategi inom EU. Det
              var väldigt intressant. Man spaltade upp hur man har tänkt sig
              att arbetet på EU-nivå ska bedrivas. Det handlar om att få en
              helhetssyn och om hur man ska kunna hjälpas åt med den här svåra
              frågan.
            </seg>
            <seg n="9efd3729">
              I dag fick vi i justitieutskottet en information om det stundande
              EU-mötet där man ska ta upp utvärderingen av den gamla EU-strategin
              jag kan ju ha synpunkter på att man inte använder de erfarenheter
              som man har vunnit med den gamla strategin när man nu lägger fram
              förslag på en ny. Men då slog det mig att vi inte har det här
              i Sverige. Vi har ingen narkotikastrategi. Mobilisering mot narkotika,
              som regeringen själv har tillsatt för att man ska titta på det
              här problemet och föreslå olika saker, har just pekat på att vi
              måste få till en samlad narkotikastrategi i Sverige.
            </seg>
            <seg n="cea0b980">
              Min första fråga till justitieministern är: När kommer vi att
              få en samlad narkotikastrategi för svenska förhållanden? Nu finns
              det förebilder i Europa. När kommer den svenska? Det måste ju
              vara ett samarbete mellan alla myndigheter polis, tull, kustbevakning
              och även militär. Justitieministern tog inte upp militären och
              den möjlighet som militären faktiskt har. Man kan ju se på problemen
              med att huvuddelen av narkotikan kommer sjövägen. Vi har inte
              så stor flotta längre och kan då också behöva ta hjälp av de militära
              insatserna. När får vi en narkotikastrategi för svenska förhållanden?
            </seg>
            <seg n="a8b97bb9">
              Den andra delen, som jag hade hoppats att justitieministern skulle
              nämna i sitt svar, handlar om det viktiga verktyget med lagstiftningen
              kring prekursorer. Vi hade ju ett beslut i kammaren angående EU:s
              rambeslut, där vi ålades att ta in prekursorer i vår nationella
              lagstiftning. Vi är många som ivrigt går och väntar på när lagstiftningen
              ska läggas på riksdagens bord. Tyvärr vet vi att regeringen prioriterar
              högre att införa sprututbyte. Vi vet när den propositionen kommer,
              men vi vet inte när prekursorslagstiftningen kommer. Jag skulle
              vara tacksam om vi kunde få ett svar på detta i denna debatt.
            </seg>
          </u>
          <note type="speaker" n="6111a23f">
            Anf. 110 JOHAN PEHRSON (fp):
          </note>
          <u who="Q6039678" xml:id="i-1c13c2012407f2d8-2" n="28c421a7">
            <seg n="ae4a17e8">
              Herr talman! Just det. Kampen mot narkotika måste föras på en
              bred front. En första början på en sådan bred front är att de
              brottsbekämpande myndigheter som vi har i Sverige faktiskt samarbetar
              strukturerat och systematiskt. Ansvaret för detta åvilar regeringen,
              enligt vår grundlag. Det är bara regeringen, och ingen annan,
              som kan styra myndigheterna. Ansvaret bärs av regeringen kollektivt,
              men föredragande i dessa ärenden är ändå justitieministern, och
              han har därmed det operativa ansvaret, som jag ser det.
            </seg>
            <seg n="ce38bf71">
              Folkpartiet liberalerna hade i dag ett bra seminarium med Mobilisering
              mot narkotika som pratade om just den organiserade grova brottsligheten,
              hur den breder ut sina rötter i Sverige och hur lite som görs
              och vilka systemfel som finns. Det hade varit mycket bra om justitieministern
              hade varit där i dag. Det hade dessutom varit trevligt, tror jag,
              att höra vad regeringens syn på detta är.
            </seg>
            <seg n="339fd7c8">
              Men man kan konstatera att det finns vissa strukturella problem
              inom polisen. Ett är organisationen. Hur kör man effektivt mot
              den organiserade brottsligheten? I dag saknas sådana enheter centralt
              och regionalt. Man har tankar på att förstärka kriminalunderrättelsetjänsten
              regionalt, och det är bra, men det finns en hel del att önska.
              De strukturella problemen i polisen är väl fastslagna i tidigare
              utredningar. Vi har Göteborgskommittén. Vi har den senaste från
              i somras, av Carl-Anton Spak.
            </seg>
            <seg n="f4e2fb2e">
              Men vi har också ekonomin. För att kunna planera en viktig och
              bra verksamhet och bekämpa organiserad brottslighet i allmänhet
              och kanske narkotika i synnerhet krävs det att man har långsiktiga
              förutsättningar, och det har man inte i dag.
            </seg>
            <seg n="b3148cd7">
              På Rikspolisstyrelsen säger man att man har de resurser som har
              angivits i den senaste budgetpropositionen bläcket har knappt
              hunnit torka. Men där finns det bara resurser till en tredjedel
              av de utlovade satsningarna. Man prioriterar allt, men man skickar
              inte med några pengar. Justitieministern kommer snart att säga
              att det blir någon miljard mer och så vidare. Men det räcker inte.
              Människor får högre löner, och det kostar att driva bilar. Bensinen
              ökar i pris och så vidare. Polisen måste få bedriva den här verksamheten
              och veta vart de ska gå. De riskerar stora underskott, och vi
              vet vad som händer. Närpolisstationer stängs. Civilanställda riskerar
              att inte få fortsätta sina arbeten på vikariat. Det finns till
              och med risk för uppsägningar. Det har vi sett förut.
            </seg>
            <seg n="c4aaa1fd">
              Men så är det då själva styrningen, vad regeringen gör. Man kan
              inte samordna sina regleringsbrev för de brottsbekämpande myndigheterna,
              kustbevakningen, tullen, polisen, Ekobrottsmyndigheten. Jag kan
              bygga en stor lista över detta. Men det sker ingen samordning.
              Är det inte helt fantastiskt? Myndigheten regeringen, som har
              ansvaret för de andra myndigheterna, har inte en samordning när
              det gäller att bekämpa narkotikan. Det är olika bud. Man får olika
              dagordningar. Så kan det inte fortsätta.
            </seg>
            <seg n="fb89afc7">
              Jag är glad åt att justitieministern ändå lyfter fram tanken
              på att det behövs lite nya verktyg vad det gäller att kunna förverka
              egendom hos personer som döms för grova narkotikabrott. Man måste
              ju gå på pengarna. De här människorna håller på med det här för
              att tjäna pengar. Då ska man slå hårdast där det gör ondast och
              det är när det gäller pengarna.
            </seg>
            <seg n="5da7356e">
              Vi måste se över möjligheten att faktiskt provocera fram bevis.
              I dag kan polisen inte ens gå och köpa svartsprit av personer
              som systematiskt säljer till våra ungdomar som super sig sönder
              och samman. Så kan vi inte ha det. Samma problem finns när det
              gäller narkotika. Vi måste göra det möjligt med rumsavlyssning,
              så kallad buggning. Man ska kunna bugga hotellrum. Man ska kunna
              göra det här på bilar. Självklart handlar det om både behov och
              ändamål och proportionalitetsprincip. Det är det inget snack om.
              Men kom fram med de förslagen! Jag gissar att det bromsas mycket
              beroende på det samarbete som regeringen tyvärr har med Miljöpartiet
              och Vänsterpartiet, som är mycket negativa till de här kraftfulla
              åtgärderna, verktygen för att bekämpa narkotikan.
            </seg>
            <seg n="bc482392">
              Det finns en hel del att önska. Mycket bra görs i dag, men det
              är en hel del som kan förbättras. Och jag väntar på de skarpa
              förslagen.
            </seg>
          </u>
          <note type="speaker" n="4d02ad9e">
            Anf. 111 Justitieminister THOMAS BODSTRÖM (s):
          </note>
          <u who="Q3141607" xml:id="i-fad9c1d93c1854e5-44" n="4a5a352e">
            <seg n="5099a03a">
              Herr talman! Jag tror inte att det finns någon riksdag i Europa
              som prioriterar de här frågorna så mycket, och det finns heller
              ingen regering som gör det. Så tror jag faktiskt att det skulle
              vara även om vi hade en borgerlig regering därför att vi har ett
              starkt engagemang i de här frågorna.
            </seg>
            <seg n="799f4ceb">
              Det faktum att vi satsar väldigt mycket på det här har också
              givit resultat. Även om det har varit en oroväckande höjning som
              i och för sig har vänt nu det är ändå viktigt att poängtera är
              det fortfarande på en väldigt låg nivå internationellt sett. Det
              tror jag beror just på att vi har en så stark enighet. Men självklart
              kan saker och ting bli bättre. Så är det. Och det är därför som
              vi har lyft fram de här sakerna i budgetpropositionen, och också
              på annat håll, där polisen måste engagera sig mera, och mera samordnat,
              och på vissa håll öka aktiviteterna. Det här är någonting som
              också bekräftas av de undersökningar och de rapporter som kommer,
              att poliserna gärna gör mera.
            </seg>
            <seg n="a89d967c">
              Polisen är dock bara en del i det hela. Självklart måste man
              kunna samordna bättre med andra myndigheter. Bland annat gäller
              det kustbevakningen och tullen. Därför har vi nu skickat ut förfrågningar,
              vi kallar det för remiss, till de olika myndigheterna om hur den
              här samordningen ska kunna bli bättre. Just med tanke på hur vår
              omvärld förändras och att länder runtomkring oss går med i EU
              blir arbetet annorlunda framöver. Det är också detta som ligger
              bakom. Generellt sett är det ingen tvekan om att myndigheternas
              samordning kan bli mycket bättre. Det har blivit bättre, men det
              finns fortfarande saker som kan bli mycket bättre. En del saker
              kan vara genom lagändringar, men mycket handlar faktiskt också
              om att myndigheterna själva samarbetar. När man gör det ger det
              nästan alltid resultat.
            </seg>
            <seg n="f6112207">
              Ett samlat grepp har vi ju bland annat genom det uppdrag som
              Björn Fries har, men vi måste också arbeta var för sig i de olika
              departementen. Nu har ju riksdagen också bett om en resultatskrivelse,
              och den kommer att ges till riksdagen senast den 29 april. Då
              ingår det också nya handlingsplaner, inte bara mot narkotika utan
              också mot alkohol, som är ett annat stort problem. Det är väl
              det närmaste en strategi man kan komma. Men vi kommer att fortsätta
              driva detta arbete. Vi kommer att fortsätta satsa på myndigheter.
              Vi kommer också att fortsätta med de tekniska hjälpmedel som jag
              talade om inledningsvis för att hela tiden ge polisen bättre möjligheter
              att kunna komma åt narkotikan i brottsbekämpning men samtidigt
              ha respekt för den personliga integriteten.
            </seg>
          </u>
          <note type="speaker" n="3a7c278f">
            Anf. 112 VIVIANN GERDIN (c):
          </note>
          <u who="Q4949860" xml:id="i-66bbe11aa8eed1f7-3" n="5c3f4faa">
            <seg n="f5befa35">
              Herr talman! Jag vill återkomma med att kommentera en del i svaret
              som jag har fått av justitieministern. Det förvånar mig faktiskt
              att inte samverkan är bättre vad gäller narkotikabekämpningen.
              När jag har läst en del handlingar och konstaterat hur det är
              i verkligheten brister det väldigt mycket i samverkan. Och det
              som förvånar mig mest är att det är så stora brister vad gäller
              samverkan inom polismyndigheterna. Det är ingen samverkan över
              regiongränser.
            </seg>
            <seg n="068844c5">
              Det här gör det naturligtvis mycket svårt för polisen, som sysslar
              med informations- och spaningsverksamhet. Det försvårar kommunikationerna
              mellan dem. Just i fråga om de här informationskanalerna inom
              poliskåren har det ju också påtalats i rapporter att det finns
              stora brister. Det är väl det man allra främst ska satsa på: att
              poliserna jobbar tillsammans för att brottsligheten är så förgrenad
              över hela landet. Den är inte bara förgrenad inom landet utan
              även över gränserna till andra länder. Jag tycker att det måste
              göras tydligare från politiskt håll att den organiserade brottsligheten
              ska bekämpas än mer samlat.
            </seg>
            <seg n="e7ed743e">
              Justitieministern anger i sitt svar att det gäller att identifiera
              hinder för ett effektivt informationsutbyte. Naturligtvis vill
              jag instämma i det i allra högsta grad. Det som är förvånande
              är väl att man inte har kommit längre med tanke på att narkotikaproblemet
              ändå har funnits under ganska lång tid. Vi har också sett hur
              det på senare år har ökat.
            </seg>
            <seg n="43408ad0">
              Det finns också ett nytt, mycket skrämmande inslag. Det tycker
              jag är handeln med narkotika över Internet. Vemsomhelst kan egentligen
              sätta sig ned och beställa i dag, men framför allt är det skrämmande
              att det är så tillgängligt för ungdomar att beställa och faktiskt
              också få hem droger som det är förbjudet både att inneha och att
              bruka. Jag är naturligtvis medveten om svårigheten att bemästra
              det här, och det är väl en fråga som absolut måste tas upp i internationella
              sammanhang för att man ska kunna komma till rätta med det här,
              inte bara inom EU utan även inom FN.
            </seg>
            <seg n="e82694ae">
              Sedan tycker jag också att fler åtgärder måste vidtas när det
              gäller alla de här drogpåverkade förarna. Det har blivit ett nytt
              allvarligt problem att alltfler påträffas rattonyktra och är knarkpåverkade.
              Ska vi ha målet om ett narkotikafritt samhälle måste naturligtvis
              också drogmissbruket inom våra fängelser upphöra. Många av de
              knarkpåverkade förarna är ju också kriminella. Ska det finnas
              förutsättningar att de också ska kunna återgå till ett normalt
              liv måste man satsa på drogbekämpningen inom fängelserna.
            </seg>
            <seg n="c144ccae">
              Jag tycker att det är spännande att läsa de förslag som justitieministern
              anger. Jag vill bara vädja till justitieministern att inte bara
              låta det här förbli under fortsatt beredning utan också se till
              att det leder till konkreta förslag som kan omsättas. Framför
              allt tycker jag att provokation måste tillåtas, för kampen förs
              i dag på helt ojämna villkor. Brottsligheten är ständigt före
              oss. Det känns ibland som om gärningsmännen har ett mycket högre
              skydd än det skydd som vi lagstiftare kan ge de tilltänkta offren.
              Så det är oerhört viktigt att vi ger klara och tydliga signaler
              om att vi inte accepterar den pågående utbredningen av narkotikamissbruket.
              Vårt mål måste vara att trasa sönder narkotikahandeln och få ett
              totalt stopp för den.
            </seg>
          </u>
          <note type="speaker" n="04851b9b">
            Anf. 113 CECILIA MAGNUSSON (m):
          </note>
          <u who="Q4964936" xml:id="i-b174cb4e0d4baf3d-1" n="09f0a11d">
            <seg n="694cde01">
              Herr talman! Justitieministern talar om samordning. Jag tror
              att det är dags att börja tala om samarbete myndigheterna emellan.
              Och de som kan initiera och styra det här är ju regeringen, Johan
              Pehrson talar om detta väldigt förtjänstfullt, med regleringsbrev
              och annat. Regeringen har tillsatt narkotikasamordnaren Björn
              Fries, som justitieministern nämnde. Det är ju faktiskt Mobilisering
              mot narkotika som har föreslagit att vi ska ha en nationell narkotikastrategi.
              Varför kan inte justitieministern ge besked? Han kunde säga: Jo,
              det här är en jättebra idé. Jag har sett hur de hanterar det här
              i EU, och det är klart att vi måste ha det i Sverige.
            </seg>
            <seg n="53663378">
              Vi måste ha betydligt starkare krafter mot den organiserade brottsligheten,
              de kriminella gängen, än vad varje myndighet för sig kan klara
              av. Det här med task force , som man använder i andra länder,
              är ett jättebra förslag. Varför kan vi inte på bred front redan
              nu, innan regeringen ska avrapportera, säga att vi kan börja jobba
              mot detta?
            </seg>
            <seg n="e92a738a">
              Sedan ställde jag frågan om prekursorer. När kommer lagstiftningen
              om prekursorer i svensk narkotikalagstiftning? Det är så efterlängtat.
              Justitieministern sade att narkotikamissbruket går ned. Det har
              vi ingen som helst aning om. Drogerna flödar in. Nya droger kommer
              till varje dag. Vi vet inget om detta. När kan vi få en lagstiftning
              som innehåller prekursorer? En prekursor är en ingrediens i narkotika.
            </seg>
          </u>
          <note type="speaker" n="dfde9332">
            Anf. 114 JOHAN PEHRSON (fp):
          </note>
          <u who="Q6039678" xml:id="i-1c13c2012407f2d8-3" n="28c421a7">
            <seg n="ec1cd24e">
              Herr talman! Den 2 december är talmannen välkommen till ett möte
              som den borgerliga alliansen ordnar om just dessa föränderliga
              droger där det tricksas och mixas för att man ska komma förbi
              lagen. Det är klockan åtta på morgonen. Hjärtligt välkommen.
            </seg>
            <seg n="027c38d0">
              Jag sträcker ut en hand, justitieministern. Jag vill så gärna
              att vi går vidare. För det är ju så att med den koalition som
              justitieministern har, det är olika dagskurs på värdet, med Miljöpartiet
              och Vänsterpartiet, som jag inte ens ser i kammaren i dag, är
              det lite bräckligt. Vi har hjälpt till med kampen mot klottret
              för att få en bra lagstiftning där. Vi har hjälpt till att öka
              möjligheterna att komma åt grovt kriminella med hemlig avlyssning
              via telefon. Vi har hjälpt till från flera i den borgerliga alliansen
              med att se till att vi får bra EU-lagstiftning på olika områden.
            </seg>
            <seg n="1562802a">
              Detta gör vi ju för att vi tycker att det är viktigt för Sverige.
              Vi vill gärna fortsätta göra det som är viktigt. Sverige ska inte
              behöva lida för att det inte finns någon kraft i regeringens arbete
              beroende på att man har koalitionspartner som inte verkar vilja
              komma fram när det gäller förverkande, buggning och möjlighet
              att provocera fram bevis.
            </seg>
            <seg n="20cd8a4c">
              Ett annat område där jag också är beredd att sträcka fram handen
              är detta med polisers möjligheter att fokusera. Det är så viktigt
              för närpolisen, de som jobbar nära medborgarna. Jag träffade nyligen
              en polischef i Borås. Han är rätt som det är ute och är chef för
              70 nötkreatur som han måste ta hand om. Hur blir det med narkotikabekämpningen
              den helgen? Det ingår i dagens lagstiftning. Jag träffade den
              gamle närpolisen i Askersund. Han var helt plötsligt chef för
              tre stycken hingstar. Och då pratar jag inte om poliser utan om
              djuren hingstar. Dem får han åka runt och försöka placera på någon
              bondgård i väntan på nödslakt.
            </seg>
            <seg n="71771e8c">
              Det blir ingen polisverksamhet av detta. Vi räcker ut handen
              från Folkpartiet. Vi vill att vi går framåt. Vi vill ha breda
              uppgörelser som är bra för svensk polis och för polisens verktyg
              att bekämpa brott.
            </seg>
          </u>
          <note type="speaker" n="1fc51b27">
            Anf. 115 Justitieminister THOMAS BODSTRÖM (s):
          </note>
          <u who="Q3141607" xml:id="i-fad9c1d93c1854e5-45" n="4a5a352e">
            <seg n="df0dc116">
              Herr talman! Det görs undersökningar just på huruvida det går
              upp eller ned. Det är en ganska blygsam nedgång. Det har stannat
              av. Om vi ska tro på när det går upp ska vi väl också tro på att
              det går ned. Det kan väl inte vara så att vi bara tror på de rapporter
              som talar i fel riktning. Det är ju samma undersökningar. Vi är
              fortfarande på en alldeles för hög och oacceptabel nivå, men det
              kan vara värt att nämna det i sammanhanget.
            </seg>
            <seg n="d3fa95d4">
              När det gäller prekursorer pågår arbetet för fullt. Det kommer
              en proposition nästa år. I det sammanhanget vill jag säga att
              det är väldigt viktigt att vi fortsätter att ha den inställning
              som Socialdemokraterna och Folkpartiet har och inte ansluter oss
              till den moderata inställningen till samarbetet i EU, där man
              har samma uppfattning som Miljöpartiet och Vänsterpartiet att
              all detaljlagstiftning ska vara på plats. Då skulle vi aldrig
              klara att lägga en proposition när det gäller prekursorer eller
              något annat. Då skulle vi få avstå från samarbetet. Det skulle
              bli betydligt sämre för bekämpandet av narkotika i Sverige om
              vi följde den inställning som Moderaterna mycket märkligt har
              anslutit sig till. Det kommer som sagt en proposition nästa år.
            </seg>
            <seg n="21030197">
              Avslutningsvis vill jag kort säga något om kriminalvården. Det
              finns sedan tre år tillbaka en stor satsning. Trots att det finns
              svårigheter inom kriminalvården, som till exempel att praxis har
              gjort att det är många som sitter på fängelse och att det är en
              svår situation för kriminalvården, har vi ändå tillsammans med
              samarbetspartierna lyckats genomföra en satsning som gjort det
              möjligt att det ska finnas 1 400 platser. Särskilda anstalter
              finns nu på ett sätt som vi inte har haft tidigare. Det finns
              särskilda enheter på andra anstalter. För dem som inte är tillräckligt
              motiverade har vi ökat repressiviteten. Man arbetar med flera
              hundar och annat för att stoppa narkotikan till kriminalvården.
            </seg>
            <seg n="880b3a2c">
              Jag håller helt med om att detta är ett mycket prioriterat område.
              För dem som sitter i fängelse och förblir narkotikamissbrukare
              eller har kvar begäret när de släpps ut är sannolikheten att de
              råkar i ny brottslighet mycket hög. Det är helt riktigt att det
              är ett område som vi måste fortsätta att prioritera.
            </seg>
            <seg n="6a9b0f87">
              RPS har ett nätverk med spaningschefer och regionala kontaktmän
              där man samarbetar för att det inte ska prioriteras i olika grad
              i olika delar i landet. Det är viktigt.
            </seg>
            <seg n="db9c3b8d">
              Regeringen har också gett i uppdrag till andra myndigheter att
              samarbeta och att samordna sina verksamheter bättre så att vi
              får ett effektivare skydd och kan öka kampen mot narkotika.
            </seg>
          </u>
          <note type="speaker" n="311f4fc2">
            Anf. 116 VIVIANN GERDIN (c):
          </note>
          <u who="Q4949860" xml:id="i-66bbe11aa8eed1f7-4" n="5c3f4faa">
            <seg n="046c6653">
              Herr talman! Justitieministern sade tidigare att vi har en restriktiv
              hållning. Det kan jag väl hålla med om att vi har i jämförelse
              med omvärlden.
            </seg>
            <seg n="551b5323">
              Eftersom vi har den situation vi har i dag är det tydligen tillämpningen
              som brister i kampen mot narkotika. Vi vet också att samordningen
              inte är fullständig och att det finns mycket att göra där. Det
              är ju väldigt olyckligt att olika departement som har samma mål
              gör olika prioriteringar i sina styrdokument och att det skiljer
              sig åt mellan landets olika polismyndigheter när det gäller brottsbekämpningen.
              Med en bättre samordning tror jag absolut att vi har bättre förutsättningar.
            </seg>
            <seg n="2c94cfa4">
              Ett annat intressant område är att skaffa sig mer kunskaper om
              hur narkotikan smugglas in i landet. Det hör också ihop med satsningar
              på bättre kontrollåtgärder. Jag kan konstatera att Tullverket
              har gjort ökade beslag av narkotika under innevarande år. Det
              oroar samtidigt som det naturligtvis är ett ljus i tunneln att
              det är myndigheterna som lägger beslag på narkotikan.
            </seg>
            <seg n="8628a241">
              Jag hoppas verkligen att det inte ska dröja länge innan vi får
              ett bättre samarbete och att man kan enas om att det behövs en
              större samlad kraft och i det involvera skolan. Skolan är oerhört
              viktig, särskilt med tanke på att narkotika förekommer bland högskoleelever
              och att det är grupper där som är i farozonen.
            </seg>
            <seg n="20eeabe1">
              Jag kommer fortsatt att följa frågan. Jag vill också tacka justitieministern
              för svaret.
            </seg>
          </u>
          <note n="5043acf6">
            Överläggningen var härmed avslutad.
          </note>
          <note n="7e56eb5f">
            11 § Svar på interpellation 2004/05:82 om åtgärder mot förföljelsesyndrom
            och psykiskt sjuka brottslingar
          </note>
          <note type="speaker" n="dabe0838">
            Anf. 117 Justitieminister THOMAS BODSTRÖM (s):
          </note>
          <u who="Q3141607" xml:id="i-fad9c1d93c1854e5-46" n="4a5a352e">
            <seg n="b12d3ee6">
              Herr talman! Johan Pehrson har frågat mig om jag kommer att verka
              för ett lagförslag som innebär en särskild brottsrubricering mot
              förföljelsesyndrom, när vi får se ett sådant förslag, och vilka
              åtgärder jag vidtar för att polisens och psykiatrins samarbete
              ska utökas samt att de ges bättre förutsättningar att göra systematiska
              farlighets- och riskbedömningar. Johan Pehrson har även frågat
              vilka åtgärder jag vidtar för att berörda myndigheter ska kunna
              få bättre tillgång till viktig registerinformation.
            </seg>
            <seg n="0143585c">
              Frågorna är ställda mot bakgrund av fenomenet att en person systematiskt
              förföljer och trakasserar en annan person på olika sätt, så kallat
              förföljelsesyndrom eller stalking .
            </seg>
            <seg n="e97b3a47">
              I många fall är de enskilda gärningarna straffbelagda, som till
              exempel ofredande, olaga hot eller misshandel. Att brottslighet
              bedrivits i stor omfattning utgör dessutom redan i dag en försvårande
              omständighet som ska beaktas när domstolen bestämmer ett straff.
            </seg>
            <seg n="a470e508">
              Olika åtgärder och metoder måste användas för att bekämpa stalking
              .
            </seg>
            <seg n="fd360823">
              Rikspolisstyrelsen har på regeringens uppdrag, i samråd med Riksåklagaren,
              utarbetat rutiner och riktlinjer för polisens arbete med ärenden
              om besöksförbud. Vidare har regeringen gett Brottsförebyggande
              rådet i uppdrag att genomföra en ytterligare utvärdering av tillämpningen
              av besöksförbudslagstiftningen.
            </seg>
            <seg n="27e0bc14">
              Rikspolisstyrelsen har också beslutat genomföra ett metodutvecklingsarbete
              med särskild inriktning på brott där stalking förekommer, i syfte
              att höja kvaliteten på polisens insatser i dessa fall.
            </seg>
            <seg n="6dd5bae4">
              Jag har denna vecka mottagit betänkandet Personskyddet för den
              centrala statsledningen , som innehåller förslag till hur personskyddet
              kan förbättras ytterligare. Utredaren understryker bland annat
              vikten av tillgång till relevant information för korrekta hotbildsbedömningar.
              Därför föreslås bland annat att Säkerhetspolisen i vissa fall
              ska kunna få del av rättspsykiatriska undersökningar samt uppgifter
              från hälso- och sjukvården och kriminalvården.
            </seg>
            <seg n="c3fb2c1f">
              Bedömningar av psykiskt sjuka personers farlighet för egen och
              annans hälsa är givetvis en uppmärksammad fråga inom psykiatrin.
              Socialstyrelsen kommer inom kort att presentera en kunskapsöversikt
              över risk- och farlighetsbedömningar och avser att ge ut riktlinjer
              för riskbedömningar. Den av regeringen utsedda nationella psykiatrisamordnaren
              arbetar också med dessa frågor.
            </seg>
            <seg n="5286a8dc">
              Regeringen har dessutom tillkallat en parlamentarisk kommitté
              med uppdrag att föreslå åtgärder för att motverka och förebygga
              hot och våld mot förtroendevalda i stat, kommun och landsting.
              I uppdraget ingår bland annat att överväga om det i något avseende
              finns behov av förändring av det straffrättsliga skyddet för förtroendevalda.
            </seg>
            <seg n="144902ca">
              Inom Justitiedepartementet bereds vidare olika lagförslag som
              ska ge ökat skydd av personer som utsätts för hot och våld. Det
              gäller bland annat utvidgad sekretess för dem som kan komma att
              utsättas för hot, våld eller annat allvarligt men, och en utvidgning
              av regeln om sekretessgenombrott inom sjukvård och socialtjänst,
              där det starka intresset av sekretess föreslås till viss del få
              stå tillbaka för intresset av en effektiv brottsbekämpning.
            </seg>
            <seg n="310d9547">
              Att bli utsatt för förföljelse på det här sättet är mycket skrämmande
              och hotfullt. Som framgått pågår ett omfattande arbete för att
              förhindra brott av detta slag. Jag följer utvecklingen noggrant
              och är beredd att vidta ytterligare åtgärder om detta skulle visa
              sig nödvändigt.
            </seg>
          </u>
          <note type="speaker" n="fe5bd9a9">
            Anf. 118 JOHAN PEHRSON (fp):
          </note>
          <u who="Q6039678" xml:id="i-1c13c2012407f2d8-4" n="28c421a7">
            <seg n="eec3ea96">
              Herr talman! Svara aldrig på förföljarens brev och e-post. Det
              förstärker beteendet. Det allra bästa är att vara både neutral
              och likgiltig. Läs ingenting men dokumentera allt för att kunna
              ge en helhetsbild av förföljelsen.
            </seg>
            <seg n="687f2a21">
              Så säger Martin Grann som är verksam vid Centrum för våldsprevention
              vid KI här i Helsingfors. Han har jobbat mycket med det faktum
              att väldigt många människor upp till 5 % av befolkningen någon
              gång under sitt liv får uppleva att vara förföljda.
            </seg>
            <seg n="9d7b6e66">
              Det är således ganska vanligt att människor blir förföljda på
              olika sätt. Det handlar om personer som är mer eller mindre störda
              och har mycket svårt med relationer och att förstå sociala konventioner.
              Det kan gälla politiska företrädare, TV-kommentatorer eller kändisar,
              men det gäller också en mängd vanliga människor som på olika sätt
              har haft en nära relation till en person som, när den som blir
              utsatt vill bryta relationen, vägrar släppa. Då går det över till
              förföljelsemani, eller stalking som det heter på engelska.
            </seg>
            <seg n="4331a0a1">
              Jag vill tacka för justitieministerns svar. Det är visserligen
              till stora delar en uppräkning av gällande men otillräcklig lagstiftning.
              Det handlar om utredningar som pekar på kanske tio år av tillkortakommanden
              när det gäller bland annat hotbildsbedömningar och personskydd,
              vilket vi har pratat väldigt mycket om det senaste året, inte
              minst efter det tragiska mordet på en tidigare utrikesminister.
            </seg>
            <seg n="97e0c67a">
              Det handlar också om det faktum att Sverige år 2004 inte arbetar
              strukturerat med farlighetsbedömningar när det gäller psykiskt
              störda lagöverträdare. Det är mycket konstigt. Det är ett väldigt
              stort godtycke i dag, vågar jag påstå, på våra rättspsykiatriska
              kliniker när det gäller vilken person som kan betraktas som lämplig
              för längre frigång eller som färdigbehandlad och klar att släppas
              ut och återanpassas till samhället.
            </seg>
            <seg n="5d58b4c2">
              Det som oroar mig är att justitieministern inte säger ja till
              att titta närmare på detta med stalking eller förföljelsesyndrom.
              Jag kan dock säga att justitieutskottet i dagarna skickar ut detta
              på bred remiss i hela det svenska rättsväsendet. Vi i justitieutskottet
              tycker nämligen att detta är så allvarligt att vi kanske måste
              trycka på justitieministern något. Jag tycker att det är viktigt.
            </seg>
            <seg n="72315661">
              Detta berör så många människor som får sina liv förstörda. Det
              handlar om situationer som inte når upp till olaga hot, inte till
              ofredande och inte till grov fridskränkning. Besöksförbud är otillräckligt.
              Ändå får man sitt liv förstört därför att det springer omkring
              en människa och trakasserar och förföljer en, och detta kan pågå
              mycket länge.
            </seg>
            <seg n="9a6cc7f5">
              Vi vet att med effektiva åtgärder direkt, om man följer de råd
              Martin Grann ger, kan säkert 90 % av detta upphöra. Det är viktigt.
              Men det är 10 % som inte ger sig, och då måste vi välja: Står
              vi på den utsattas sida, eller står vi på gärningsmannens sida?
              För mig och Folkpartiet är det självklart att vi måste stå på
              den utsattas sida, den som får sitt och sin familjs liv slaget
              i spillror. Man vågar inte gå ut mer än längs en i förväg bestämd
              väg. Man har polisbeskydd, man har larmpaket och man är ständigt
              hotad.
            </seg>
            <seg n="bc32585b">
              Det viktiga här är att vi går framåt och förbereder oss för en
              förändring i straffrätten där vi väger in detta för att stå på
              den utsattas sida när vi måste välja för konflikten är ofrånkomlig.
            </seg>
          </u>
          <note type="speaker" n="8d55e84f">
            Anf. 119 LEIF BJÖRNLOD (mp):
          </note>
          <u who="Q5578317" xml:id="i-c1a33b00a58949f8-0" n="9371c91f" next="i-43c45383cd9389df-0">
            <seg n="f9c044c9">
              Herr talman! Min frågeställning berör detta. Den handlar om de
              människor som på olika sätt begår brott på grund av att de har
              ett handikapp eller en svag psykisk konstitution. Det jag närmast
              tänker på är de utvecklingsstörda människor som sedan specialsjukhusen
              stängdes behandlas som vanliga brottslingar och kan dömas till
              fängelsestraff.
            </seg>
            <seg n="6e651a7a">
              Dessa människor har också hamnat i kriminalvården. De har hamnat
              på fångvårdsanstalter där de har fått en mycket speciell ställning.
              De är synnerligen svagbegåvade. De har inte mental kraft att hävda
              sin rätt. De utsätts för mobbning och utnyttjas av andra, smartare
              interner till att begå brott. De luras till att begå brott.
            </seg>
            <seg n="06403f89">
              Det finns ingen klar bild av hur det ser ut i våra fängelser
              när det gäller dessa människor. Psykansvarskommittén har sagt
              att när det gäller de här människorna skulle ett slutet gruppboende
              kunna vara en betydligt bättre form av påföljd för deras misstag
              att begå brott. Ofta handlar det nämligen inte om medvetna brott.
              Man har alltså inte ens insikten om att det är ett brott man har
              begått.
            </seg>
            <seg n="b924e8c3">
              Den här frågeställningen tycker jag känns väldigt viktig. Till
              skillnad från Johan Pehrson som vill ha ett hårdare och mer straffande
              samhälle vill jag mer värna om de människor som har blivit utsatta
              på ett annat stadium så att de har hamnat i den situation där
              de är. Jag efterlyser det gamla Folkpartiets och det liberala
              partiets människosyn där man faktiskt såg till de svagaste och
              ville hjälpa och stödja dem.
            </seg>
            <seg n="86e2a065">
              Jag håller naturligtvis med om att människor inte ska behöva
              vara rädda för brott i samhället. Men vi får inte heller glömma
              bort de människor som av olika skäl har hamnat på den banan. Vår
              uppgift måste vara att ta hand om dem.
            </seg>
            <seg n="7c4ed7e4">
              Då vill jag fråga justitieministern: När vi nu pratar om att
              förändra kriminalvården och funderar på ett ökat antal platser,
              vore det då inte lämpligt att också bedöma möjligheten till ett
              slutet gruppboende för just den grupp av människor som i övrigt
              inte skulle kunna klara en anstalt och som inte ens skulle kunna
              begripa att de sitter i ett fängelse?
            </seg>
          </u>
          <note n="e62a1821">
            Anf. 120 TALMANNEN:
          </note>
          <u who="Q5578317" xml:id="i-43c45383cd9389df-0" n="9371c91f" prev="i-c1a33b00a58949f8-0">
            <seg n="b6384108">
              Jag vill gärna säga att jag under Leif Björnlods anförande har
              varit tveksam till huruvida det rör interpellationen. Nu tyckte
              jag att det lät som om Leif Björnlod kom in i den frågeställning
              som interpellationen gäller, men jag anser att varken justitieministern
              eller interpellanten behöver ta upp detta vidare. Leif Björnlod
              kan få ett ytterligare inlägg, men jag vill vädja om att detta
              då ligger inom det som interpellationen handlar om.
            </seg>
          </u>
          <note type="speaker" n="e3891eeb">
            Anf. 121 Justitieminister THOMAS BODSTRÖM (s):
          </note>
          <u who="Q3141607" xml:id="i-fad9c1d93c1854e5-47" n="4a5a352e">
            <seg n="54c3c43a">
              Herr talman! Jag är av samma uppfattning. Inte desto mindre tar
              Leif Björnlod upp en väldigt viktig fråga. Vi arbetar ju tillsammans
              med de här sakerna. Bland annat ligger det inom ramen för vårt
              samarbete att kriminalvårdens projekt om omhändertagande av psykiskt
              störda ska fortsätta. Ett antal platser byggs nu också ut, jag
              tror att det sammanlagt är bortåt 200, bland annat på Kumla.
            </seg>
            <seg n="c137f252">
              Låt oss alltså fortsätta att diskutera de här viktiga sakerna
              i vårt samarbete, och då också Psykansvarskommitténs förslag om
              utvecklingsstörda och särskilt boende för dem.
            </seg>
            <seg n="ba0803da">
              När det gäller det som Johan Pehrson tar upp tror jag att inte
              ens Folkpartiet liberalerna själva tror att de står ensamma på
              de utsattas sida. Det tror jag att alla gör, även om det är en
              problematik kring hela fenomenet i sig och man naturligtvis också
              måste se till att så få människor som möjligt över huvud taget
              hamnar i den situationen att de börjar förfölja andra. Men som
              sagt: Det är självklart att vi är på de utsattas sida.
            </seg>
            <seg n="c4fc7266">
              Som jag sade pågår det ett omfattande arbete nu. Detta är en
              fråga som i och för sig diskuterats sedan en tid tillbaka men
              inte särskilt länge, och vi har fått lära oss väldigt mycket under
              de senaste åren. Det här arbetet pågår för fullt. Vissa saker
              har redan gjorts, som Johan Pehrson mycket riktigt säger, och
              vissa saker pågår. Jag är ganska övertygad om att ytterligare
              åtgärder kommer att behöva vidtas, men det arbete som nu pågår
              måste också få en chans att utvecklas.
            </seg>
            <seg n="72d7f377">
              Jag vill alltså inte på något sätt säga att detta är tillräckligt
              och att vi inte kommer att göra någonting. Tvärtom skulle jag
              gissa att vi kommer att behöva göra ytterligare saker.
            </seg>
          </u>
          <note type="speaker" n="0072601c">
            Anf. 122 JOHAN PEHRSON (fp):
          </note>
          <u who="Q6039678" xml:id="i-1c13c2012407f2d8-5" n="28c421a7">
            <seg n="c9008e3e">
              Herr talman! Jag börjar med Leif Björnlod och Miljöpartiet som
              dimper ned som en månlandare i denna debatt med en lite annorlunda
              utgångspunkt. Vad denna sak gäller är att om det finns människor
              som är förföljda och människor som inte mår särskilt bra så är
              naturligtvis lösningen att de som inte mår särskilt bra borde
              få någon hjälp, men det får de ju inte i det samhälle och det
              Sverige som Miljöpartiet är med och tar ansvar för. Ni prioriterar
              tydligen inte det tillräckligt mycket.
            </seg>
            <seg n="df2fbbdb">
              Den situationen kan då uppstå att helt oskyldiga människor blir
              utsatta för förföljelse. Det kan drabba vemsomhelst. Det kanske
              kan drabba Leif Björnlod. Jag hoppas att det inte sker, för det
              är fruktansvärt; det hör man när man träffar och lyssnar till
              de människor som är utsatta för detta. I så fall kommer jag dock
              att stå på Leif Björnlods sida när det gäller rätten att få känna
              frihet och inte behöva känna sig förföljd, jagad och hotad av
              en person.
            </seg>
            <seg n="dc8b1486">
              Man ska veta att detta i de värsta fallen kan övergå till handgripligheter
              och våld. Det är det som är så farligt. Därför är detta en viktig
              fråga.
            </seg>
            <seg n="940e5456">
              Det här gäller vanliga människor också. Justitieministern tar
              i sitt svar upp att man överväger att höja straffvärdet när det
              gäller politiska företrädare som är hotade runtom i kommuner och
              landsting och i riksdagen, men det gäller ju många vanliga människor
              också. Och jag pratar inte om straffvärde; det handlar om att
              de här människorna tillfälligt måste plockas bort. Det måste markeras
              tydligt. Det hjälper ju inte att tala med dem, som det gör i 90
              % av fallen. Det är de andra 10 det handlar om. Det är en verklighet
              för väldigt många människor som får sina livschanser och sin frihet
              inskränkta.
            </seg>
            <seg n="a5474d05">
              Jag hoppas att det leder till en lagstiftning. Jag är övertygad
              om att vi är på väg däråt. Justitieutskottet kommer, hoppas jag,
              även socialdemokraterna där, att driva frågan framåt. Jag hoppas
              att Miljöpartiet ändrar sig och inte försöker dra några billiga
              poänger och säga vem som är hård och vem som är kall. Vi pratar
              om att skydda mycket utsatta människor som får sina liv förstörda.
              Var Miljöpartiet ställer sig i denna fråga får framtiden utvisa.
            </seg>
            <seg n="32a80015">
              Det gäller också delvis frågan om psykiskt störda lagöverträdare
              och farlighetsbedömningar där. Vi har en lagstiftning i dag, som
              vi har haft men som inte har fungerat, och en utredning som har
              funnits i två år. Nyligen har justitieministern kommit fram med
              en åsikt. Då ska man tala om två saker som är fundamentala och
              inhumana med dagens lagstiftning. Det är att människor som är
              otillräkneliga, eller icke tillräkneliga kanske man korrekt ska
              säga, döms till ansvar för brott. Så är det i dag. Det är mycket
              tveksamt tycker jag. Det är människor som inte vet vad de har
              gjort. De vet inte var de är. De döms i svenska domstolar i dag.
              Det är faktiskt tveksamt och mycket på gränsen till inhumant.
            </seg>
            <seg n="b3e05abc">
              Vi vet också att situationen med fängelseförbud för personer
              med allvarlig psykisk störning gör att de hamnar inom hälso- och
              sjukvårdslagens ramverk, där de dock genom bland annat den särskilda
              utskrivningsprövningen tvingas vara kvar fast de är färdigbehandlade.
              Det är människor som medicinskt är friska, dock inlåsta på hälso-
              och sjukvårdslagens premisser. Det är också en mycket stor tveksamhet.
              Det är därför den här reformen är så viktig som presenterades
              för två år sedan.
            </seg>
            <seg n="21aa0c0f">
              Nu har justitieministern kommit fram och sagt att han kan tänka
              sig en liten förändring. Det är ju bra, bättre än ingenting. Så
              kommer en stor mediedebatt om hur människor med en utvecklingsstörning
              tas om hand i våra fängelser. Det finns en massa förslag, också
              i den utredningen, om att detta ska förbättras. Om de döms till
              fängelse och är tillräkneliga ska de faktiskt hamna i ett särskilt
              boende. Det finns förslag om det. Då är regeringen för det också.
            </seg>
            <seg n="08a50a95">
              Jag tycker att det är dags att vi genomför hela den här reformen.
              Det gör saker mindre dåliga. Jag är övertygad om att det inte
              finns några enkla och bra lösningar. Jag vädjar också här till
              justitieministern. Jag sträcker ut handen. Vi behöver ha en bred
              uppgörelse om det här. Det är inte tillräckligt stabilt att du
              ska vila på Vänsterpartiet och Miljöpartiet i den här frågan.
              Jag tycker att du ska bjuda in fler. Det här är allvarliga frågor
              som vi inte ska ha någon större politisk konflikt om. Det ska
              gälla under lång tid, och det gäller svåra målkonflikter som måste
              balanseras.
            </seg>
          </u>
          <note type="speaker" n="82707079">
            Anf. 123 Justitieminister THOMAS BODSTRÖM (s):
          </note>
          <u who="Q3141607" xml:id="i-fad9c1d93c1854e5-48" n="4a5a352e">
            <seg n="a61e08b4">
              Herr talman! Nu börjar även Johan Pehrson lämna det ursprungliga
              ämnet. Låt oss bara säga när det gäller det ursprungliga ämnet
              att jag tycker att det är oerhört bra att justitieutskottet det
              är Folkpartiet, Socialdemokraterna och andra partier också på
              olika sätt kommer att arbeta för att få fram de lösningar som
              behövs. Vi arbetar också på Justitiedepartementet. Så låt oss
              se det som ett parallellt arbete och se till så att vi får den
              bästa tekniska lösningen.
            </seg>
            <seg n="4c524fa2">
              När det gäller den andra saken har det med Psykansvarskommittén
              pågått ett intensivt arbete på Justitiedepartementet. Det är antagligen
              det största och mest komplicerade arbetet någonsin. Det innehåller
              så oerhört många olika delar. Det tror jag har kommit fram under
              de senaste dagarna. En sak som dock gör mig tveksam är att fler
              psykiskt sjuka kommer att komma ut på gator och torg om man genomför
              hela förslaget. Förslaget bygger på att öppenvården fungerar om
              man kommer ut från kriminalvården och fortfarande har psykiska
              problem. Det är där jag känner en stor tveksamhet, inte minst
              utifrån de brister som har kommit fram under de senaste åren.
              Därför måste vi lösa den här biten först. Annars vore det oansvarigt,
              när vi får rapporter och information om att den öppna vården inte
              fungerar, att genomföra någonting bara för genomförandets skull.
            </seg>
            <seg n="808f8007">
              Vi arbetar nu parallellt på Justitiedepartementet med de delar
              som jag presenterade tidigare. Men vi måste avvakta Anders Milton,
              psyksamordnaren, och hans arbete för att se om vi klarar att genomföra
              hela projektet. Att nu inte låtsas om som om all den information
              vi har fått inte skulle kunna vara ett praktiskt hinder och faktiskt
              utsätta fler personer för större fara än i dag tycker jag vore
              oansvarigt. Jag tycker att det är en väldigt bra idé att vi fortsätter
              att samarbeta i det här. Men, som sagt, det finns en del saker
              som först måste ordnas innan vi kan ta slutlig ställning till
              hela förslaget. Men vissa delar är definitivt mycket bra, utan
              tvekan.
            </seg>
          </u>
          <note type="speaker" n="97557e6b">
            Anf. 124 JOHAN PEHRSON (fp):
          </note>
          <u who="Q6039678" xml:id="i-1c13c2012407f2d8-6" n="28c421a7">
            <seg n="f67d8534">
              Herr talman! Jag tackar för det svar och den diskussion vi har
              haft nu. Jag bedömer det som att regeringen också är beredd att
              själv sätta i gång. Vi har många duktiga medarbetare i justitieutskottet
              och många duktiga ledamöter, men vi har något begränsat med resurser
              jämfört med den armé av duktiga jurister som Thomas Bodström är
              chef för på Justitiedepartementet. Arbetsfördelningsmässigt skulle
              det underlätta om justitieministern satte i gång detta arbete
              för att lösa situationen något bättre när det gäller förföljelsesyndrom
              eller stalking . Jag hoppas att vi kan jobba brett med detta.
              Jag ser fram emot ytterligare diskussioner med justitieministern
              i detta ämne.
            </seg>
            <seg n="2aa8fe3d">
              När det gäller det andra och det breda om psykiskt störda lagöverträdare
              finns det ju ingen vilja till samarbete annat än att vi kanske
              ska diskutera det här och har det här samtalet nu. Men jag ser
              gärna att Folkpartiet är med. Jag har sagt det flera gånger när
              frågan har varit uppe under de senaste två åren och justitieministern
              har sagt att man bereder frågan. Nu har justitieministern kommit
              ut och sagt att han tycker att flera delar är bra. Nu säger han
              att nästan alla delar är bra. Jag välkomnar det, men det är bara
              att lyfta luren, skicka ett e-brev, skicka ett vanligt brev, och
              vi är med och jobbar med detta. Här måste vi ha breda lösningar
              redan när det kommer en proposition, tycker jag. Det är ju inget
              konstigt. Vi är vana från Folkpartiet att hjälpa regeringen när
              samarbetspartierna i koalitionen lämnar justitieministern stående
              väldigt ensam.
            </seg>
          </u>
          <note type="speaker" n="744710c6">
            Anf. 125 Justitieminister THOMAS BODSTRÖM (s):
          </note>
          <u who="Q3141607" xml:id="i-fad9c1d93c1854e5-49" n="4a5a352e">
            <seg n="01c8f0af">
              Herr talman! Låt mig först säga att vårt samarbete med samarbetspartierna
              fungerar väldigt bra. Men det är riktigt att det finns frågor
              där vi också samarbetar väldigt bra. Det är ingen tvekan om det,
              och det samarbetet uppskattar jag. Många gånger har vi gemensamma
              intressen, och det är för Sveriges bästa.
            </seg>
            <seg n="674855c8">
              Det är i och för sig en stor del av det här, den största delen,
              som bygger på att den öppna vården fungerar. Om man genomför hela
              förslaget är det faktiskt så att fler psykiskt sjuka och däribland
              kanske fler farliga psykiskt sjuka kommer ut. Man måste se till
              så att övergången fungerar. Det är inte så att jag har funderat
              i två år. Det har varit ett öppet remissförfarande, till och med
              ett kompletterande remissförfarande. Det har varit ett väldigt
              intensivt arbete. Jag kommer inte ihåg om det är 60 eller 70 remissinstanser
              i denna oerhört komplicerade fråga.
            </seg>
            <seg n="725ca345">
              Arbetet har verkligen bedrivits med hög intensitet. Men vi får
              inte genomföra någonting bara för genomförandets skull. Vi ska
              tänka oss för så att konsekvenserna verkligen blir på allra bästa
              sättet. Om det handlar om hela förslaget eller delar av förslaget
              har vi inte underlag för i dag. Vi måste se till så att den öppna
              vården fungerar på ett tillfredsställande sätt. Det är det allra
              viktigaste.
            </seg>
          </u>
          <note n="5043acf6">
            Överläggningen var härmed avslutad.
          </note>
          <note n="5f21b67b">
            12 § Svar på interpellation 2004/05:101 om betalningsansvar för
            polisiär bevakning av kultur- och idrottsarrangemang
          </note>
          <note type="speaker" n="b54c3e44">
            Anf. 126 Justitieminister THOMAS BODSTRÖM (s):
          </note>
          <u who="Q3141607" xml:id="i-889e69b03c3b7bf3-6" n="4a5a352e" next="i-00162975521ee31d-6">
            <seg n="683015ca">
              Herr talman! Gunnar Andrén har i en interpellation frågat vice
              statsminister Bosse Ringholm vilka polisiära ordningsinsatser
              som, enligt hans bedömning, idrottsklubbar och musikkonsertarrangörer
              bör betala för. Arbetet i regeringen är så fördelat att det ankommer
              på mig att besvara interpellationen.
            </seg>
            <seg n="8c05da2f">
              Inom ramen för polisens grundläggande uppgift att förebygga och
              utreda brott ingår ordningshållning som en väsentlig del. Jag
              tycker därför att diskussionen kommit lite snett när man som Gunnar
              Andrén menar att den utredande verksamheten eftersätts för att
              polisen måste ägna sig åt ordningshållning i samband med stora
              evenemang av olika slag. Det är inte fråga om antingen eller.
              Polisen har till uppgift att klara av båda dessa uppgifter. I
              ett modernt samhälle som Sverige är det naturligt att det arrangeras
              både demonstrationer, konferenser, konserter och idrottsevenemang
              som drar mycket deltagare och publik och därmed kräver viss medverkan
              från polisen.
            </seg>
            <seg n="6525fc7d">
              Polisen kan i vissa fall begära ersättning för sina merkostnader
              i samband med ordningshållning om arrangören är vinstdrivande.
              Polisens arbete handlar i dessa fall om att stödja arrangören
              i dennes ansvar att hålla ordning inne på arenan eller området.
              Det vanliga är dock att arrangören anlitar annan personal i form
              av ordningsvakter och publikvärdar för att upprätthålla ordningen
              på och invid arrangemanget.
            </seg>
            <seg n="d972c0a5">
              I den mån polisen kan begära ersättning från arrangören berör
              det den personal som finns vid och inne på arenan eller området.
              Så fort man går utanför dess omedelbara närhet är det inte ett
              ansvar för arrangören att finansiera polisens verksamhet. Då är
              det samhällets uppgift att upprätthålla den allmänna ordningen,
              även i de fall en ordningsstörning kan förväntas uppkomma som
              en direkt följd av en anordnad tillställning av något slag. Det
              är också här som merparten av polisinsatserna görs, till exempel
              längs vägen till anslutande kollektivtrafik och på dess stationer.
            </seg>
            <seg n="4d0c7c33">
              För de flesta vore det helt främmande att låta privata aktörer
              finansiera den typen av polisiär verksamhet.
            </seg>
          </u>
          <note n="27521565">
            Anf. 127 GUNNAR ANDRÉN (fp):
          </note>
          <u who="Q3141607" xml:id="i-00162975521ee31d-6" n="4a5a352e" prev="i-889e69b03c3b7bf3-6">
            <seg n="32f61154">
              Herr talman! Jag ber att få tacka justitieministern för svaret.
              Jag hade naturligtvis formulerat mig illa. Jag hade förväntat
              mig att få svar från vice statsministern eftersom min fråga tog
              sikte på någonting annat. Men nu har jag fått ett helt annat svar
              än det som jag hade förväntat mig.
            </seg>
            <seg n="25cf0320">
              Det måste ändå, som jag tidigare har sagt, vara underbart att
              vara justitieminister i detta land med ett så enormt stöd från
              oppositionen för nya resurser och så vidare, om jag får anknyta
              till den tidigare debatten.
            </seg>
            <seg n="db29c85f">
              Den här debatten måste också anknyta till vad det är som vi ska
              prioritera. Jag har låtit göra en lista med hjälp av ledamoten
              i Helsingforss läns polisstyrelse, Lennart Gabrielsson, som nu
              är kommunalråd i Sigtuna, över antalet resurstimmar från och med
              den 1 januari till och med den 31 oktober 2004 för polisens övervakning.
              Och jag måste tyvärr ta kammarens tid i anspråk för att läsa upp
              detta för att få med det i protokollet.
            </seg>
            <seg n="d07e328a">
              Man kan fråga sig om detta är mycket eller litet. Mycket av detta
              är självklart polisiära uppgifter. Man kan inte ta bort all gränskontroll.
              Man kan diskutera om vi har en rationell ordning, och om den bristande
              samordningen med till exempel tullen är bra. Det är många saker
              som behöver åtgärdas på detta område. Och man kan inte räkna allting
              rakt av.
            </seg>
            <seg n="9d590c15">
              Men om man skulle försöka kvantifiera detta för att se hur mycket
              Helsingforss läns polis ägnar sig åt bevakningsuppgifter över
              huvud taget så rör det sig om ungefär 300 årsarbetskrafter. Idrottsplatsbevakningen
              rör sig om ungefär 30 årsarbetskrafter. Skulle man kunna vara
              så fräck, vilket man kanske inte kan vara, bara för att kvantifiera
              detta och fråga: Hur mycket bevakningsarbete ägnar man sig åt
              i förhållande till antalet anmälda brott? Vi vet att antalet anmälda
              brott i Helsingfors 2003 var ungefär 350 000. Det innebär att
              man använder ungefär en och en halv till en och trekvarts timme
              per anmält brott till bevakning.
            </seg>
            <seg n="d6ad38fd">
              Statsrådet har alldeles rätt när han säger att polisen ska ägna
              sig åt båda dessa saker. Men polisen har inte hur mycket resurser
              som helst. Jag tror för min del, och vi har diskuterat detta tidigare,
              att om det är någonting som gemene man, vem det nu är, upplever
              så är det tyvärr bristen på kapacitet att utreda brottslig verksamhet.
              Och det finns ett konkurrensförhållande mellan denna uppgift och
              övervakningsuppgifterna. Jag medger att inte alla dessa övervakningsuppgifter
              kan tas bort, men man kan åtminstone diskutera avvägningen dem
              emellan.
            </seg>
          </u>
          <note n="2077ddcb">
            Där framkommer följande: Konserter och musikevenemang 530 timmar,
            övriga offentliga tillställningar 2 267 timmar, övriga allmänna
            sammankomster 2 480 timmar, platsbevakning 6 350 timmar, rättegångsbevakning
            8 909 timmar, demonstrationer 14 518 timmar, ambassadbevakning
            26 013 timmar, annan särskild övervakning 39 070 timmar, idrottsevenemang
            41 819 timmar, statsbesök 99 461 timmar och gränskontroll 256
            009 timmar. Det blir totalt 497 426 timmar. Och enligt länspolisen
            i Helsingfors kostar varje polisiär bevakningstimme 564 kr. Det
            blir ungefär 280 miljoner kronor.
          </note>
          <note type="speaker" n="8e5beef8">
            Anf. 128 Justitieminister THOMAS BODSTRÖM (s):
          </note>
          <u who="Q3141607" xml:id="i-889e69b03c3b7bf3-7" n="4a5a352e" next="i-00162975521ee31d-7">
            <seg n="d13387c1">
              Herr talman! Detta är en lite omvänd diskussion jämfört med vad
              man brukar ha. Det brukar alltid talas om att antalet ordningsvakter
              och väktare är så stort och att det ska vara poliser i stället.
              Då brukar vi alltid tala om att de har olika uppgifter. Ordningsvakter
              har sina uppgifter, väktare har rena bevakningsuppdrag, och polisen
              har sina uppgifter. Det är väldigt viktigt att respektera dessa
              olika yrkesroller. Polisen ska inte sköta rena bevakningsuppdrag,
              på samma sätt som väktare inte ska göra polisens arbete.
            </seg>
            <seg n="9891b524">
              Så är det också till exempel vid fotbollsmatcher. Det är klubbarna
              som betalar för till exempel ordningsvakter och väktare i vissa
              fall. Men sedan behövs också polisens medverkan, framför allt
              kanske utanför arenan men i vissa fall även inne på arenan därför
              att risken finns för att det kommer att begås brott, och då behövs
              polisen där. På så sätt kan man också förhindra brott, vilket
              i sin tur leder till att man kan ägna sig åt de brott som ändå
              har begåtts. Det är ju brottsförebyggande arbete, och det är polisens
              viktigaste uppgift. Det är samma sak vid demonstrationer och vid
              konserter. Genom att polisen är där i brottsförebyggande syfte
              innebär det säkerligen att färre brott begås, och på så sätt sparar
              man också polisens resurser.
            </seg>
            <seg n="53704e54">
              Men det är bara polisen som kan utföra vissa uppdrag. Och fler
              ordningsvakter eller väktare ska inte göra polisens jobb. Vi ska
              inte heller privatisera så att man ska betala för polisens jobb
              som handlar om dess vanliga funktion ute i samhället, även om
              det handlar om att hålla ordning efter en fotbollsmatch eller
              efter en konsert.
            </seg>
            <seg n="0cf3d87e">
              Sedan kan man många gånger tycka, och det tror jag att vi är
              överens om, att det är fråga om onödiga kostnader därför att det
              sker bråk på läktare och så vidare. Men när man tittar närmare
              på det är i så fall de allra flesta saker onödiga. Det handlar
              ju om brott som över huvud taget inte ska behöva begås. Och det
              är polisen som får göra detta arbete, och det är viktigt att polisen
              ändå fortsätter att ha huvudansvaret för det som är polisens arbete.
              Det ska ingen annan än polisen göra.
            </seg>
          </u>
          <note n="4586fcd2">
            Anf. 129 GUNNAR ANDRÉN (fp):
          </note>
          <u who="Q3141607" xml:id="i-00162975521ee31d-7" n="4a5a352e" prev="i-889e69b03c3b7bf3-7">
            <seg n="ec4beebc">
              Herr talman! Jag kan hålla med om att det är en ovanlig interpellation
              i det avseendet att jag verkligen inte har yrkat på någon privatisering
              av någon del av den polisiära verksamheten. Det kan hända att
              andra partier gör det, men jag är noga med att säga att i den
              delen som det handlar om myndighetsutövning ska vi inte ha någon
              privatisering i detta sammanhang.
            </seg>
            <seg n="b7db4a81">
              Däremot har jag i denna interpellation velat peka på något som
              jag tror att många människor upplever, nämligen att det finns
              ett konkurrensförhållande i fråga om tid och resurser inom polisens
              ramar mellan brottsbekämpande uppgifter och det som statsrådet
              nu talar sig väldigt varm för, nämligen ordningens upprätthållande,
              också i förebyggande syfte. Jag håller med om att det också är
              en viktig uppgift, och det tror jag att alla gör. Likväl uppfattar
              jag att det med begränsade resurser känns om inte stötande så
              uppseendeväckande med de ibland betydande polisiära resurser som
              måste tas i anspråk för bevakningen av arrangemang som inte är
              direkt anknutna till statsbesök eller något annat utan som är
              mer av privat karaktär. Och då är det lite tveksamt om det står
              i samklang med den rättsuppfattning som vi har att polisen verkligen
              ska användas på allra bästa sätt.
            </seg>
            <seg n="eb272238">
              Jag skulle vilja föra frågan vidare till statsrådet eftersom
              den frågan egentligen inte kom upp: Var går egentligen enskilda
              föreningars och klubbars yttre ansvar för att också upprätthålla
              ordningen i anslutning till sina egna arrangemang? Det kan vara
              större popkonserter och så vidare. Det är en inte helt ointressant
              fråga. Och statsrådet avstod på något sätt från att beröra själva
              gränsdragningen. När man tittar på detta är det 58 % av all bevakningsverksamhet
              som råkar falla på just det som vi kallar idrottsevenemang. Det
              är inte så litet. I runda slängar 30 polistjänster om året går
              till denna typ av verksamheter.
            </seg>
            <seg n="9f7542f6">
              Jag säger inte att jag eller ens statsrådet, trots att statsrådet
              säkert kan mer än jag om detta, vet exakt hur man ska göra. Jag
              har bara velat peka på det problem som finns med detta konkurrensförhållande
              när det gäller polisens resurser och tider mellan ordningsupprätthållande
              och utredande och spaningsverksamhet.
            </seg>
          </u>
          <note type="speaker" n="5e21936b">
            Anf. 130 Justitieminister THOMAS BODSTRÖM (s):
          </note>
          <u who="Q3141607" xml:id="i-889e69b03c3b7bf3-8" n="4a5a352e" next="i-00162975521ee31d-8">
            <seg n="e5c4c963">
              Herr talman! Jag vill återigen säga att polisen har flera olika
              uppgifter. Det här är en. Sedan kan jag hålla med Gunnar Andrén
              om att det kan finnas gränsdragningsproblem. Arrangörerna har
              sitt stora ansvar. Och det ska de också se till att ta. Och det
              har de klarat på ett väldigt bra sätt trots att vi har sett en
              hel del riktigt tråkiga händelser på senare tid. Bråket på läktarna
              har stävjats ordentligt, och också polisen har blivit mycket bättre.
              Det är betydligt färre poliser som håller bättre ordning än det
              var för 1015 år sedan därför att man har lärt sig och utvecklat
              sitt arbete. Och det är naturligtvis någonting som också är viktigt
              för att kunna frigöra resurser till annan del av polisverksamheten
              och, som Gunnar Andrén mycket riktigt säger, för att klara upp
              ännu flera brott och inte minst det som vi kallar för vardagsbrottslighet.
            </seg>
            <seg n="742231d8">
              Jag tror därför att vi trots allt är relativt överens om dessa
              saker. Sedan kan saker och ting naturligtvis bli ännu bättre.
              Och jag tror att detta arbete kommer att fortsätta. Samarbetet
              mellan klubbar och polisen kommer att fortsätta, därför att det
              som vi såg i slutet av denna säsong i fotbollsallsvenskan är saker
              som vi inte vill se under nästa säsong vare sig i allsvenskan
              eller i superettan.
            </seg>
          </u>
          <note n="8cd6839f">
            Anf. 131 GUNNAR ANDRÉN (fp):
          </note>
          <u who="Q3141607" xml:id="i-00162975521ee31d-8" n="4a5a352e" prev="i-889e69b03c3b7bf3-8">
            <seg n="f612c157">
              Herr talman! Jag utgår från att det gäller bara den polisiära
              verksamheten inte den idrottsliga verksamheten, för där kan man
              naturligtvis ha olika meningar.
            </seg>
            <seg n="03bbad07">
              För egen del hoppas jag att AIK snart kommer upp i allsvenskan.
            </seg>
          </u>
          <note n="5043acf6">
            Överläggningen var härmed avslutad.
          </note>
          <note n="c2fe5aee">
            13 § Svar på interpellation 2004/05:59 om handlingsplan för vården
            i livets slutskede
          </note>
          <note type="speaker" n="dd251462">
            Anf. 132 Statsrådet YLVA JOHANSSON (s):
          </note>
          <u who="unknown" xml:id="i-60f8f593c8a84613-4" n="fff29147">
            <seg n="a66bb27f">
              Herr! Ulrik Lindgren har frågat av vilka skäl jag har valt att
              inte förelägga riksdagen en proposition om vården i livets slutskede,
              vilka åtgärder jag avser att vidta för att uppfylla Europarådets
              rekommendationer gällande palliativ vård samt om jag avser att
              vidta åtgärder för att förbättra utbildning och forskning kring
              vården i livets slutskede.
            </seg>
            <seg n="656595db">
              Utredningen om vård i livets slutskede tar i sitt slutbetänkande
              Döden angår oss alla värdig vård vid livets slut upp flera angelägna
              frågor. Många av dessa ingår också i Europarådets rekommendation
              angående organisationen av den palliativa vården. Flertalet av
              utredningens förslag kräver dock inte lagändringar utan är av
              den karaktären att huvudmännen redan i dag kan arbeta för att
              förbättra den palliativa vården. Jag vet också att det på många
              ställen i landet pågår mycket bra utvecklingsarbete inom området.
            </seg>
            <seg n="c33e6acd">
              Med utredningen som bakgrund föreslog regeringen i budgetpropositionen
              för 2005 att rätten till tillfällig föräldrapenning utvidgas på
              så sätt att föräldrar till ett svårt sjukt barn under 18 år får
              rätt till ett obegränsat antal dagar med tillfällig föräldrapenning.
              Detta är ett viktigt resultat av utredningens arbete. Även flera
              andra frågor som kommittén föreslagit åtgärder för har behandlats
              i andra sammanhang, till exempel de nya möjligheter till samverkan
              som numera finns i lagen om gemensam nämnd inom vård- och omsorgsområdet.
              Ett annat exempel är frågor kring vad som bör gälla för beslutsoförmögna
              personer, vilket nu utreds av Utredningen om förmyndare, gode
              män och förvaltare. Här väntas förslag senast den 31 december
              i år. Vidare har en särskild utredare, på regeringens uppdrag,
              gjort en översyn, Översyn av vård och omsorg för äldre tio år
              efter Ädelreformen . Fokus för uppdraget var samverkan mellan
              kommunernas vård och omsorg och landstingens hälso- och sjukvård.
              I slutbetänkandet Sammanhållen hemvård , som överlämnades till
              regeringen i juni i år, lägger utredningen fram förslag till bland
              annat åtgärder för att förstärka läkarmedverkan i hemvården. Betänkandet
              remissbehandlas för närvarande.
            </seg>
            <seg n="4c2a5d0f">
              Regeringen har under de senaste åren gjort stora satsningar för
              att stärka hälso- och sjukvården. Genom den nationella handlingsplanen
              för utveckling av hälso- och sjukvården och den så kallade tillgänglighetssatsningen
              har viktiga steg tagits mot att långsiktigt förbättra tillgängligheten
              och förkorta väntetiderna såväl i primärvården som i sjukhusvården.
              En viktig del i dessa satsningar har varit medelstillskottet om
              drygt 12 miljarder kronor till hälso- och sjukvården under perioden
              20012004. Som en fortsättning av den nationella handlingsplanen
              har regeringen för avsikt att under hösten 2004 teckna två överenskommelser
              med Landstingsförbundet och Svenska Kommunförbundet om den framtida
              utvecklingen. Den ena överenskommelsen avser främst primärvården
              och äldrevården, och den andra överenskommelsen avser insatser
              för personer med psykisk sjukdom eller psykiska funktionshinder.
              För detta ändamål har regeringen i budgetpropositionen avsatt
              totalt 4 miljarder kronor för år 2005. Regeringen har därutöver
              föreslagit kraftigt ökade tillskott till kommuner och landsting
              för de kommande åren. Sammantaget anser jag att tillskotten till
              huvudmännen innebär att förutsättningarna för förbättringar inom
              hälso- och sjukvården stärks avsevärt.
            </seg>
            <seg n="2eaae227">
              Alltfler sjuka och döende vårdas nu i särskilda boendeformer
              eller i ordinärt boende med hemtjänst, vilket bland annat ställer
              krav på hög kompetens i den kommunala omsorgen. Socialstyrelsen
              har utifrån kommunernas personalstatistik påvisat att 40 % av
              omvårdnadspersonalen saknar formell yrkesutbildning för sitt arbete.
              Mot denna bakgrund gav regeringen i juli 2002 i uppdrag till tio
              statliga myndigheter att utarbeta en gemensam plan för kompetensförsörjning
              inom kommunernas vård och omsorg. Uppdraget redovisades i juni
              2004 i rapporten Investera nu! Handlingsplan för kompetensförsörjning
              inom vård och omsorg . I rapporten föreslår myndigheterna att
              tio mål och tio åtgärder läggs till en tioårig handlingsplan som
              ska stödja investeringar i bättre arbetsmiljö och kompetens.
            </seg>
            <seg n="897fd137">
              Samhället har ett ansvar för att alla äldre med behov av hjälp
              och stöd ska erbjudas vård och omsorg av hög kvalitet. Regeringen
              har därför tagit initiativ till en treårig satsning på kvalitetsutveckling
              genom kompetensutveckling för personal inom den kommunala vården
              och omsorgen om äldre. I budgetpropositionen för 2005 föreslår
              regeringen att sammanlagt 1 050 miljoner kronor satsas de kommande
              tre åren som ett stöd till kommunernas kompetensutveckling inom
              området. Jag förutsätter att denna satsning på personalens kompetensutveckling
              kommer att förbättra kvaliteten inom vården och omsorgen om äldre
              och även få genomslag när det gäller utvecklingen av den palliativa
              vården.
            </seg>
          </u>
          <note type="speaker" n="35d8e5fa">
            Anf. 133 ULRIK LINDGREN (kd):
          </note>
          <u who="Q5956278" xml:id="i-0cdd9609684db1a3-2" n="82f730fe">
            <seg n="240e78a8">
              Herr talman! Tack, statsrådet! Palliativ vård definieras ofta
              som en aktiv helhetsvård för att lindra, förbättra livskvaliteten
              och förebygga exempelvis smärta vid sjukdom som det inte går att
              bota, som är livshotande. Det handlar om vår avancerade hemsjukvård.
              Palliativ vård kan finnas inom en särskild institution eller integrerad
              på en vårdavdelning. Det handlar om både kropp och själ och om
              andens behov.
            </seg>
            <seg n="1d4db685">
              Behovet av denna debatt och behovet i Sverige vad gäller palliativ
              vård handlar om att vi måste komma till en position där palliativ
              vård är en given, självklar, del precis som andra medicinska specialiteter
              och därmed finns i hela landet. Det understryks också av Prioriteringsutredningen
              på 1990-talet som väldigt klart och tydligt sagt att de som berörs
              av palliativ vård, långvarigt och svårt sjuka människor, ska höra
              till prioritetsgrupp 1.
            </seg>
            <seg n="aa517126">
              Frågorna i dag, som pockar på svar, är om vi får en nationell
              plan för palliativ vård något som bland annat ett nystartat palliativt
              vårdteam i Sverige frågar efter och varför det inte kommer någon
              proposition om palliativ vård i livets slutskede trots väntan
              i fyra år. En tredje fråga i sammanhanget är om statsrådet avser
              att vidta åtgärder för att förbättra utbildning och forskning
              kring vården i livets slutskede.
            </seg>
            <seg n="98cea7cd">
              Man kan, herr talman, säga att det när det gäller statsrådets
              svar får bli både lite ris och ros. Där finns allmänna hänvisningar.
              En del av dessa allmänna hänvisningar är naturligtvis positiva
              för den palliativa vården. Där finns en viktig anhörigåtgärd att
              ett obegränsat antal dagar med tillfällig föräldrapenning kan
              beviljas om det gäller barn och ungdom under 18 år. Där finns
              också det positiva med att försöka förstärka läkarmedverkan i
              hemsjukvård och något som Kristdemokraterna hemskt gärna ser detta
              med en enda huvudman för hemsjukvården. Vidare har vi hänvisningen
              till en treårig satsning på kompetensutveckling. Det är förstås
              också bra.
            </seg>
            <seg n="1aa35663">
              Men en del av svaret blir lite platt. Jag tänker då på hänvisningarna
              till utredningar och till en tioårsplan för att stödja investeringar
              i en bättre arbetsmiljö och i kompetens. Det har ingen direkt
              fokusering på palliativ vård.
            </seg>
            <seg n="e7065b55">
              Vidare tycker jag att statsrådet sänker sig till den, tyvärr,
              ganska vanliga socialdemokratiska nysvenskan i skrivningarna om
              ekonomin. Det sägs att det de senaste åren har gjorts stora satsningar.
              Det blir dock en vilseledande nysvenska eftersom det inte är intressant
              att endast berätta om 12 miljarder i nominellt tal till kommuner
              och landsting under åren 20012004. Vi vet ju att nettot efter
              urholkningen av statsbidragens värde och återtagandet av somligt
              statsbidrag det visar rapport efter rapport från Kommun- och Landstingsförbunden
              är negativt för kommunerna. Således har man nyligen redovisat
              att elva landsting och 126 kommuner egentligen har 10,2 miljarder
              att återhämta enligt lagen om balans i räkenskaperna för kommuner
              och landsting alltså 10,2 miljarder att återhämta av tidigare
              förluster. Möjligen är det igen lite ljusare för kommuner och
              landsting, men fortfarande finns det även för åren 20052006 ett
              antal kommuner som kommer att vara i akut behov av ytterligare
              insatser, utöver det utökade statsbidrag som de kommer att få.
            </seg>
            <seg n="71666897">
              Vad jag saknar är alltså en fokusering i statsrådets svar på
              vad jag frågar om i interpellationen, alltså hur det blir med
              den palliativa vården i Sverige.
            </seg>
          </u>
          <note type="speaker" n="8a852be3">
            Anf. 134 Statsrådet YLVA JOHANSSON (s):
          </note>
          <u who="unknown" xml:id="i-60f8f593c8a84613-5" n="fff29147">
            <seg n="06b77a3e">
              Herr talman! Jag hoppas att Ulrik Lindgren och jag kan vara överens
              om att det viktiga är att vi åstadkommer en förbättring av den
              palliativa vården. Min bedömning är att kunskapen finns. Det är
              inte i första hand ny kunskap som behövs för att åstadkomma en
              bra, värdig palliativ vård. Däremot behöver kunskapen spridas
              och tillämpas, men den finns. Det är egentligen inte ny kunskap
              som vi behöver finna för att kunna åtgärda detta.
            </seg>
            <seg n="3fee09a4">
              Det är också min uppfattning att det egentligen inte är dyrare
              att ge sjuka och döende människor en god palliativ vård än att
              inte göra det. Det är inte i första hand en kostnadsfråga. Jag
              fick stöd för det när jag helt nyligen träffade utredaren och
              andra experter inom området. De delar bedömningen att egentligen
              finns kunskapen, att det egentligen inte är en kostnadsfråga.
              Det handlar om att fler måste tillämpa den kunskap som finns och
              att fler måste omfattas av den kunskapen.
            </seg>
            <seg n="a04248e2">
              Av det drar jag slutsatsen att huvudmännen i dag har de förutsättningar
              som behövs för att bedriva en bra och förbättrad palliativ vård
              och att det inte i första hand är nya statliga insatser som behövs.
            </seg>
            <seg n="d2c6a811">
              Det är viktigt att vi följer detta och att det verkligen åstadkoms
              en förbättring på det här området, för det är ett oerhört angeläget
              område.
            </seg>
            <seg n="43ea8529">
              Ulrik Lindgren frågade också varför det inte kommer någon proposition.
              Jag har redan svarat på det, att vi redan nu har lagt propositioner.
              Flertalet av förslagen från utredningen var av det slaget att
              de inte är lämpliga för en proposition utan är uppmaningar och
              förslag som huvudmännen förfogar över och ansvarar för och som
              många redan arbetar med. Några saker är sådana att de ska läggas
              in i en proposition eller eventuellt utredas vidare. Där har regeringen
              redan vidtagit flera åtgärder.
            </seg>
            <seg n="51ec8bd4">
              Min bedömning är därför att vi har goda förutsättningar att förbättra
              den palliativa vården. Vad det nu handlar om är mera utbildning
              och bättre uppföljning så att den kompetens och kunskap som finns
              också tillämpas ute i verksamheten.
            </seg>
          </u>
          <note type="speaker" n="800a4561">
            Anf. 135 ULRIK LINDGREN (kd):
          </note>
          <u who="Q5956278" xml:id="i-0cdd9609684db1a3-3" n="82f730fe">
            <seg n="0c5327f3">
              Herr talman! Att det inte är relevant med ett ekonomiresonemang
              i sammanhanget kan jag bitvis hålla med om. Det kostar naturligtvis
              ibland att göra en satsning på palliativ vård i landsting som
              har klent med denna vara. Men det ger också netto det är jag ganska
              övertygad om en mindre belastning på vården om patienten känner
              sig trygg och vet att hon får god palliativ vård i sin kommun,
              i sitt landsting. Det ger mindre stress i sjukvården; det är jag
              övertygad om. Det ger också en mindre efterfrågan när patienten,
              den behövande, känner trygghet att den finns. Hon behöver inte
              ringa varje dag, för hon vet att någon kommer till henne och ger
              henne vad hon behöver.
            </seg>
            <seg n="c03a048c">
              Jag tror inte heller att det räcker med en allmän hänvisning
              till att huvudmännen landstingen och kommunerna har frihet att
              utveckla det här, får göra det här. Jag tror att staten har en
              viktig roll i att på olika sätt driva på så att palliativ vård
              blir någonting som självklart finns i hela landet.
            </seg>
            <seg n="9bc704fd">
              Den rekommendation om organisation av palliativ vård som antogs
              av Europarådets ministerkommitté förra året och som även Sverige
              skrivit på förpliktar. Det är alldeles uppenbart att den ger staten
              ett antal viktiga uppgifter för att vi ska få större framgång
              och genomslag för palliativ vård i Sverige.
            </seg>
            <seg n="98f2c9a4">
              Kunskap finns, säger statsrådet. Ja visst, men det är också så
              att det inte finns någon obligatorisk del vad gäller utbildning
              i palliativ vård för vårdpersonal. Jag tänker närmast på sjuksköterskor
              och läkare. Det är naturligtvis ett statligt ansvar att se till
              att detta kommer till.
            </seg>
            <seg n="e022c0de">
              Det finns heller ingen riktig analys av behov och kartläggning
              av var det finns palliativ vård i Sverige. Var skulle det behöva
              göras förbättringar? Det är, åtminstone delvis, ett statligt ansvar.
              Det finns heller inte utarbetade nationella standarder för palliativ
              vård i Sverige. Det är också någonting som hör ihop med den viktiga
              rekommendation som är antagen och som nu omfattas, såvitt jag
              förstår, av nästan alla Europas länder och som i sig är ett oerhört
              framgångsrikt dokument i det europeiska samarbetet.
            </seg>
            <seg n="9b8632f8">
              Det nybildade nationella palliativa rådet i Sverige har nyligen
              ställt frågan: Kan du dö med värdighet och utan smärta i Sverige?
              Det nationella palliativa rådet har bildats av ett antal professionella
              verksamma inom den palliativa vården. De menar att kartläggningen
              är ofullständig. Det finns kanske ett femtiotal enheter som kan
              kallas för palliativa vårdenheter i Sverige, varav ett trettiotal
              i Helsingfors. Det finns ett antal människor som bor utanför Helsingfors,
              vet vi.
            </seg>
            <seg n="d206a643">
              På vissa håll pekar man på att det är kö till så kallad avancerad
              hemsjukvård. Det är en viktig uppgift att förbättra kartläggningen.
              Var finns det vård? Var är den framgångsrik? Var finns de goda
              exemplen? Här måste staten naturligtvis spela en viktig roll.
              Det ska inte vara slumpfaktorn som avgör om jag får palliativ
              vård eller inte, alltså beroende på var jag bor. Det är inte acceptabelt.
              Hela Sverige ska enligt hälso- och sjukvårdslagen omfattas av
              principen om likvärdig vård.
            </seg>
            <seg n="0f3f4f84">
              Kunskap fattas inte, utan det handlar om spridning, säger ministern.
              Det är på sätt och vis rätt, men här har staten en viktig roll
              i att stimulera och se till att kunskap sprids. Nationella palliativa
              rådet hävdar att i mer än 90 % av fallen kan smärtfrihet nås,
              men fortfarande är det bara 50 % som får adekvat smärtlindring
              i Sverige.
            </seg>
          </u>
          <note type="speaker" n="be1a461d">
            Anf. 136 Statsrådet YLVA JOHANSSON (s):
          </note>
          <u who="unknown" xml:id="i-60f8f593c8a84613-6" n="fff29147">
            <seg n="d33d2755">
              Herr talman! Jag tror inte att vi står så långt ifrån varandra
              i den här frågan, Ulrik Lindgren och jag. Självklart har staten
              ett ansvar och kommer att ta det.
            </seg>
            <seg n="9ed00d33">
              En av de viktiga frågorna handlar om att alltfler, en stor andel,
              i dag dör i hemmet. Till skillnad från tidigare, då det var vanligt
              att man dog på sjukhus eller någon institution, är det nu en majoritet
              som dör i sin bostad. Många är i livets slutskede beroende av
              hemtjänst. Här gör regeringen en stor satsning på kompetensutveckling
              av personalen inom hemtjänsten och äldreomsorgen. Jag har också
              planer på att utveckla ett kompetenssystem för äldreomsorgen,
              som också kommer att innefatta moduler för palliativ vård.
            </seg>
          </u>
          <note type="speaker" n="45e09833">
            Anf. 137 ULRIK LINDGREN (kd):
          </note>
          <u who="Q5956278" xml:id="i-0cdd9609684db1a3-4" n="82f730fe">
            <seg n="7edf0de1">
              Herr talman! Jag får tacka för debatt och diskussion i detta
              ämne. Jag saknar fortfarande lite mer konkreta besked, men de
              kanske kommer under tidens lopp. Statsrådet är ju färsk på positionen
              att axla andra ministrars tidigare underlåtenhetssynder. Vi får
              hoppas att vi får mera fart vad gäller en kommande proposition
              om vård i livets slutskede. Får vi en nationell plan för palliativ
              vård i hela Sverige? Hur blir det med utbildningssektorn, med
              mera?
            </seg>
            <seg n="c7266458">
              Vi får stanna vid den diskussion vi har haft i dag och det halva
              besked som vi fått och hoppas på en god fortsättning.
            </seg>
          </u>
          <note n="5043acf6">
            Överläggningen var härmed avslutad.
          </note>
          <note n="0565ed9d">
            14 § Svar på interpellationerna 2004/05:72, 74 och 75 om den
            psykiatriska vården
          </note>
          <note type="speaker" n="af45f631">
            Anf. 138 Statsrådet YLVA JOHANSSON (s):
          </note>
          <u who="unknown" xml:id="i-60f8f593c8a84613-7" n="fff29147">
            <seg n="a0bca217">
              Herr talman! Chatrine Pålsson har frågat mig vilka åtgärder jag
              avser att vidta för att förbättra tillgängligheten inom psykiatrin
              och om jag avser att verka för att 1 000 nya vårdplatser skapas
              inom den psykiatriska vården. Gunnar Nordmark har frågat mig vilka
              åtgärder jag är beredd att vidta för att inom den psykiatriska
              tvångsvården begränsa patienters möjlighet att, med hjälp av bland
              annat telefon och brev, hota och trakassera målsäganden och andra.
              Cristina Husmark Pehrsson har frågat mig om jag kommer att vidta
              några åtgärder under innevarande år för att ge den psykiatriska
              vården bättre förutsättningar och om jag kommer att vidta några
              åtgärder med anledning av Socialstyrelsens iakttagelser och kritik
              i Arvikafallet. Eftersom frågeställningarna är nära besläktade
              kommer jag att ge ett samlat svar.
            </seg>
            <seg n="fe641827">
              Jag vill inledningsvis understryka att psykiatrin är en av mina
              högst prioriterade frågor. Det är av högsta vikt att staten och
              huvudmännen tar ett gemensamt ansvar för att stärka och utveckla
              psykiatrin. Tillgängligheten till vården, liksom samverkan mellan
              huvudmännen, måste förbättras, och sektorns tillgång till kompetent
              personal måste säkerställas.
            </seg>
            <seg n="5227b871">
              För ett år sedan tillsatte regeringen en nationell psykiatrisamordnare.
              Uppdraget till samordnaren handlar om att samordna och stärka
              utvecklingsarbetet, att identifiera och analysera problem samt
              att föreslå åtgärder som kan ge positiva effekter på vården, den
              sociala omsorgen och rehabiliteringen av personer med psykiska
              sjukdomar eller funktionshinder. Psykiatrisamordnaren för nu en
              aktiv dialog med huvudmännen och andra berörda aktörer med syfte
              att uppnå förbättringar på såväl kort som lång sikt. Samordnaren
              har också presenterat en översikt av dagsläget inom svensk psykiatri,
              där det bland annat klargörs att tillgången till vård- och stödinsatser
              inte svarar mot målgruppens behov och att det därför krävs aktiva
              insatser från såväl staten som huvudmännen.
            </seg>
            <seg n="e1fb7ccf">
              Regeringen har, med utgångspunkt i psykiatrisamordnarens förslag,
              i budgetpropositionen för 2005 föreslagit att inom psykiatrins
              område avsätta 500 miljoner kronor under 2005 och 200 miljoner
              kronor under 2006. Syftet är att förbättra tillgängligheten till
              vård och socialt stöd samt att utveckla verksamheter för personer
              med psykisk sjukdom eller psykiskt funktionshinder. Därutöver
              avser regeringen att teckna en överenskommelse med Landstingsförbundet
              och Svenska Kommunförbundet om att 500 miljoner kronor av de medel
              som tidigare hanterats inom den nationella handlingsplanen för
              utveckling av hälso- och sjukvården årligen ska satsas på förbättringar
              av psykiatrin under åren 20052007. Därtill ska regeringen teckna
              en överenskommelse med Landstingsförbundet om införandet av en
              nationell vårdgaranti som ska gälla från den 1 november 2005.
              Därigenom tas ytterligare ett viktigt steg för att förbättra kvaliteten
              och tillgängligheten i hälso- och sjukvården.
            </seg>
            <seg n="fe0ba8b0">
              Jag vill också nämna att regeringen föreslagit kraftigt ökade
              tillskott till kommuner och landsting 2005 och 2006 i samband
              med den ekonomiska vårpropositionen 2004 och budgetpropositionen
              för 2005. Sammantaget anser jag att tillskotten till huvudmännen
              innebär att förutsättningarna inom psykiatrins område förbättras
              avsevärt.
            </seg>
            <seg n="9b9d7835">
              En viktig fråga inom psykiatrins område gäller riskbedömningar,
              det vill säga bedömningar av psykiskt sjuka personers farlighet
              för sin egen och andras fysiska och psykiska hälsa. Regeringen
              gav i regleringsbrevet för 2004 Socialstyrelsen i uppdrag att
              samverka med Statens beredning för medicinsk utvärdering (SBU)
              i deras uppdrag att ta fram en kunskapsöversikt som tillsammans
              med erfarenheter från tillsynen ska utgöra grund för en vägledning
              för den praktiska hanteringen vid riskbedömningar. Även psykiatrisamordnaren
              arbetar aktivt med denna fråga i nära samarbete med professionen.
            </seg>
            <seg n="a2b00cee">
              Psykiatrisamordnaren har också i uppdrag att analysera och föreslå
              hur nödvändig kompetens hos personal inom vård, social omsorg
              och rehabilitering kan säkras. Jag vill i detta sammanhang klargöra
              att det självfallet är viktigt att kunskapsbaserade metoder används
              inom den psykiatriska vården och att huvudmännen tar till sig
              och använder den kunskap som i dag finns genom bland annat Socialstyrelsens
              och SBU:s arbete.
            </seg>
            <seg n="16ab3837">
              Inom ramen för sitt uppdrag utreder psykiatrisamordnaren bland
              annat frågan om begränsning av patientens möjlighet att använda
              telefon. I denna och andra frågor kommer psykiatrisamordnaren
              att lämna de förslag till författningsändringar och förtydliganden
              i gällande regelverk som han anser påkallade. Jag kommer, så snart
              som möjligt, att återkomma till riksdagen med de förslag till
              åtgärder som krävs för att utveckla och stärka psykiatrins område.
            </seg>
          </u>
          <note type="speaker" n="769884a8">
            Anf. 139 CHATRINE PÅLSSON (kd):
          </note>
          <u who="Q4973700" xml:id="i-b9006cb51f68f8d3-0" n="dbd0e921">
            <seg n="a71d0903">
              Herr talman! Jag vill börja med att hälsa Ylva Johansson välkommen
              som statsråd och som ansvarig för en av befolkningens allra viktigaste
              frågor. Det är sannerligen en stor utmaning, och många av oss
              har stora förväntningar på Ylva Johansson.
            </seg>
            <seg n="b5dbe086">
              Jag har tidigare sagt i denna kammare att jag är näst intill
              generad över hur den sittande regeringen har negligerat och nonchalerat
              de grupper av personer som inte själva kan tala för sig. Jag tycker
              att det är beklämmande.
            </seg>
            <seg n="0e3e3916">
              I den föregående interpellationsdebatten tog Ulrik Lindgren upp
              frågan om vård i livets slutskede. Människor med psykisk sjukdom
              är ett annat sådant område.
            </seg>
            <seg n="f8394969">
              Människor får inte den vård och behandling som de behöver. Det
              känns svårt när personer med psykisk sjukdom som söker vård blir
              avvisade därifrån. Då kanske vissa av dem begår våldshandlingar
              som de inte skulle ha begått om de inte hade varit sjuka. Dessa
              handlingar kommer man aldrig i livet ifrån. Det är väldigt allvarligt.
              Det finns tyvärr många exempel på sådana händelser som har inträffat
              i Sverige.
            </seg>
            <seg n="6d85cec5">
              Det svar som jag har fått på min interpellation handlar om Anders
              Miltons utredning. Problemet är att regeringen inte gör som han
              säger.
            </seg>
            <seg n="56026674">
              Jag frågade om Ylva Johansson var beredd att tillskapa 1 000
              nya vårdplatser. Enligt Anders Miltons förslag är det vad som
              behövs inom psykiatrin. Om man nu har inrättat en psykiatrisamordnare
              med ett så viktigt uppdrag måste väl regeringen vara lyhörd för
              vad han säger. Regeringen avsatte inte alls de pengar som Anders
              Milton behövde.
            </seg>
            <seg n="862d77e3">
              Det känns kanske fel att just Ylva Johansson som nyss har tillträtt
              ska få skulden, men det är väl en utmaning så god som någon för
              ett nytt statsråd att verkligen lita till den expert som man har
              tillsatt. Då handlar det om både resurser och idéer om hur man
              ska tillskapa de vårdformer som behövs.
            </seg>
            <seg n="166d353c">
              Sedan vill jag ställa en fråga om vårdgaranti, vilket vi borgerliga
              partier har krävt i flera år. Vi hade också ett gemensamt borgerligt
              förslag 2002. Menar Ylva Johansson att en psykotisk patient ska
              behöva vänta i tre månader på vård? Det är klart att det är jättebra
              med en vårdgaranti, men här handlar det om att kunna erbjuda hjälp
              nu till de människor som är i behov av akuta insatser.
            </seg>
            <seg n="82047efc">
              När det gäller denna överenskommelse, vet man att den blir av?
              Det står att man ska träffa en överenskommelse med Landstingsförbundet
              och Svenska Kommunförbundet. Hur ska människor som är i behov
              av vård i dag kunna vara säkra på att det blir av? Man måste ju
              handla nu. Läget är akut.
            </seg>
          </u>
          <note type="speaker" n="08fbf0cd">
            Anf. 140 GUNNAR NORDMARK (fp):
          </note>
          <u who="Q5619098" xml:id="i-57b282c99b03c726-0" n="97ffdc20">
            <seg n="8d1c94f6">
              Herr talman! Jag ber att få tacka för svaret.
            </seg>
            <seg n="d379d946">
              Om en gärningsman döms till fängelse har man möjlighet att begränsa
              hans kommunicerande med omvärlden via telefon eller Internet därför
              att kommunikationen kan vara en del i en fortsatt kriminell verksamhet
              och även försvåra hans eller hennes rehabilitering. Om däremot
              samma gärningsman döms till rättspsykiatrisk vård får man i dag
              inte ta ifrån honom eller henne mobiltelefonen eller stänga av
              Internetuppkopplingen. I praktiken betyder det att dömda gärningsmän
              från den rättspsykiatriska institutionen kan fortsatta att hota
              människor i sin omgivning eller att den för pedofili dömde kan
              ladda ned barnpornografi från nätet.
            </seg>
            <seg n="77988150">
              Dessa ord är inte mina, utan de kommer från regeringens psykiatrisamordnare
              i en artikel i Dagens Nyheter i början av oktober. Han beskriver
              ett problem som är verkligt. På olika psykiatriska institutioner
              i det här landet sitter det i dag människor som är dömda till
              psykiatrisk vård. De kan fortsätta med sitt brottsliga beteende
              bland annat via mobiltelefon och Internet. De försätter sig dessutom
              i situationer som de inte gjort om det hade funnits möjlighet
              att utfärda sådana restriktioner som efterlyses.
            </seg>
            <seg n="1253bc9e">
              Det finns ju personer som drabbas av detta gång på gång. De reagerar
              givetvis också. De tycker att det är märkligt att om den intagne
              hade blivit dömd till fängelse hade de inte behövt bli utsatta
              för detta. Men i och med att man blir dömd till psykiatrisk vård
              kan man fortsätta med sitt brottsliga beteende. Det finns gott
              om personal på de psykiatriska institutionerna som vittnar om
              detta. För rehabiliteringen av den enskilde är det förödande.
            </seg>
            <seg n="f455f6cb">
              Psykiatrisamordnaren fortsätter: Jag kommer att föreslå att chefsöverläkaren
              ska ha möjlighet att inskränka patientens rätt till kommunikation
              via dessa elektroniska hjälpmedel med hänvisning till behandlingsskäl
              eller för att förebygga brott. Beslutet måste anmälas till Socialstyrelsen
              och ska kunna överklagas till länsrätten.
            </seg>
            <seg n="69139c34">
              Jag vill därför fråga ministern psykiatrisamordnarens uppfattning
              i de här frågorna är ju känd om det kommer förändringar i lagstiftning
              och regelverk på det sätt som psykiatrisamordnaren förordar. När
              i så fall kommer detta att ske?
            </seg>
          </u>
          <note type="speaker" n="4e4a3264">
            Anf. 141 CRISTINA HUSMARK PEHRSSON (m):
          </note>
          <u who="Q445997" xml:id="i-c87a9a2472c9a1da-2" n="b26261ad">
            <seg n="c2076058">
              Herr talman! Tack för svaret ministern. Jag vill också börja
              med att tacka för svaret i frågestunden i dag som handlade om
              äldreomsorgen. Det gladde mig. Det är inte en dag för tidigt att
              börja ta tag i frågan. Många gånger har jag stått här i kammaren
              och vädjat om att man ska ta tag i kvaliteten i äldreomsorgen,
              så jag önskar ministern lycka till i det arbetet. Det är högst
              angeläget.
            </seg>
            <seg n="072529b7">
              Därmed kopplar jag över till frågan om psykiatrin, för det finns
              ju också ett samband mellan äldreomsorg och psykiatri. Vi ser
              hur många äldre det är som i dag far illa och inte får rätt diagnos.
              Det finns skrämmande siffror som visar att de dels inte får någon
              diagnos, dels får fel diagnos. Man sätter fel diagnos för depression,
              demens, och så vidare. Båda de här två ämnena har alltså mycket
              samröre.
            </seg>
            <seg n="8d3c3ec8">
              I svaret säger statsrådet att psykiatrin är ett av hennes högst
              prioriterade områden jag undrar om det snart finns något område
              som inte är högst prioriterat. Det är ett otroligt viktigt område,
              så jag uppskattar detta. Jag uppskattar särskilt ministerns tal
              om tillgänglighet och minns att, just som Chatrine Pålsson sade,
              för ett år sedan röstade Socialdemokraterna nej till en vårdgaranti
              tolv gånger under ett år. Därför börjar vi naturligtvis undra
              lite grann vad som ska hända.
            </seg>
            <seg n="56222708">
              Brist på tillgänglighet gör att många psykiskt sjuka inte får
              den vård de behöver. Är man psykiskt sjuk orkar man inte alltid
              uppsöka en mottagning på bestämd tid. En brist i vården gör att
              man inte får det stöd och den hjälp som man behöver. Man blir
              då försämrad, får en försämrad livskvalitet och en isolering.
              Men mycket av detta är landstings och kommuners angelägenheter,
              där de har sitt ansvar.
            </seg>
            <seg n="687e209a">
              Socialministern påminner om att psykiatrin kommer att få 200
              miljoner mer i år. Samma summa ger också Moderaterna, men vi ger
              ytterligare 200 miljoner nästa år och 500 miljoner året därpå.
              Jag hoppas att vi kan ha en liten tävling här i både ökad kvalitet
              och bättre vård men också mer pengar till den psykiatriska vården,
              för det behövs en ordentlig satsning inom psykiatrin. Vi vet nämligen
              att sju av tio våldsverkare bara i Helsingfors har nekats den
              hjälp de har sökt just före sitt våldsdåd. Detta är ju helt oacceptabelt.
            </seg>
            <seg n="209c7359">
              För de många sjuka är bristen på samarbete mellan socialtjänsten
              och vården i olika former det som får vågskålen att tippa över.
              Neddragningar inom denna sektor, psykiatrin, har också, som vi
              hörde här, påverkan på rättsväsende och trygghet. Här är det återigen
              kommuner, landsting, olika aktörer inom landstinget men också
              rättsväsendet som berör de psykiskt sjuka.
            </seg>
            <seg n="16fb3856">
              Men det handlar inte bara om pengar. Det handlar också om psykiskt
              sjukas rätt att få ett arbete och sysselsättning. I dag ser vi
              skrämmande nog många personer med psykiska sjukdomar, inte minst
              unga, som i stället får förtidspension. De får alltså en social
              isolering och en påtvingad fritid. Jag menar att arbetsgivaren
              måste få incitament att anställa arbetshandikappade. Samtidigt
              måste sjukförsäkringen göras mer flexibel. I dag är det många
              småföretagare som skulle kunna och hade velat anställa någon med
              något arbetshandikapp, men med det utökade arbetsgivaransvar man
              får i dag för sjuklöneperioden vågar man inte ta den risken. Det
              är ett problem på arbetsmarknaden, och det är arbetsmarknadspolitiken
              som har ansvaret för dessa psykiskt sjuka, men också arbetsförmedlingar
              och försäkringskassor.
            </seg>
            <seg n="2b9d0f45">
              Vad jag vill säga med detta är att det är så väldigt många olika
              händer som ansvarar för de psykiskt sjuka. Min fråga är: Vilket
              ansvar anser sig Ylva Johansson ha som statsråd för de psykiskt
              sjuka?
            </seg>
          </u>
          <note type="speaker" n="362faf1b">
            Anf. 142 ERIK ULLENHAG (fp):
          </note>
          <u who="Q4588714" xml:id="i-8f8f6b92e124cb38-0" n="a1c2c87c">
            <seg n="f539c9ad">
              Herr talman! Modern politik är på många sätt rätt märklig. Det
              som förs fram i den politiska debatten är det dagsaktuella, och
              då verkar det ofta kraftfullt.
            </seg>
            <seg n="cd58a9a6">
              För drygt ett år sedan var vi i en situation med ett fruktansvärt
              tragiskt mord på utrikesministern. Vi hade haft andra incidenter
              där psykiskt sjuka människor hade skapat stor tragedi. Många av
              dem hade sökt men inte fått vård. Psykiatrin stod på dagordningen.
            </seg>
            <seg n="1517f9a5">
              Det vi såg var egentligen ett resultat av en oförmåga att prioritera
              från socialdemokratiska regeringars sida under tio års tid. Man
              klarar inte i ett land med världens högsta skatter att prioritera
              de grupper som är allra mest utsatta, det vill säga, i det här
              fallet, de psykiskt sjuka.
            </seg>
            <seg n="21f1e18e">
              Det bekymmersamma med dagens regering är att man, herr talman,
              verkar ha något slags mästerskap i att smita undan ansvar. Thomas
              Bodström har besökt parlamentet i dag, och jag tror att det var
              fyra eller fem gånger som han skjutsade bollen vidare för tillståndet
              i rättsväsendet till någon annan.
            </seg>
            <seg n="65a8da0f">
              Vad gäller psykiatrin gick man vid ett par tillfällen tidigare
              ett steg längre. Man försökte inte bara smita undan ansvaret för
              vad som hade skett, utan man tänkte också att det var finurligt
              att tillsätta en psykiatrisamordnare då kunde man gömma sig bakom
              psykiatrisamordnaren Anders Milton. Det kan ju vara bra om det
              är så att psykiatrisamordnaren kommer fram till ett antal kloka
              förslag som sedan genomförs. Men det som bekymrar mig och Folkpartiet
              för närvarande är hur mycket av det som psykiatrisamordnaren föreslår
              som kommer att genomföras. Som tidigare interpellanter har talat
              om har Anders Milton redan gått ut och sagt: Jag får inte de pengar
              jag behöver, jag får inte de pengar jag föreslår.
            </seg>
            <seg n="72225829">
              Vi ser bara drygt ett år efter mordet på utrikesminister Anna
              Lindh att det finns ett stort antal exempel på landsting runtom
              i Sverige som har psykiatrin som besparingsobjekt.
            </seg>
            <seg n="8626ab8a">
              Gunnar Nordmark har i sin interpellation lyft fram vad som händer
              med personer som döms till sluten rättspsykiatrisk vård, bland
              annat för att de kunnat trakassera andra människor, att de kan
              inte åläggas restriktioner. För de allra flesta människor borde
              det vara ganska naturligt att säga att de restriktioner som man
              kan ålägga en person för att han eller hon inte ska fortsätta
              att trakassera ett brottsoffer ska man kunna ha även inom rättspsykiatrisk
              vård.
            </seg>
            <seg n="2e551972">
              Uppenbarligen har den här frågan varit svår för regeringen och
              för ministern. I svaret till Gunnar Nordmark i dag säger ministern:
              Jo, men vi ska avvakta vad Anders Milton säger. Nu har Gunnar
              Nordmark läst tidningen och berättat för ministern vad Anders
              Milton säger, det vill säga att vi ska ha restriktioner så att
              man inte ska kunna fortsätta att trakassera i ett läge där man
              har dömts till rättspsykiatrisk vård. Det vore då klädsamt ifall
              ministern i dag kunde ge ett tydligt besked om man på den här
              punkten kommer att följa psykiatrisamordnarens förslag eller om
              man kommer att göra som med resurserna, det vill säga att man
              inte följer vad psykiatrisamordnaren föreslår.
            </seg>
            <seg n="9105910a">
              Nu är det ju så att även som opposition ska man ge en ny minister
              en chans. Ylva Johansson har tidigare ställt till med elände i
              svensk skola. Nu har jag hopp om att en del av det som sker på
              Socialdepartementet kommer att vara bra.
            </seg>
            <seg n="d8f99c22">
              Jag hoppas, Ylva Johansson, att du inte hakar på Thomas Bodström
              och de andra och tävlar om att smita undan ansvar. Det som är
              viktigt att komma ihåg är att det är socialdemokratiska regeringar
              som har styrt detta land i tio år. Det är den socialdemokratiska
              regeringen som bär ansvar för tillståndet, och det ansvaret är
              kollektivt. Men den fråga som är särskilt intressant att få svar
              på i dag är om Ylva Johansson nu kommer att följa psykiatrisamordnarens
              förslag, det vill säga att införa restriktioner för dem som har
              dömts till rättspsykiatrisk vård.
            </seg>
          </u>
          <note type="speaker" n="23729697">
            Anf. 143 Statsrådet YLVA JOHANSSON (s):
          </note>
          <u who="unknown" xml:id="i-60f8f593c8a84613-8" n="fff29147">
            <seg n="c451d837">
              Herr talman! Det här är en intressant och viktig debatt. Problemen
              inom psykiatrin, Erik Ullenhag, är dessvärre inte någon dagsaktuell
              fråga utan har dessvärre en mycket lång historia.
            </seg>
            <seg n="c1ca6be9">
              Det är upprörande och mycket allvarligt att vi i dag inte ger
              människor med allvarlig psykisk sjukdom eller psykiska funktionshinder
              samma rätt till vård och omsorg som människor med kroppsliga,
              somatiska sjukdomar och funktionshinder har. Det tycker jag är
              otillständigt, och det är oacceptabelt att vi ska ha det så. Dessvärre
              är det på inget sätt ett nytt tillstånd.
            </seg>
            <seg n="af269f28">
              Vi har en psykiatrisamordnare som föreslår att de metoder som
              ska användas för vård- och stödinsatser ska vara kunskapsbaserade
              och fortlöpande följas upp och utvärderas. Det är dessvärre mycket
              anmärkningsvärt att det ens behöver påpekas att metoderna ska
              vara evidensbaserade och att de ska följas upp. Det här är alltså
              inte ett dagsaktuellt problem. Jag tror inte heller att det finns
              någon snabb lösning. Men jag vet och kommer att medverka till
              att vi kan göra viktiga insatser för att förbättra psykiatrins
              förutsättningar.
            </seg>
            <seg n="0f1a091e">
              Jag har några kommentarer till de inlägg som har gjorts.
            </seg>
            <seg n="07e0a5a5">
              Till Chatrine Pålsson kan jag säga att överenskommelsen blir
              av. Vi arbetar med den, och jag räknar med att vi blir klara i
              tid. Psykiatrisamordnaren har föreslagit och nämnt siffran 300
              nya vårdplatser. Det är den bedömning som vi har gått på. Det
              är möjligt att det behövs fler platser. Men det är det som är
              angett, och det är alltså också det som har varit grunden för
              de resurser som psykiatrisamordnaren ansåg skulle tillföras och
              som också regeringen tillför under nästa år i öronmärkta statsbidrag.
              Därutöver tillför vi resurser i det allmänna statsbidraget. Det
              är alltid en avvägning när det gäller hur mycket som ska öronmärkas.
              Hur bra är det med öronmärkning? Det är alltid bra i det särskilda
              fallet, men det är också viktigt att kommuner och landsting inte
              får alla sina resurser öronmärkta. Då får vi andra problem med
              deras möjligheter att fullfölja sitt ansvar.
            </seg>
            <seg n="709e4083">
              Till Gunnar Nordmark, som tar upp det allvarliga problemet att
              mobiltelefoner och Internet kan användas både för fortsatt kriminell
              verksamhet och för att försvåra eller motverka rehabilitering
              och vård, vill jag säga följande.
            </seg>
            <seg n="b8a22ed9">
              Psykiatrisamordnaren kommer med ett förslag. Vi räknar med att
              det kommer inom en vecka. Regeringen tar inte ställning till debattartiklar
              utan till förslagen när de levereras. När förslaget kommer till
              regeringen så kommer vi skyndsamt att behandla det. Jag ska inte
              föregripa behandlingen, men jag har en positiv inställning till
              psykiatrisamordnarens resonemang i frågan.
            </seg>
            <seg n="71c0bf31">
              Till Cristina Husmark Pehrsson vill jag säga att jag har tre
              prioriterade områden. De är äldreomsorgen, psykiatrin och primärvården.
              Jag hoppas att det också kommer att märkas i min gärning att det
              är de frågorna som jag prioriterar.
            </seg>
            <seg n="f60651fc">
              Herr talman! Jag blir lite besviken på Erik Ullenhag, som utmärker
              sig i debatten både genom att söka konflikt i en viktig fråga
              och genom att handskas ovarsamt med sanningen. Han anklagar mig
              för att smita från ansvaret. Tyvärr kan jag inte låta bli att
              göra en jämförelse när Erik Ullenhag säger att vi smiter och inte
              klarar att prioritera. Sanningen är att i den regering som Folkpartiet
              satt i, där det var en folkpartist som var finansminister, klarade
              man verkligen inte av att prioritera. Då prioriterade man skattesänkningar,
              och vi hamnade i ett moras i svensk ekonomi som det har tagit
              lång tid att ta oss ur. Det är först nu som vi äntligen har en
              positiv och stark ekonomi så att vi kan göra satsningar på viktiga
              reformområden.
            </seg>
          </u>
          <note type="speaker" n="76fa673e">
            Anf. 144 CHATRINE PÅLSSON (kd):
          </note>
          <u who="Q4973700" xml:id="i-b9006cb51f68f8d3-1" n="dbd0e921">
            <seg n="cf512fb9">
              Herr talman! Jag förstår dilemmat, och jag hoppas att Ylva Johansson
              också förstår oss vi som har stått här och talat om den här frågan
              i åratal. Ibland tar tålamodet slut. När vi Cristina Husmark Pehrsson,
              Erik Ullenhag, Gunnar Nordmark och jag som politiker gör en bedömning
              så gör vi det utifrån att vi har en kunskap om hur det ser ut
              i landet. Vi bor i olika delar av landet, och vi läser rapporter.
            </seg>
            <seg n="4c9909bf">
              Det finns en man som jag vet har mycket stor kunskap, och det
              är Sten Levander. Han bor nere i Skåne, och han är professor.
              Han säger att psykiatrin har misskötts i 20 år. I den delen har
              Ylva Johansson rätt; detta är inte någon dagsaktuell nyhet precis.
              Sten Levander påstår och jag vet inte om det finns någon som kan
              detta bättre än han att 80 % av dem som behöver vård inte får
              den vård som de behöver inom psykiatrin. Om det är så är det en
              katastrof.
            </seg>
            <seg n="ea4bc58f">
              Vi alla har ett ansvar för detta. Kommunerna har det, och landstingen
              har det. Men jag tycker att regeringen har ett mycket stort ansvar.
              Det har gjorts olika utredningar även om psykiatrin, men jag har
              inte upplevt att regeringen har tagit till sig de förslagen. Jag
              känner att vi inte har tid att vänta, Ylva Johansson! Människor
              framför våra fötter lider 24 timmar varje dygn. Det är ångest,
              oro och förtvivlan. Man känner sig missanpassad, och man känner
              sig inte accepterad av omgivningen. Man känner sig frustrerad
              och som en belastning.
            </seg>
            <seg n="17bcb97c">
              Eftersom Ylva Johansson nämner primärvården kan jag säga att
              jag personligen tror att varenda vårdcentral borde ha en person
              med psykologisk eller psykiatrisk kompetens. Jag tror att vi behöver
              vårdteamet för att hitta personer som kanske söker för ont i magen
              men som i själva verket lider av någonting annat. Det har Kristdemokraterna
              krävt i ganska många år.
            </seg>
            <seg n="2ae0a995">
              Enligt Landstingsförbundet har man ett krav på att vi behöver
              200 specialister till för att klara av psykiatrin. Sten Levander
              känner sig orolig över att det inte finns specialister inom psykiatrin.
              Det finns icke folk som tar över. Man har inte prioriterat den
              verksamheten.
            </seg>
            <seg n="1b30db29">
              Det behövs en långsiktig lösning där vi garanterar att det finns
              specialister inom psykiatrin även i framtiden. Precis som Ylva
              Johansson tror jag att vi måste ha kunskap, kunskap och åter kunskap,
              för problemen är mångfasetterade.
            </seg>
            <seg n="4ba93255">
              Min fråga är: Vad tänker statsrådet göra åt att även Landstingsförbundet
              anser att vi behöver 200 nya specialister?
            </seg>
          </u>
          <note type="speaker" n="1ec14ed0">
            Anf. 145 GUNNAR NORDMARK (fp):
          </note>
          <u who="Q5619098" xml:id="i-57b282c99b03c726-1" n="97ffdc20">
            <seg n="c818a519">
              Herr talman! Jag är väl medveten om att regeringen inte i första
              hand bygger sitt agerande på debattartiklar. Samtidigt är detta
              en fråga som har varit känd under ganska lång tid. Det finns ett
              antal regionpsykiatriska kliniker och liknande som har fått klander
              från Justitieombudsmannen, från Socialstyrelsen och från andra
              håll därför att de på vad man har uppfattat som ett korrekt sätt
              har försökt begränsa patienters möjligheter till brottslig verksamhet.
            </seg>
            <seg n="0ddbf94d">
              Samtidigt kan jag konstatera att jag blir glad åt det svar som
              ministern ger om att psykiatrisamordnaren kommer att komma med
              konkreta förslag inom en vecka och att ministern ser positivt
              på det som har förekommit i artikeln. Jag förutsätter att det
              mycket snabbt kommer förslag till riksdagen om ändringar på den
              punkten. Det är viktigt. Det är viktigt för de människor som utsätts
              för brottsliga handlingar, och inte minst är det viktigt för de
              patienter som kan få sin rehabilitering förstörd därför att man
              saknar tillräckligt med tvångsmedel för att inskrida mot dem.
              Där tycker jag att det är viktigt att inskrida. Jag välkomnar
              förslag från ministern, och jag tackar för detta positiva besked.
            </seg>
          </u>
          <note type="speaker" n="332d8a36">
            Anf. 146 CRISTINA HUSMARK PEHRSSON (m):
          </note>
          <u who="Q445997" xml:id="i-c87a9a2472c9a1da-3" n="b26261ad">
            <seg n="63c45531">
              Herr talman! I mitt förra inlägg försökte jag beskriva alla inblandade
              runt den psykiskt sjuke. Jag avslutade med att ställa en fråga
              till ministern: Vad anser ministern vara sin uppgift och sitt
              ansvar när det gäller vården och omhändertagandet av psykiskt
              sjuka? Jag fick inget svar på den frågan, men det kanske jag kan
              få nu.
            </seg>
            <seg n="66682232">
              Vi moderater menar att problemet med det dubbla huvudmannaskapet
              måste lösas för att man ska kunna förbättra förutsättningarna
              för en god vård och ett gott omhändertagande och en hållbar vårdkedja.
              Vi anser att en huvudman bör ha ansvaret i bemötandet av de här
              utsatta människorna. Det är alldeles för många inblandade i den
              psykiska vården. Det finns alltför många stuprör, och då menar
              jag inte bara olika huvudmän och olika organisationer utan också
              inom vården, inom försäkringskassor, inom arbetsförmedlingar och
              så vidare. Det är så lätt att de psykiskt sjuka hamnar mellan
              stolarna där. Ett ansamlat ansvarstagande kring den sjuke måste
              vara mycket bättre.
            </seg>
            <seg n="e5dc276c">
              Vi vill också, som en annan viktig åtgärd för att stärka de psykiskt
              sjuka, satsa på personliga ombud. Det gör vi med 200 miljoner
              kronor utöver vad regeringen satsar på i år. Detta är en verksamhet
              som ska hjälpa de psykiskt sjuka i kontakter med olika myndigheter
              och med sjukvården. Vårdbehovet minskar det framgår av en uppföljning
              av dem som har haft kontakt med ett personligt ombud. Uppföljningen
              visar att för de 96 klienter som hade haft ett personligt ombud
              i många år minskade den psykiska slutenvården från 61 till 4 vårddagar.
              Kontakterna med öppenvården minskade från 41 till 27 gånger. Uppföljningen
              visar också att de psykiska symtomen minskade, och klienterna
              tyckte att de hade fått en bättre livskvalitet. För 200 miljoner
              kronor till hade vi fått väldigt många personliga ombud. Det är
              ofta ute i den öppna vården som människor mår väldigt dåligt och
              är isolerade.
            </seg>
            <seg n="518e897f">
              Ett annat viktigt inslag är att lyssna på de psykiskt sjuka och
              höra vad de tycker och var de känner att de får den bästa vården.
              Då vill jag påminna om den nationella handlingsplanen för utveckling
              av hälso- och sjukvården. Där kan man läsa om behovet av just
              en mångfald inom den öppna vården. Det står så här: Genom att
              bejaka privata, ideella och kooperativa vårdgivare kan utvecklingen
              främjas, bland annat av tillgänglighet och kvalitet samt arbetsorganisation
              och former för service och bemötande.
            </seg>
            <seg n="c98b6d01">
              Så står det i den nationella handlingsplanen. Riksdagens beslut
              var i enlighet med regeringens förslag, men med det tillägget,
              vilket Socialdemokraterna inte motsatte sig, att det är angeläget
              att olika driftsformer i den öppna vården stimuleras genom att
              fler privata, kooperativa och ideella entreprenörer ges möjlighet
              att sluta avtal med sjukvårdshuvudmännen.
            </seg>
            <seg n="37e50ffe">
              Min fråga, förutom den första frågan om Ylva Johanssons ansvar
              för psykiskt sjuka, är: Vad har hänt med intentionerna i handlingsplanen
              när det gäller att bejaka, bevaka och se till att vi får en mångfald?
              Det handlar ju om att lyssna på de psykiskt sjuka och höra var
              de känner att de får en god vård och ett gott bemötande. Det handlar
              också, som det står i handlingsplanen, om att det i sig kan utveckla
              vården och främja kvaliteten och tillgängligheten.
            </seg>
          </u>
          <note type="speaker" n="4329bbe6">
            Anf. 147 ERIK ULLENHAG (fp):
          </note>
          <u who="Q4588714" xml:id="i-8f8f6b92e124cb38-1" n="a1c2c87c">
            <seg n="ed53d6bb">
              Herr talman! Jag delar statsrådets bedömning att problemen i
              psykiatrin inte är en dagslända. Vad jag däremot försökte beskriva
              var den moderna politikens problem. Där tror jag att vi alla bär
              ett ansvar. Vi springer på den boll som just nu är hetast i den
              mediala debatten. För drygt ett år sedan fanns det en enorm samling
              i Sverige där vi insåg att det under lång hade gjorts misstag
              i psykiatrin både vad gäller resurser, organisation och en hel
              del annat.
            </seg>
            <seg n="aa0d67d6">
              Det som bekymrar mig är att något år senare ser man att rätt
              många landsting fortsätter att spara på psykiatrin. Därmed riskerar
              den möjlighet vi hade till en upprustning av psykiatrin att gå
              förlorad. Det blev en dagslända i den politiska verksamheten.
            </seg>
            <seg n="1c9d55bb">
              Jag lyssnar på statsrådet. Jag tycker att det är positivt att
              statsrådet säger att psykiatrin är en av de prioriterade uppgifterna.
              Jag hoppas innerligt att vi kommer att se resultat. Varken jag
              eller någon annan kommer att kräva att vi ser resultat om en eller
              två månader, men vi kommer att kräva att det sker saker och att
              man på allvar försöker verkställa bland annat de förslag som kommer
              från psykiatrisamordnaren.
            </seg>
            <seg n="2a929e6c">
              Jag tycker också att det är positivt att Ylva Johansson gav beskedet
              att hon är välvilligt inställd till restriktioner för personer
              som döms till rättspsykiatrisk vård. Det är oerhört viktigt för
              de brottsoffer som i dag drabbas av fortsatt förföljelse på grund
              av att man inte har den möjligheten i dag.
            </seg>
            <seg n="f336b30f">
              Herr talman! Sedan har vi detta med att smita undan ansvar. Jag
              anklagar inte Ylva Johansson för att göra det. Efter att ha lyssnat
              på kollegan Thomas Bodström sade jag att hennes kolleger i regeringen
              verkar ha en liten tävling i vem som kan smita undan ansvar bäst.
            </seg>
            <seg n="c607562f">
              Vi får döma Ylva Johansson om ett år. Jag blir lite bekymrad
              när hennes första ryggradsreaktion när vi talar om ansvar är att
              börja prata om den borgerliga regeringstiden, som var för tio
              år sedan. Det är ett klassiskt sätt för den sittande regeringen
              att försöka prata om någonting annat än de problem som vi ser
              i verkligheten.
            </seg>
          </u>
          <note type="speaker" n="8b3c2fc2">
            Anf. 148 Statsrådet YLVA JOHANSSON (s):
          </note>
          <u who="unknown" xml:id="i-60f8f593c8a84613-9" n="fff29147">
            <seg n="44da7437">
              Herr talman! Jag ska försöka kommentera det som har sagts.
            </seg>
            <seg n="da6c9531">
              Regeringen har ett stort ansvar. Vi är inte ensamma, men vi har
              ett stort ansvar. Det är min avsikt att jag ska ta det ansvar
              som vilar på mig. Jag tycker också att vi är i full färd med flera
              åtgärder. Det har hänt en hel del sedan psykiatrisamordnaren tillsattes.
              Det kommer nya förslag hela tiden. Vi handskas med de förslagen
              på ett, som jag tycker, någorlunda effektivt sätt.
            </seg>
            <seg n="3e6c5f90">
              Sedan är det självfallet viktigt att huvudmännen, landstingen
              och kommunerna, också har ett stort ansvar. Cristina Husmark Pehrsson
              tar upp ett problem som finns. Vi har alltför många stuprör. Jag
              delar den uppfattningen. Det är för dålig samordning. Jag tror
              dessvärre inte att det enkelt låter sig lösas med att det skulle
              vara samma huvudman, eftersom vi också har stuprör inom samma
              huvudman och också mellan andra delar. Det behövs över huvud taget
              mer av samverkan. Detta kommer att vara en av de viktiga uppgifter
              som psykiatrisamordnaren ska använda de pengar som han förfogar
              över till att stimulera.
            </seg>
            <seg n="b4e89eed">
              Andra delar där regeringen kan göra insatser handlar framför
              allt om detta med att öka kunskapsbasen. Jag tycker för min del
              att det är oacceptabelt att vi har så pass dålig nationell kunskap
              om tillståndet inom psykiatrin att det inte finns tillförlitlig
              statistik i alla avseenden. Då kan man dra slutsatsen att man
              inte alltid använder sig av kompetensbaserade metoder såsom uttrycks
              i psykiatrisamordnarens rapport. Det måste vi självfallet åtgärda.
            </seg>
            <seg n="ecc288e0">
              Jag tror att staten har ett ansvar för åtgärder som nationella
              kvalitetsregister, uppföljning och gemensamma strategier. Där
              kan vi göra mer än vad vi hittills har gjort.
            </seg>
            <seg n="094590e2">
              Chatrine Pålsson pekar på en viktig fråga, och det är vikten
              av att utveckla primärvården. Det är i primärvården väldigt många
              möter vården, eller inte möter vården. Jag delar Erik Ullenhags
              uppfattning att det finns dagsländor i politiken och att det är
              ett problem i sig. Nu handlar mycket av debatten om våldsbenägna
              människor med psykiska sjukdomar. Det är trots allt en väldigt
              liten grupp. Det största problemet handlar om de människor som
              inte alls är våldsbenägna utan tvärtom sitter ensamma i sina lägenheter
              eller, ännu värre, inte ens har en egen bostad och inte söker
              vård. De kanske inte ens blir avvisade eftersom de inte söker
              vård. De finns inte, utan de lever ett liv långt under den nivå
              som man rimligen skulle ha möjlighet och rätt att leva på.
            </seg>
            <seg n="c1dd709d">
              När det gäller personliga ombud vill jag säga till Cristina Husmark
              Pehrsson att det tycks som om verksamheten med personliga ombud
              är en väldigt bra verksamhet. Den utvärderas just nu av Socialstyrelsen.
              Den är fortfarande under uppbyggnad, och man har ännu inte använt
              alla de medel som är avsatta. Men mycket tyder på att det är en
              väldigt bra verksamhet. Det är säkert någonting som vi kan få
              anledning att återkomma till senare.
            </seg>
            <seg n="610b5ceb">
              Till Erik Ullenhag vill jag säga att det finns en oenighet mellan
              den kartläggning som gjordes i en artikel i Dagens Nyheter och
              den kartläggning som Landstingsförbundet har gjort av hur mycket
              olika landsting kommer att satsa på psykiatrin under nästa år.
              Oavsett detta vill jag i alla fall deklarera att det är min uppfattning
              att vi behöver satsa mer resurser på psykiatrin, och detta gäller
              generellt. Psykiatrin behöver en upprustning, och det hoppas jag
              också att vi ska kunna åstadkomma.
            </seg>
          </u>
          <note type="speaker" n="828b056a">
            Anf. 149 CHATRINE PÅLSSON (kd):
          </note>
          <u who="Q4973700" xml:id="i-b9006cb51f68f8d3-2" n="dbd0e921">
            <seg n="57b39046">
              Herr talman! Så här i mitt sista inlägg vill jag tacka både för
              svaret och framför allt för det här samtalet. De här frågorna
              är ibland av den kalibern att jag tycker att vi bör föra samtal
              och inte hårda debatter. Jag är övertygad om att vi i grunden
              är överens, men orden och engagemanget måste utmynna i handlingskraft.
              Det är viktigt att vi nu ger Ylva Johansson möjlighet att visa
              handlingskraft. Jag såg i statistiken att mellan 2002 och 2003
              försvann 289 vårdplatser inom psykiatrin. Det behöver upprustas.
            </seg>
            <seg n="d8ad5a49">
              När det händer sådana fruktansvärda våldsbrott där vi alla far
              illa hör jag många som bara ropar på strängare straff. Jag vill
              ha vård och förebyggande åtgärder så att dessa människor slipper
              begå dessa våldsbrott. Jag är säker på att de inte vill begå dem.
              Det behöver vi som politiker se till. Vi vill alltså försöka förhindra
              och förbättra. Kristdemokraterna har lagt nästan 1,7 miljarder
              extra på psykiatrin. Det är alltså ganska mycket mer än regeringen.
            </seg>
            <seg n="85ab70c9">
              Jag ser fram emot Ylva Johanssons förslag på psykiatriområdet.
              Jag lovar att Kristdemokraterna kommer att stödja alla bra förslag.
              Jag hoppas att vi kan hjälpas åt så att det går ut signaler härifrån
              till landsting och kommuner om att vi är överens om att detta
              ska prioriteras. Enligt det prioriteringsbeslut vi fattade 1997
              är faktiskt psykiskt sjuka i prioriteringsgrupp 1.
            </seg>
          </u>
          <note type="speaker" n="a794bac6">
            Anf. 150 GUNNAR NORDMARK (fp):
          </note>
          <u who="Q5619098" xml:id="i-57b282c99b03c726-2" n="97ffdc20">
            <seg n="0f18887e">
              Herr talman! Jag vill bara i korthet tacka för en bra och intressant
              debatt. Jag vill också tacka för ett viktigt besked. Jag hoppas
              att statsrådet kommer att se till att det handhas så snabbt och
              effektivt att en motion som bland annat jag har väckt i detta
              ämne kommer att avslås med motiveringen att vad som ska göras
              redan är gjort. Tack än en gång!
            </seg>
          </u>
          <note type="speaker" n="4ae58cf0">
            Anf. 151 CRISTINA HUSMARK PEHRSSON (m):
          </note>
          <u who="Q445997" xml:id="i-c87a9a2472c9a1da-4" n="b26261ad">
            <seg n="aad764e2">
              Herr talman! Angående inte utnyttjade pengar för personliga ombud
              vill jag säga att många kommuner inte haft råd att ta emot erbjudandet
              eftersom kommunerna har merkostnader utöver dessa pengar. Återigen:
              Jag hoppas att vi får stöd för att tillsätta personliga ombud.
            </seg>
            <seg n="a5c8fbae">
              Jag återkommer också till den nationella handlingsplanen. Jag
              kan se hur s-majoriteten ute i landet inte lever efter handlingsplanen
              när det gäller vikten av mångfald, utveckling och förnyelse. Låt
              mig ge ett kort exempel.
            </seg>
            <seg n="8c8bf2ac">
              Trots alla vackra ord avbryter nu s-ledningen i nordvästra Skånes
              sjukvårdsdistrikt upphandlingen av ett psykiatriskt öppenvårdsteam.
              Man gör det trots att teamet har fungerat i väldigt många år och
              trots att de patienter som går där bönar och ber om att det ska
              få vara kvar. I dag talade jag i telefon med en flicka som sade:
              Varför lyssnar man inte på oss? Varför respekterar man inte oss?
              Varför kan inte vi få bestämma och tala om var vi har det bra
              och mår väl?
            </seg>
            <seg n="f5dfa4cb">
              Trots att man därmed inte skulle spara några pengar i sjukvårdsdistriktet
              avbröt man denna upphandling. Vi måste lyssna på de psykiskt sjukas
              egna besked. Vi som är friska och har små krämpor här och där
              kan bestämma till vilken vårdcentral vi vill gå eller om vi ska
              vända oss till en privatläkare, men det kan de inte göra på samma
              sätt. Jag vädjar om att vi ska se till att också de får den här
              möjligheten. Det kan de få om vi låter kostnaden för vården följa
              dem och deras val.
            </seg>
            <seg n="6aac52fd">
              Jag tycker att det är att visa respekt för de psykiskt sjuka
              om de får avgöra vart de vill gå, var de mår bra och vilken typ
              av behandling som de känner att de trivs med.
            </seg>
            <seg n="6d77ffac">
              Samtidigt som jag tackar för debatten har jag slutligen en fråga
              till statsrådet: Hur förpliktande anser statsrådet det vara för
              politiskt valda ute i Sverige att följa det som står i den nationella
              handlingsplanen?
            </seg>
          </u>
          <note type="speaker" n="b5e8ad3f">
            Anf. 152 Statsrådet YLVA JOHANSSON (s):
          </note>
          <u who="unknown" xml:id="i-60f8f593c8a84613-10" n="fff29147">
            <seg n="0cc4ec7b">
              Herr talman! Också jag vill tacka för debatten och kort svara
              Cristina Husmark Pehrsson. Som Cristina Husmark Pehrsson vet kan
              jag inte kommentera hur enskilda landsting sköter sin upphandling
              eller vilka prioriteringar de gör. Det ligger helt inom deras
              kompetensområde. Men om man bygger ut och satsar nya resurser
              inom den psykiatriska vården ser jag det också som naturligt att
              fler kan medverka i den.
            </seg>
            <seg n="9acd4101">
              Däremot vill jag inte medverka till att vi får en marknadslösning.
              Jag vill inte tvinga ut vårdsökande på en marknad, men jag ser
              gärna att det finns flera aktörer som kan tillhandahålla vård
              och omsorg.
            </seg>
            <seg n="cbf99e8d">
              Avslutningsvis, herr talman, vill jag säga att också jag tycker
              att det varit en intressant och bra debatt. Vi har alla som framträdande
              politiker ett stort ansvar för hur och att debatten om psykiatrin
              förs. För det första vet vi att det fortfarande finns problem
              med både fördomar och stigmatisering i debatten kring psykiatrin,
              och vi har ett ansvar för att motverka detta. För det andra vet
              vi att psykiskt sjuka i stor utsträckning är en svag grupp. Tvärtemot
              vad man kan tro om man läser tidningar är det i allmänhet inte
              en grupp som gör särskilt mycket väsen av sig. Kanske är det också
              en av orsakerna till att resurser historiskt inte har satsats
              tillräckligt mycket på denna grupp. Där har vi gemensamt ett ansvar
              för att lyfta fram de här frågorna och att fortsätta att driva
              ett utvecklingsarbete.
            </seg>
          </u>
          <note n="5043acf6">
            Överläggningen var härmed avslutad.
          </note>
          <note n="bd9e5977">
            15 § Svar på interpellation 2004/05:98 om Nationella hjälplinjen
            som del i det förebyggande psykiatriarbetet
          </note>
          <note type="speaker" n="c1d58ebb">
            Anf. 153 Statsrådet YLVA JOHANSSON (s):
          </note>
          <u who="unknown" xml:id="i-60f8f593c8a84613-11" n="fff29147">
            <seg n="3ba28ec3">
              Herr talman! Sonja Fransson har frågat om jag gör bedömningen
              att det behövs förebyggande vård i form av stöd, råd och information
              som kan ges via en nationell telefonjour för människor med psykiska
              problem samt om jag avser att försöka hitta en lösning för en
              permanentning av Nationella hjälplinjens viktiga verksamhet.
            </seg>
            <seg n="84096e5d">
              Inte bara för personer med psykiska problem utan för alla människor
              är det viktigt att i olika situationer få lämpligt stöd, råd och
              information. Staten, landstingen och kommunerna har i dessa sammanhang
              en väsentlig uppgift. Det finns även en rad organisationer och
              föreningar som på frivillig basis gör viktiga insatser inom området
              bland annat genom telefonlinjer.
            </seg>
            <seg n="8cbfbc1f">
              Telefonlinjer och telefonjourer är en del i ett omfattande nätverk
              av råd, stöd och information som personer i olika situationer
              kan vända sig till. Utbudet av telefonlinjer som fyller olika
              funktioner är mycket stort. Många drivs av frivilliga. Det finns
              till exempel nio själavårdande linjer, varav en är Nationella
              hjälplinjen. Det finns också glidande skalor av utbildade alternativt
              professionella och experter som svarar på samtalen. Ju större
              område som en rådgivningsfunktion famnar över, desto svårare blir
              det att ha specialistkunskaper och desto mer blir det en fråga
              om så kallade allmänmänskliga samtal att lyssna och vara en medmänniska,
              någon att vända sig till när oron växer eller att hänvisa samtal
              till någon som kan hjälpa, en organisation eller en institution.
            </seg>
            <seg n="61c0f149">
              Staten har givetvis inte möjlighet att finansiera alla dessa
              linjer. Organisationer, statliga myndigheter, landsting, kommuner
              med flera får dock stöd i olika former för att kunna ge råd, stöd
              och information. Det sker genom organisationsstöd, anslag eller
              statsbidrag.
            </seg>
            <seg n="96d48326">
              Några få linjer stöds av staten mer permanent eller tillfälligt
              i ett projekt. Det är då fråga om linjer som till exempel är knutna
              till en institution inom landstinget och ibland kan bidra till
              kunskapsutveckling inom området. Statens stöd för att driva dessa
              linjer är förhållandevis måttliga jämfört med de kostnader som
              Nationella hjälplinjen uppgivit att verksamheten nu skulle uppgå
              till om linjen drevs dygnet runt. Det kan inom parentes nämnas
              att när Nationella hjälplinjen startade var den beräknade kostnaden
              cirka hälften så hög.
            </seg>
            <seg n="aa5d7639">
              Förutsättningar för en fortsatt drift av hjälplinjen efter projekttidens
              slut har klargjorts för dem som driver linjen. Det stöd som regeringen
              föreslagit för 2005 är därför tillfälligt.
            </seg>
            <seg n="8518f160">
              Psykiatrisamordnaren, som har ett brett uppdrag inom det psykiatriska
              området, har i rapporten En översiktlig genomgång av dagsläget
              inom svensk psykiatri uppgett att SOS Alarm, brukar- och intresseorganisationerna
              med flera framfört behovet av en telefonrådgivning. Samordnaren
              anser att ska det vara av typen sjukvårdsupplysning måste den
              hålla hög kvalitet när det gäller både innehåll och tillgänglighet
              samt att det i dagsläget är svårt att skissa hur en eventuell
              telefonlinje bäst skulle organiseras. Det är så pass olika behov
              som ska tillgodoses att det inte finns någon enkel lösning. Enligt
              samordnaren bör frågan utredas vidare och diskussioner föras med
              såväl brukar- och intresseorganisationer som de olika huvudmännen.
            </seg>
            <seg n="692731a9">
              Ska staten på sikt gå in och ta ett ansvar för en särskild telefonlinje
              för personer som är psykiskt sjuka eller befinner sig i en akut
              psykisk kris finns det en rad frågor som först måste utredas.
              Det kan till exempel vara frågor kring juridiskt ansvar, risker
              och kvalitet, kring effektivitet, kostnader och finansiering,
              kring tillgänglighet och avgränsningar vad vill staten uppnå och
              vilka behov ska tillgodoses som inte redan tillgodoses. Lösningarna
              kan vidare se olika ut. Jag är därför i dag inte beredd att närmare
              gå in på framtida statligt finansierade permanenta telefonlinjer
              inom psykiatrin varken i förebyggande eller i andra syften.
            </seg>
          </u>
          <note type="speaker" n="80c3e98a">
            Anf. 154 SONJA FRANSSON (s):
          </note>
          <u who="Q4948766" xml:id="i-978505a8bfabf937-0" n="16495e07">
            <seg n="07ea9205">
              Herr talman! Jag vill tacka statsrådet för svaret. Jag delar
              statsrådets synpunkter när det gäller frivilliga organisationer
              och deras viktiga arbete för att ge råd och stöd och att lyssna
              som medmänniska. Det arbetet ska naturligtvis bedrivas bland annat
              med hjälp av föreningsstöd. När det gäller den nationella hjälplinjen
              talar vi dock om en sådan professionell hjälp som psykiatrisamordnaren
              faktiskt har eftersökt. Det gäller alltså professionella stödsamtal
              med utbildad personal som har kunskaper och erfarenhet för att
              klara mycket svåra samtal. Dessutom har personalen tillgång till
              handledning, vilket är alldeles nödvändigt när man jobbar med
              så känsliga frågor.
            </seg>
            <seg n="b1a7fd7f">
              Att det finns ett stort behov av den här verksamheten är ju helt
              klart. Under perioden den 8 april 2002 till den 31 december 2003
              fick man nära 94 000 påringningar. Man kunde tyvärr inte ta emot
              alla men lyckades svara på 14 171 samtal. SOS Alarm och sjukvårdsupplysningen
              anser att det verkligen behövs en professionell psykiatrisk rådgivning
              som är nationell.
            </seg>
            <seg n="46542fdc">
              Man menar att här kommer många samtal som inte hör hemma i SOS
              Alarm eller i den vanliga sjukvårdsupplysningen. Det behövs mer
              kunskap, och här har Nationella hjälplinjen verkligen kunnat ställa
              upp. Men vad man saknar är då att det ska vara öppet hela dygnet,
              och för ett större samarbete fordras det också att man känner
              till att man har en verksamhet som kommer att finnas i framtiden
              också. Man vågar inte gå in i ett projektsamarbete, men tillfälligt
              samarbetar man.
            </seg>
            <seg n="e337555d">
              Det gläder mig att också psykiatrisamordnaren talar för en nationell
              telefonjour med hög kvalitet då det gäller tillgänglighet och
              innehåll. Här stämmer då Nationella hjälplinjen väl in. Man har
              prövat fram detta med projektpengar från staten, man känner behovet
              och man vet vad som ytterligare behöver göras. Ett exempel är
              att man har sökt medel från olika stiftelser för utveckling av
              verksamheten. Det är projektmedel, och det är tyvärr inte medel
              som kan finansiera den långsiktiga verksamheten, men det är viktigt
              för att öka tillgängligheten och kvaliteten. Det handlar till
              exempel om fasta telefontider för uppföljande eller bearbetande
              samtal, texttelefoni för döva personer, stöd via e-post med en
              handikappanpassad hemsida, att tillsammans med SOS Alarm och den
              nationella sjukvårdsupplysningen kunna vända sig till olika språkgrupper
              i samhället, och man ska också hitta metoder för att förmedla
              information om andra stödformer så att hjälpsökande inte i alla
              sammanhang belastar psykiatrin. Det här är saker som är på gång
              och som diskuteras för en utveckling.
            </seg>
            <seg n="dbb2dfd4">
              Jag är övertygad om att det behövs en nationell 24-timmarsjour
              som är statsunderstödd, precis som det i dag finns i Norge. Det
              finns ingen annan finansiär om rådgivning skulle vara tillgänglig
              över hela landet på lika villkor.
            </seg>
            <seg n="994f8e4c">
              Denna utredning som ministern talar om förstår jag behövs, och
              jag hoppas att den kommer att arbeta snabbt och att man i det
              här sammanhanget analyserar den verksamhet som redan finns framtagen
              med stöd av statliga utvecklingsmedel, det vill säga Nationella
              hjälplinjens verksamhet. Det måste vara bättre att satsa på att
              utveckla en verksamhet som redan är känd och etablerad där man
              känner till behovet än att lägga ned den här verksamheten för
              att starta något nytt.
            </seg>
            <seg n="1a9823bd">
              Jag vill fråga ministern: Kommer man framöver att vara beredd
              att satsa på Nationella hjälplinjen fram till dess att utredningen
              är klar så att man tar med Nationella hjälplinjen och analyserar
              den i samband med utredningen?
            </seg>
          </u>
          <note type="speaker" n="e3518d2b">
            Anf. 155 MARIETTA DE POURBAIX-LUNDIN (m):
          </note>
          <u who="Q4973390" xml:id="i-4440d5ccd2c76cd2-0" n="b218a8ca">
            <seg n="c2497053">
              Herr talman! Först vill jag hälsa Ylva Johansson välkommen tillbaka
              till riksdagen.
            </seg>
            <seg n="d5cd94b8">
              Vi ska här i dag diskutera Nationella hjälplinjen, som började
              2001 på initiativ av fem patientorganisationer. Kortfattat går
              verksamheten ut på att man ger stödsamtal och rådgivning till
              människor i akut psykisk kris och även deras närstående. Man kan
              också tala om var man möjligtvis kan söka vidare hjälp. Den viktiga
              biten är att dessa jourarbetare har en utbildning och erfarenhet
              från människovårdande yrken. De är psykologer, sjuksköterskor,
              socionomer och mentalskötare. De är alltså professionella, och
              det tycker jag möjligtvis att Ylva Johansson missar lite när hon
              pratar om det här.
            </seg>
            <seg n="75c89260">
              Redan förra året lade vi faktiskt från samtliga partier här i
              riksdagen fram en motion där vi ville att man skulle betrakta
              Nationella hjälplinjen som en del av det förebyggande psykiatriarbetet.
              Vi visste ju då att regeringen sade att man prioriterade psykiatrin.
              Nu står vi här i dag och får svaret att man inte vet riktigt var
              det här kommer att landa någonstans. Regeringen säger fortfarande
              att man prioriterar psykiatrin, och det gör vi moderater också.
              Det framkom ju i förra debatten att vi lägger mer pengar på psykiatrin
              än vad regeringen gör eftersom vi tycker att det är väldigt viktigt.
            </seg>
            <seg n="85815c4e">
              Nu har regeringen gett ett tillfälligt stöd till Nationella hjälplinjen,
              och det ger ändå en signal när man gör det. Det ger en signal
              utåt att man nog tror att Nationella hjälplinjen är någonting
              att satsa på framöver. Jag håller med Ylva Johansson när hon säger
              att man måste se att det finns kvalitet, tillgänglighet och alla
              de bitarna. Samtidigt ska vi veta att man har gjort en delrapport
              från Institutet för kvalitets- och utvecklingsarbete vid Karlstads
              universitet, och den visar att Nationella hjälplinjens verksamhet
              fyller ett stort behov och att de som har fått stöd och rådgivning
              är nöjda med den hjälp de har fått via jourtelefonen. Samtidigt
              visar den också att hjälplinjen för närvarande inte har resurser
              att svara på alla samtal, precis som Sonja Fransson var inne på
              här tidigare. Det finns alltså en del man kan gå på för att titta
              vad Nationella hjälplinjen står för och vilken kvalitet den håller.
            </seg>
            <seg n="11c3e15b">
              Ylva Johansson är visserligen ny som statsråd, men frågan är
              inte ny det är det jag vill säga eftersom den redan fanns för
              ett år sedan. Den är inte ny. I år har det lagts fram en motion
              igen, som visserligen bara fyra borgerliga partier står bakom,
              där vi efterlyser att man ska försöka hitta ett permanent stöd
              för Nationella hjälplinjen.
            </seg>
            <seg n="273a194e">
              Min fråga, som ändå kvarstår, till Ylva Johansson är: När kommer
              man att få ett besked? Alla behöver ju framförhållning i sin verksamhet.
              Hur länge kommer psykiatrisamordnaren att utreda och fundera över
              detta? När kan man förvänta sig ett besked om Nationella hjälplinjen
              framöver kommer få ett lite mer permanent stöd och får fortsätta?
              Alla som håller på i sådan här verksamhet lever ju ganska osäkert
              på alla projektmedel och sådant som de måste söka, och därför
              tycker jag att man i anständighetens namn måste kunna tala om
              när de kan få ett besked. De levde ju väldigt osäkert tills de
              fick det tillfälliga stödet för 2005. När kan man alltså få ett
              besked?
            </seg>
          </u>
          <note type="speaker" n="2ccf2e1b">
            Anf. 156 Statsrådet YLVA JOHANSSON (s):
          </note>
          <u who="unknown" xml:id="i-60f8f593c8a84613-12" n="fff29147">
            <seg n="e2d01f29">
              Herr talman! Det är tyvärr inte så positiva besked jag har till
              Sonja Fransson. Det är ju så att Nationella hjälplinjen gör ett
              viktigt arbete, och det är många som uppskattar det. Men att dra
              slutsatsen att staten ska vara med och finansiera och driva detta
              är faktiskt en annan fråga, och den kommer inte självklart av
              att det är en viktig och bra verksamhet.
            </seg>
            <seg n="624a2e2f">
              Det som har pekats på både av psykiatrisamordnaren och när vi
              har tittat på det själva inom departementet är att det finns ett
              antal problem, som till exempel att om staten ska driva och finansiera,
              eller i alla fall finansiera och på något vis ansvara för någon
              nationell hjälplinje för den här typen av behov jag tror i och
              för sig att det finns behov av det så finns det en rad frågor
              som behöver utredas närmare. De utreds i dag inte närmare om vi
              inte tar några nya initiativ på det området, och det gäller till
              exempel de juridiska problemen med vilka åtaganden man gör när
              man ger råd till människor. Det handlar till exempel om kvaliteten.
              Jag tror säkert att man håller en hög kvalitet, men hur säkerställer
              man den? Hur kan den som ringer vara försäkrad om en viss kvalitet?
              Det här är ganska svåra frågor, så innan jag är beredd att ge
              något svar på huruvida staten över huvud taget på ett varaktigt
              sätt ska stödja en sådan här hjälplinje behöver den typen av frågor
              i så fall utredas närmare.
            </seg>
            <seg n="2affc75a">
              Jag har i dag fått uppgifter från Nationella hjälplinjen att
              kostnaden per samtal är mycket hög. Man räknar med ungefär 500
              kr per samtal eller en timkostnad på 1 000 kr för att driva hjälplinjen,
              och det är klart att det är en mycket hög kostnad. Ska man ha
              den höga kostnaden och gå in och finansiera måste det också motsvaras
              av att man kan säkerställa kvaliteten och den juridiska aspekten:
              Vad är det för råd man ger? Om någon följer de råden och de visar
              sig vara felaktiga, vad händer då? De här sakerna måste i så fall
              säkerställas. Men jag är inte beredd att i dag ge något nytt utredningsuppdrag,
              och jag är inte heller i dag beredd att ge något annat besked
              än det som vi redan har gett: Stödet för Nationella hjälplinjen
              är tillfälligt, och det gäller för 2005.
            </seg>
          </u>
          <note type="speaker" n="af5cc9a2">
            Anf. 157 SONJA FRANSSON (s):
          </note>
          <u who="Q4948766" xml:id="i-978505a8bfabf937-1" n="16495e07">
            <seg n="34a528c1">
              Herr talman! Ja, det var tråkiga besked det tycker jag. Framför
              allt gäller det att ministern inte är beredd att tillsätta en
              utredning, som man hänvisar till här. Jag förstår faktiskt inte
              riktigt det, med tanke på att psykiatrisamordnaren också rekommenderar
              det och säger att man bör ha en nationell hjälptelefon på något
              sätt med kvalitet. Jag hade ju hoppats på detta och kände att
              det här var en möjlighet och att ministern snabbt skulle tillsätta
              en utredning. Jag förstår naturligtvis att man måste säkerställa
              kvaliteten, veta vad man betalar för och också se på de juridiska
              aspekterna i det här sammanhanget, som ministern tar upp i sitt
              svar.
            </seg>
            <seg n="3eb2e95b">
              Just det gav öppningen att Nationella hjälplinjen kan vara med
              och visa på vilket behov som finns, vilken kvalitet som behövs
              och vilka erfarenheter de har från de samtal de haft. De har haft
              pengar för att utveckla verksamheten, för att ta reda på behoven,
              och det har de också gjort. Det finns till exempel behov av ökad
              tillgänglighet, texttelefon, möjlighet att tala på olika språk
              samt ha öppet 24 timmar om dygnet.
            </seg>
            <seg n="4cbd7166">
              I dag är detta en upparbetad verksamhet. De som behöver dessa
              samtal känner till Nationella hjälplinjen. När och om den läggs
              ned finns det ingenting. SOS Alarm säger att det behövs något
              där man kan föra längre samtal. Samtalen till dem är ju snabba,
              och de måste kunna skicka dem vidare. Redan i dag skickar de samtal
              till Nationella hjälplinjen, men för att få ett utvecklat samarbete
              vilket behövs måste man kunna arbeta 24 timmar per dygn. Det är
              en viktig fråga i sammanhanget.
            </seg>
            <seg n="ed1c13e6">
              Jag hörde tidigare i debatten att ministern talade om tillgängligheten
              över hela landet, att det ser olika ut i olika landsting. Man
              drar ned på resurserna på vissa ställen och ökar på andra. Det
              har satsats pengar för att utveckla psykvården. Men det här handlar
              verkligen om att förebygga, vilket dessutom underlättar för både
              landsting och kommuner.
            </seg>
            <seg n="72e86673">
              Om en person får rätt råd och stöd via ett telefonsamtal kanske
              han eller hon inte behöver åka in till akutsjukvården för att
              där eventuellt få det samtalet. Det handlar inte om våld eller
              sådant, utan det handlar om den ensamma personen som inte kan
              sova på natten, som måste ha någon att prata med, som kanske annars
              riskerar att ta livet av sig. Dessa samtal är oerhört viktiga,
              och de måste därför finnas tillgängliga när behovet är som störst.
              Då kan man kanske lösa sin situation.
            </seg>
            <seg n="f57f6b7c">
              Jag menar därför att dessa samtal sker i förebyggande syfte,
              men de ger också en avlastning för den psykiatriska vården liksom
              den kommunala psykiatrivården. Dessutom kan den enskilde redan
              från början hamna mera rätt om han eller hon får rätt råd och
              stöd.
            </seg>
            <seg n="69fe909d">
              Därför hade jag hoppats att ministern var villig att tillsätta
              utredningen och även analysera den verksamhet som finns. Karlstads
              universitet har också tittat på Nationella hjälplinjen och visat
              att den håller hög kvalitet och fungerar väl. Om man tog med det
              i utredningen skulle det kanske visa sig att det är just vad psykiatrisamordnaren
              efterfrågar. På det sättet kunde verksamheten kanske hållas i
              gång i stället för att riskera att läggas ned av ekonomiska skäl.
              Senare kommer man kanske på att en sådan verksamhet måste finnas,
              och så får den byggas upp på nytt. Det känns inte rimligt och
              rätt, och därför hoppas jag att ministern ger en öppning i den
              här frågan.
            </seg>
          </u>
          <note type="speaker" n="3adf2968">
            Anf. 158 MARIETTA DE POURBAIX-LUNDIN (m):
          </note>
          <u who="Q4973390" xml:id="i-4440d5ccd2c76cd2-1" n="b218a8ca">
            <seg n="d28af8d4">
              Herr talman! Nu blir jag ännu mer konfunderad över varför regeringen
              gav detta tillfälliga stöd för nästa år. Det ger trots allt en
              signal om man nu hyser de betänkligheter som jag tycker att Ylva
              Johansson ger uttryck för.
            </seg>
            <seg n="4dc44927">
              Ylva Johansson tar upp frågan om ekonomin och hur mycket det
              hela kostar. Jag vet inte hur mycket de andra liknande verksamheterna
              kostar, men det kan ju vara så att samtalen till Nationella hjälplinjen
              är väldigt långa just för att det inte är fråga om det akuta behovet
              där man bara skickas vidare till sjukhus eller något sådant. Dessa
              samtal är mycket längre, vilket kan vara ett av skälen. Man kanske
              jämför äpplen och päron.
            </seg>
            <seg n="343a6b0a">
              Som jag sade tidigare håller jag med Ylva Johansson om detta
              med kvalitet och att det juridiska måste lösas. Vi hade hoppats
              att man, om man tittade djupare på verksamheten, skulle dra slutsatsen
              att Nationella hjälplinjen höll en hög kvalitet och var professionell.
              Därför känns beskedet mycket dystert. Det hade kanske varit ärligare
              av Ylva Johansson att i dag säga att det inte kommer att finnas
              någon fortsättning efter 2005, för det är nästan så jag uppfattar
              det hela när jag lyssnar på debatten.
            </seg>
            <seg n="d2e26845">
              Min slutsats blir att det inte finns någon fortsättning, och
              jag måste återigen säga att jag därför blir ännu mer konfunderad
              över varför man gav ett stöd för nästa år och därmed en signal
              och ett hopp, när något hopp inte tycks finnas över huvud taget.
            </seg>
          </u>
          <note type="speaker" n="e808aaa9">
            Anf. 159 Statsrådet YLVA JOHANSSON (s):
          </note>
          <u who="unknown" xml:id="i-60f8f593c8a84613-13" n="fff29147">
            <seg n="46b0e4c6">
              Herr talman! Jag vill till Sonja Fransson säga att jag tror att
              det finns ett stort behov av den här typen av hjälplinje, och
              Nationella hjälplinjen har ju förändrats från det att den startades.
              Den började som en försöksverksamhet med medel från Allmänna arvsfonden,
              och sedan beviljades ett stöd på 3 miljoner kronor för att driva
              projektet. Ett av argumenten var att Röda Korsets linje hade stängts,
              och då startades hjälplinjen. I dag har Röda Korsets linje öppnat
              igen, och kostnaden är nu uppe i 1213 miljoner per år.
            </seg>
            <seg n="64bc5ce1">
              Till Marietta de Pourbaix-Lundin kan jag säga att det handlar
              om helt andra kostnader än vad andra linjer har. Det skiljer väsentligt
              i kostnader mellan det som staten ger stöd till och det som drivs
              av frivilliga organisationer. Därför tror jag att man måste ta
              ställning till om det ska vara en linje som har statligt stöd
              i så fall måste man också ta ställning till en rad andra frågeställningar
              eller en linje som drivs av frivilliga organisationer, vilka i
              första hand söker finansiering från andra håll än staten. Jag
              tror att man måste göra det vägvalet.
            </seg>
            <seg n="8938a136">
              Jag utesluter inte att det kan bli en fortsättning som har ett
              statligt stöd och att vi i så fall får göra den nödvändiga utredningen.
              Psykiatrisamordnaren föreslår inte detta, utan han säger att brukar-
              och intresseorganisationer samt SOS Alarm för fram det behovet,
              och om det ska finnas en linje krävs det först en utredning. Jag
              utesluter alltså inte detta, men jag är inte beredd att i dag
              tyvärr ge besked om en sådan utredning.
            </seg>
          </u>
          <note type="speaker" n="4d1db5e7">
            Anf. 160 SONJA FRANSSON (s):
          </note>
          <u who="Q4948766" xml:id="i-978505a8bfabf937-2" n="16495e07">
            <seg n="55c21784">
              Herr talman! När det gäller det ekonomiska stödet är det riktigt
              att man räknar med ungefär 13 miljoner på ett år. Anledningen
              är antagligen att man sett att behovet är större än man trodde
              och att man vill ha kvalitet i verksamheten. Men jag förmodar
              att även detta kan diskuteras.
            </seg>
            <seg n="a428b372">
              Nationella hjälplinjen har verkligen sökt pengar. De har sökt
              från fonder, stiftelser som Wallenbergstiftelsen, läkemedelsindustrin,
              telefonbolag, Stadsmissionen och så vidare. Alla säger att de
              möjligtvis kan ge tillfälligt stöd men inget som håller långsiktigt,
              permanent. Då handlar det i stället om ett nationellt stöd.
            </seg>
            <seg n="e29ed88e">
              I en artikel läste jag, vilket är intressant, att psykiatrisamordnaren
              menar att om vi ska få en mer enhetlig psykiatri över hela landet
              måste mer pengar öronmärkas. Det kanske är dags att staten i det
              här sammanhanget öronmärker en viss summa pengar som ger hjälp
              över hela landet. Jag tror att det är fullständigt omöjligt att
              klara detta genom samverkan mellan Landstingsförbundet, kommuner
              och andra. De är alldeles för många. Om vi ska få enhetlighet
              över hela landet, med lika villkor och hög tillgänglighet och
              kvalitet, måste staten ta ett ansvar för detta. Jag menar att
              det skulle innebära en avlastning för kommuner och landsting,
              och därför borde pengarna kunna tas från den påsen innan de fördelas.
            </seg>
            <seg n="b6383e62">
              Man kan ju tycka att 13 miljoner är mycket pengar, men om vi
              ser på helheten och den stora budget staten ger till kommuner
              och landsting, och sjukvård över huvud taget handlar det inte
              om så mycket pengar. Då måste man också väga in den hjälp och
              det stöd som det skulle innebära för enskilda människor. Jag menar
              att de pengarna redan finns. Dem skulle man kunna fördela innan
              de delas ut till kommuner och landsting.
            </seg>
          </u>
          <note type="speaker" n="f111d260">
            Anf. 161 Statsrådet YLVA JOHANSSON (s):
          </note>
          <u who="unknown" xml:id="i-60f8f593c8a84613-14" n="fff29147">
            <seg n="829c30c7">
              Herr talman! Jag delar Sonja Franssons uppfattning att om staten
              ska ta ansvar för en nationell telefonrådgivning ska staten självfallet
              också betala den. Det kommer i så fall att kosta en del pengar,
              och då måste man också kunna ta det fulla juridiska, kvalitetsmässiga
              och kvalitetssäkringsmässiga ansvaret.
            </seg>
            <seg n="712adb73">
              Psykiatrisamordnaren, som har i uppgift att mycket brett lägga
              fram förslag till åtgärder inom området, har dock inte föreslagit
              detta. Han har emellertid glidit lite på frågan, eftersom han
              tagit upp den utan att egentligen komma med något förslag. Jag
              är inte beredd att i dag ta ställning till hur jag ska handskas
              med den frågan. Däremot vill jag säga att när det gäller tillfälligt
              stöd till ideellt driven hjälpverksamhet eller rådgivning via
              telefon, som inte har svar på de andra frågorna, handlar det om
              ett mycket högt belopp, som indirekt skulle ge staten ett ansvar
              utan att vi har utrett formerna för det. Det är jag inte beredd
              att föreslå i dag.
            </seg>
          </u>
          <note n="5043acf6">
            Överläggningen var härmed avslutad.
          </note>
          <note n="31c5fa89">
            16 § Bordläggning
          </note>
          <note n="f01f8068">
            Anmäldes och bordlades
          </note>
          <note n="55baa67c">
            17 § Anmälan om interpellationer
          </note>
          <note n="03763bf0">
            Anmäldes att följande interpellationer framställts
          </note>
          <note n="de3868f1">
            den 11 november
          </note>
          <note n="e42ca29d">
            Elina Linna
          </note>
          <note n="ff99bc71">
            Kerstin Lundgren
          </note>
          <note n="e32c04c5">
            Ragnwi Marcelind
          </note>
          <note n="c05be79e">
            Interpellationerna redovisas i bilaga som fogats till riksdagens
            snabbprotokoll tisdagen den 16 november.
          </note>
          <note n="682b3049">
            18 § Anmälan om frågor för skriftliga svar
          </note>
          <note n="49e71cf0">
            Anmäldes att följande frågor för skriftliga svar framställts
          </note>
          <note n="de3868f1">
            den 11 november
          </note>
          <note n="98f0af46">
            Carina Adolfsson Elgestam
          </note>
          <note n="2a457628">
            Agne Hansson
          </note>
          <note n="2a457628">
            Agne Hansson
          </note>
          <note n="2a457628">
            Agne Hansson
          </note>
          <note n="5e8e0d94">
            Catharina Elmsäter-Svärd
          </note>
          <note n="ff92064c">
            Christer Nylander
          </note>
          <note n="1311912b">
            Stefan Hagfeldt
          </note>
          <note n="3259a99c">
            Agneta Ringman
          </note>
          <note n="fff10840">
            Carina Hägg
          </note>
          <note n="e8e7bb4f">
            Cecilia Widegren
          </note>
          <note n="e8e7bb4f">
            Cecilia Widegren
          </note>
          <note n="e8e7bb4f">
            Cecilia Widegren
          </note>
          <note n="e09056c2">
            Gudrun Schyman
          </note>
          <note n="2df48e32">
            Marina Pettersson
          </note>
          <note n="e677f4b0">
            Frågorna redovisas i bilaga som fogats till riksdagens snabbprotokoll
            tisdagen den 16 november.
          </note>
          <note n="c32bde13">
            19 § Anmälan om skriftliga svar på frågor
          </note>
          <note n="e02b6abf">
            Anmäldes att skriftliga svar på följande frågor inkommit
          </note>
          <note n="de3868f1">
            den 11 november
          </note>
          <note n="c42c9ac0">
            Axel Darvik
          </note>
          <note n="fff10840">
            Carina Hägg
          </note>
          <note n="9c94039e">
            Birgitta Gidblom
          </note>
          <note n="bf323e96">
            Erling Bager
          </note>
          <note n="107d2528">
            Svaren redovisas i bilaga som fogats till riksdagens snabbprotokoll
            tisdagen den 16 november.
          </note>
          <note n="dd6ae124">
            20 § Kammaren åtskildes kl. 17.40.
          </note>
          <note n="200414f7">
            Förhandlingarna leddes
          </note>
          <note n="7c82cf87">
            /Monica Gustafson
          </note>
        </div>
      </body>
    </text>
  </TEI>
</teiCorpus>
