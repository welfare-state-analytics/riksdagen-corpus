<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--88</head>
          <docDate when="2004-03-10">2004-03-10</docDate>
        </div>
      </front>
      <body>
        <div>
          <note n="569cdf88">
            ﻿
          </note>
          <note n="c25ae9af">
            Riksdagens protokoll
          </note>
          <note n="5b9347c3">
            2004/05:88
          </note>
          <note type="date" n="c8ee6fb8">
            Torsdagen den 10 mars
          </note>
          <note n="ef5252a4">
            Kl. 12:00 - 18:25
          </note>
          <note n="c6662328">
            1 § Justering av protokoll
          </note>
          <note n="acdf2e30">
            Justerades protokollet för den 4 mars.
          </note>
          <note n="a9901886">
            2 § Avsägelse
          </note>
          <note n="fabbab12">
            Förste vice talmannen meddelade att Erling Bager (fp) avsagt
            sig uppdraget som suppleant i skatteutskottet.
          </note>
          <note n="b9071e25">
            Kammaren biföll denna avsägelse.
          </note>
          <note n="506189f2">
            3 § Anmälan om kompletteringsval till skatteutskottet
          </note>
          <note n="15ac818a">
            Förste vice talmannen meddelade att Folkpartiet liberalernas
            riksdagsgrupp på grund av uppkommen vakans anmält Carl B Hamilton
            som suppleant i skatteutskottet.
          </note>
          <note n="822d00df">
            Förste vice talmannen förklarade vald till
          </note>
          <note n="38eef06b">
            suppleant i skatteutskottet
          </note>
          <note n="20166c47">
            4 § Meddelande om särskild debatt
          </note>
          <note n="50036c26">
            Förste vice talmannen meddelade att särskild debatt om Europeiska
            kommissionens arbetsprogram för 2005 och dess strategiska prioriteringar
            för perioden 20052009 skulle äga rum fredagen den 18 mars kl.
            9.00.
          </note>
          <note n="11572251">
            5 § Meddelande om ändring i kammarens sammanträdesplan
          </note>
          <note n="98227787">
            Förste vice talmannen meddelade att fredagen den 29 april kl.
            9.00 skulle partiledardebatt om EU:s framtid äga rum.
          </note>
          <note n="82740eb1">
            Tidigare aviserad interpellationsdebatt skulle utgå.
          </note>
          <note n="8c8473fc">
            6 § Anmälan om fördröjda svar på interpellationer
          </note>
          <note n="fa70712b">
            Till riksdagen hade inkommit följande skrivelser:
          </note>
          <note n="1317a7b6">
            Interpellation 2004/05:398
          </note>
          <note n="747b5598">
            Interpellation 2004/05:398 av Maria Larsson (kd) om IUC och UPA-uppdraget
          </note>
          <note n="f1c1572a">
            Interpellationen kommer att besvaras den 22 april 2005.
          </note>
          <note n="f3d673a9">
            Skälet till dröjsmålet är att interpellanten inte kunde ta emot
            svaret på det föreslagna datumet.
          </note>
          <note n="928a66b9">
            Fredrik Ahlén
          </note>
          <note n="04ff7041">
            Interpellation 2004/05:414
          </note>
          <note n="279cad16">
            Interpellation 2004/05:414 av Jan-Evert Rådhström (m) om bidragsfusket
          </note>
          <note n="fcb3f8bd">
            Interpellationen kommer att besvaras tisdagen den 15 mars 2005
            av statsrådet Hans Karlsson
          </note>
          <note n="00f6ca02">
            Skälet till dröjsmålet är sedan tidigare inbokade engagemang.
          </note>
          <note n="7bc12d8c">
            Erna Zelmin
          </note>
          <note n="8d95ae0c">
            Interpellation 2004/05:441
          </note>
          <note n="8fec7db4">
            Interpellation 2004/05:441 av Lars Gustafsson (kd) om placeringen
            av Lv 6 och FMTS i Halmstad
          </note>
          <note n="488c139f">
            Interpellationen kommer att besvaras tisdagen den 22 mars 2005.
          </note>
          <note n="24ca8fd3">
            Skälet till dröjsmålet är arbetsanhopning.
          </note>
          <note n="457bda48">
            Helena Lindberg
          </note>
          <note n="1ab40e6e">
            7 § Anmälan om inkommen faktapromemoria om förslag från Europeiska
            kommissionen
          </note>
          <note n="91557382">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="51664e7d">
            KOM(2004)629
          </note>
          <note n="2005b962">
            8 § Hänvisning av ärenden till utskott
          </note>
          <note n="47b9b1a8">
            Föredrogs och hänvisades
          </note>
          <note n="9d92ef63">
            9 § Filmfrågor
          </note>
          <note n="9a77e38a">
            Föredrogs
          </note>
          <note type="speaker" n="f434db1f">
            Anf. 1 MATILDA ERNKRANS (s):
          </note>
          <u who="matilda_ernkrans_bf7e44_w" xml:id="i-6e7923fffb9f88b7-0" n="c045f3d5">
            <seg n="9f8fb88d">
              Herr talman! Jag ska beskriva det ärende vi nu ska debattera
              här i kammaren, nämligen kulturutskottets betänkande KrU4, Filmfrågor
              . Det är ett motionsbetänkande, och här behandlas motioner från
              allmänna motionstiden åren 2002, 2003 och 2004. Sammanlagt 23
              motionsyrkanden behandlas i betänkandet.
            </seg>
            <seg n="bd3110c3">
              Med anledning av två motionsyrkanden föreslår utskottet att riksdagen
              ska tillkännage för regeringen vad som anförs om åtgärder som
              främjar utbyggnaden av e-bio i landet. E-bio, det vill säga elektronisk
              visning av film, har framtiden för sig. Biopubliken utanför större
              orter runtom i landet kan med e-bio få vidgade möjligheter till
              ett aktuellt filmutbud. Därför anser utskottet att regeringen
              ska överväga och föreslå åtgärder som stöder och underlättar denna
              utbyggnad.
            </seg>
            <seg n="ed879b5a">
              När det gäller motionsyrkanden som rör det kommande filmavtalet
              och Filmarkivet i Grängesberg avstyrks dessa av utskottet. Likaså
              avstyrks motionsyrkanden som rör Medierådets roll och ekonomi
              samt bestämmelser om filmcensur.
            </seg>
            <seg n="606b0e5f">
              I betänkandet finns tio reservationer och tre särskilda yttranden.
            </seg>
            <seg n="0a56fe45">
              Efter den här korta inledningen hoppas jag att herr talmannen
              ger ordet till debattörerna så att debatten om filmfrågorna kan
              ta sin början.
            </seg>
          </u>
          <note type="speaker" n="b744728f">
            Anf. 2 LENA ADELSOHN LILJEROTH (m):
          </note>
          <u who="lena_adelsohn_liljeroth_f143e5_w" xml:id="i-6502f15338f78864-0" n="f7e1541e">
            <seg n="26e1767d">
              Herr talman! Vänner! Filmfrågorna står som bekant inför många
              utmaningar, positiva såväl som negativa. Att intresset ökar för
              svensk film har vi kunnat notera. Jag tror att vi är många som
              går oftare på bio i dag än vi gjorde förut. Det gäller både inom
              Sverige och svenskproducerad film i utlandet. De regionala produktionscentrum
              som vuxit fram ger också positiva injektioner, såväl för näringslivet
              i form av nya jobb som för kultur och utbildning. Varje satsad
              krona påstås ge flera kronor extra i andra led. Hos Film i Väst
              säger man att det faktiskt handlar om att 1 kr ger 10 kr mer.
              Om det stämmer kan man konstatera att många börsmäklare ligger
              i lä.
            </seg>
            <seg n="fc2aa2ef">
              Hur mycket det faktiskt också betyder visar den bekymmersamma
              situationen för filmproduktionen i Helsingfors, tidigare något
              av navet för svensk filmproduktion. Nu produceras inte ens en
              handfull större filmer här i Helsingfors, vilket har gjort producenter,
              manusförfattare, klippare, skådespelare, ljus- och ljudsättare
              och många andra oerhört oroliga för framtiden. Regissören Peter
              Dalle och författaren Ulf Stark är ett par av dem som har pekat
              på detta.
            </seg>
            <seg n="b41f23cf">
              Eftersom detta handlar om näringar har nu också Mälardalsrådets
              kulturutskott vaknat, och det finns planer på en regional filmfond
              även i Helsingfors.
            </seg>
            <seg n="ba270564">
              Herr talman! Den statliga insatsen är i dag betydligt mindre
              än den regionala motprestationen. Vad jag vill säga med detta
              är inte att det ligger en vinst i att vi börjar kriga mellan olika
              regioner. Snarare vill jag konstatera att det här är en viktig
              näring och att vi i stället måste koncentrera oss gemensamt på
              att få ut mer svensk film till utlandet.
            </seg>
            <seg n="1ec73ba3">
              Men visst finns här märkligheter. Film i Väst, som har bas i
              Trollhättan, måste för att få EU-bidrag hämta all personal från
              orten, och det går inte. Enligt filmfolk är det vanligt att man
              skaffar sig en postlåda och ett kontorsrum i till exempel Trollhättan
              för att det ska se ut som om man har sin arbetsplats där. Pendeln
              har uppenbarligen svängt för mycket åt andra hållet när filmskapare
              aktivt rekommenderas att skriva sig på andra adresser för att
              kunna få stöd.
            </seg>
            <seg n="0af20cf4">
              Det är uppenbart av flera skäl, inte bara detta att svensk film
              står inför ett vägskäl. Detta är en näring, inte en täring. Frågan
              är bara: Vem ska betala? Är det rimligt att det blir en landstingsfråga?
              Vi tycker inte det.
            </seg>
            <seg n="41ace4ff">
              Detta kommer vi att få återkomma till senare, tror jag.
            </seg>
            <seg n="c683e386">
              Herr talman! Till det negativa inom filmområdet hör den stora
              frågan om kulturarvet. Jag vill gärna ta upp den, även om det
              inte finns någon specifik motion i just det fallet.
            </seg>
            <seg n="4b102e5b">
              Sverige har i dag inget nationalarkiv för ljud och bild. Hela
              området präglas av rörighet, splittring och motsättningar. Varje
              aktör är uppenbarligen för liten för att kunna ta ett totalt ansvar.
              Det lär finnas ca 100 miljoner meter rörlig film i Sverige, varav
              Sveriges Television har ungefär hälften i sina förråd. Som aktiebolag
              lyder dock Sveriges Television under andra regler än till exempel
              KB, som har ansvaret när det gäller det skrivna ordet. Statens
              ljud- och bildarkiv har bara material från 1979, då pliktexemplarslagen
              kom, och framåt. Bara att rädda deras arkiv skulle, vilket har
              framgått i flera tidningsartiklar, kosta närmare 900 miljoner
              kronor. Banden håller nämligen på att vittra sönder. Apparater
              för att spela upp de band som finns hos exempelvis Statens ljud-
              och bildarkiv tillverkas inte längre, och reservdelar går knappt
              att få tag på. Det här är ett jätteproblem.
            </seg>
            <seg n="06dce12d">
              Det är mycket som väntar forskningsproppen kommer kanske in på
              det här, arkivproppen naturligtvis också, filmpropositionen vet
              jag inte, det är möjligt, och kanske också filmavtalet. Därmed
              blir naturligtvis denna debatt med nödvändighet lite lam. Vi vet
              helt enkelt inte vad som är på gång när det handlar om filmfrågorna.
            </seg>
            <seg n="c1245a76">
              Herr talman! Jag kommer så till frågan om e-bio, det som Matilda
              Ernkrans sade var en teknik som har framtiden för sig. Den kommer
              säkert att betyda mycket, men det är möjligt att vi från moderat
              sida var lite väl snabba att hänga på det här tillkännagivandet
              till regeringen. Detta är en oerhört dyrbar teknik, och det är
              också därför de kommersiella aktörerna, som annars är snabba att
              hänga på nyheter, avvaktar. Själva filmen handlar bara om en liten
              skiva, men en digital projektor kostar från 34 miljoner och uppåt
              och har relativt kort livslängd. Det kan jämföras med en traditionell
              projektor som kostar runt 50 000 kr och kan ha en livslängd på
              20 år.
            </seg>
            <seg n="da7c825f">
              Därtill, herr talman, fick jag häromdagen höra att bara lampan
              i en digital projektor kostar 6 000 kr per föreställning. Det
              säger sig självt att det därmed blir väldigt dyrt.
            </seg>
            <seg n="ad315ec9">
              Men på sikt, och det här handlar troligen om rätt många år, när
              tekniken har blivit billigare, kommer det här säkert att betyda
              oerhört mycket för biograferna runtom i Sverige, och inte bara
              i Sverige utan i stora delar av världen.
            </seg>
            <seg n="e47fb3de">
              Avslutningsvis måste vi ta upp frågan om avskaffandet av filmcensuren.
              Inte för att det är någon stor fråga, det har faktiskt inte gjorts
              några klipp över huvud taget i svensk spelfilm på tio år. Därför
              tycker vi från moderat sida att man kan avskaffa den lagen.
            </seg>
            <seg n="17b33bdf">
              Även direktör Gunnel Arrbäck anser att Statens Biografbyrå har
              spelat ut sin roll och att den inte har någon legitimitet i ett
              land med så starka traditioner för yttrandefrihet som Sverige
              har.
            </seg>
            <seg n="be1cd9fe">
              Inga andra medier förhandsgranskas, anser hon. Därför tycker
              hon också att det är svårt att se varför just film ska censureras.
              Frågan är om vi verkligen behöver skydda vuxna för innehållet
              i vissa filmer, säger hon själv i ett direktcitat. Till och med
              Våldsskildringsrådet, det som nu kallas Medierådet, har föreslagit
              att vuxencensuren ska avskaffas. Vi kan bara hålla med.
            </seg>
            <seg n="e66157f8">
              Barn och ungdomar är en helt annan sak. Det visar också antalet
              domar i Granskningsnämnden, flera stycken, som har fällt olika
              tv-kanaler för våldsamma scener på känsliga tider när barn och
              ungdomar kan se.
            </seg>
            <seg n="067b77ba">
              Av samma skäl borde åldersgränsen för babybio eller barnvagnsbio
              tas bort. Föräldralediga mammor och pappor får möjlighet att på
              dagtid ta med sig baby och barnvagn på ordinarie föreställningar.
              Jag vill gärna höra vad Rossana Dinamarca har att säga om detta,
              kanske senare i debatten.
            </seg>
            <seg n="a02abbaa">
              Men de föräldrar som tar med sig sina barnvagnar och bebisar
              på de här föreställningarna får bara se filmer utan åldersgräns.
              En snabb titt i tidningen visar att det inte blir särskilt många
              kvar. Med nuvarande regler, som Socialdemokraterna inte vill ändra
              på trots att en av deras egna ledamöter har en likalydande motion,
              ska föräldrarna på barnvagnsbio inte få se till exempel Oscarsbelönade
              Gråta med ett leende , Så som i himmelen , Masjävlar eller Sandor
              slash Ida . Däremot är Puhs film om heffaklumpen barntillåten,
              men kanske inte så himla kul för en 31-årig pappa vars sjumånaders
              baby ändå ligger i sin vagn och sover.
            </seg>
          </u>
          <note n="9bf5d797">
            Därmed, eftersom min talartid är slut, vill jag yrka bifall till
            vår reservation nr 1 samt till reservation nr 8.
          </note>
          <note type="speaker" n="8cc29213">
            Anf. 3 HANS BACKMAN (fp):
          </note>
          <u who="hans_backman_10a407_w" xml:id="i-6fcdccad88f9b480-0" n="0cd391d3">
            <seg n="63c1b538">
              Herr talman! Jag vill inleda med att säga att det gläder mig
              att få stå här i riksdagen och debattera ett kulturutskottsbetänkande
              om film. En gång i tiden när jag i början av 1990-talet satt i
              kultur- och fritidsnämnden i Tyresö fanns det faktiskt, märkligt
              nog, kulturpolitiker i den nämnden som ifrågasatte att film är
              kultur. Men det vet ju vi att film självklart är kultur. Om någon
              mot förmodan skulle tveka om det räcker det att säga Ingmar Bergman.
            </seg>
            <seg n="6605a33a">
              För mig är film också ett sätt att umgås med min 15-årige son
              samtidigt som vi tar del av filmkulturen. Vi har båda, ända sedan
              han var liten, gått mycket på bio och gör det fortfarande, så
              film är också en kulturform som kan stärka banden mellan föräldrar
              och tonårsbarn.
            </seg>
            <seg n="44eac382">
              Det här leder också in mig på området bio för de riktigt små,
              eller egentligen inte, bio för föräldrar med riktigt små barn,
              alltså babybio som kan stärka banden mellan föräldralediga. Det
              visas ju babybio på olika håll i Sverige. Där får, som Lena Adelsohn
              Liljeroth sade, föräldralediga mammor och pappor möjlighet att
              på dagtid ta med sig baby och barnvagn på bioföreställningar.
            </seg>
            <seg n="a56aa039">
              Den bioformen är väldigt positiv eftersom de föräldralediga får
              möjligheten att gå på bio där ljudnivån anpassas till bebisarna
              i salongen och uppehåll görs i visningen för matning och blöjbyte.
              Babybio är också ett sätt för föräldralediga att skapa kontakt
              och bygga nätverk som kan leda till god social samvaro, vilket
              framgår av den motion som behandlas i det här betänkandet.
            </seg>
            <seg n="89e37323">
              Verksamheten är också viktig för mindre biografer som kan bredda
              sin repertoar på det här viset.
            </seg>
            <seg n="bd2573c0">
              Men enligt Statens Biografbyrå kan babybio ändå i vissa fall
              vara olaglig eftersom de åldersgränser som gäller för många filmer
              ska tillämpas också på nyfödda barn i vagn. Men här är ju lagen
              väldigt märklig. Det är ju föräldrarna som ska se filmen, inte
              bebisarna. De är liksom för små för att uppfatta vad som händer
              på bioduken.
            </seg>
            <seg n="0647794a">
              Vi i Folkpartiet anser att lagar ska vara väl förankrade i verkligheten
              om de ska vara trovärdiga och respekteras. Det är därför hög tid
              att lagen om granskning och kontroll av filmer och videogram ses
              över så att föräldralediga mammor och pappor kan ta med sig bebisen
              i vagn även på barnförbjudna filmer och filmer med elvaårsgräns
              därmed inget ont sagt om Nalle Puh.
            </seg>
            <seg n="cb80cea3">
              Herr talman! Vi i Folkpartiet tycker att det är bra att utskottet
              har tagit ställning för att det är angeläget att unga oetablerade
              filmare ges möjlighet att pröva sina idéer och talanger. Det är
              därför viktigt att vi nu följer upp att avsiktsförklaringen i
              nya filmavtalet, som kommer att ge utvecklingsstöd med inriktning
              på unga filmskapare, blir verklighet.
            </seg>
            <seg n="b47b9139">
              När det gäller rörliga bilder vill jag säga att vårt allt rikare
              utbud av de rörliga bilderna är en viktig del av vårt kulturarv.
              De måste tas om hand på ett bra sätt. Riksrevisionen har tyvärr
              funnit att rörliga bilder i dag inte tas om hand på ett tillfredsställande
              sätt. Ansvaret för bevarandet delas av ett flertal myndigheter
              och institutioner. Därför behövs det initiativ som innebär att
              framtida organisationer för bevarande av de rörliga bilderna samordnas
              på ett bra sätt. En sådan samordning är viktig eftersom den ger
              ett ansvar för att bevara detta kulturarv inför framtiden. Därför
              instämmer vi i Folkpartiet i Riksdagens revisorers problemanalys
              och anser att regeringen ska göra en organisationsöversyn och
              påbörja ett genomgripande reformarbete för att bevara den rörliga
              bilden.
            </seg>
            <seg n="43175e2f">
              Folkpartiet anser också att Filmarkivet i Grängesberg är i behov
              av en rationell hantering av befintliga personella och maskinella
              resurser. Arkivet behöver också kunna knyta till sig teknisk kompetens,
              något som är extra viktigt i en tid med hastiga teknikskiften.
              Det råder i dag stor brist på tekniskt kunnande inom det här området.
              Enligt vår mening bör Filmarkivet få ansvar för att teknisk och
              laboratorieteknisk kompetens byggs upp och hålls vid liv.
            </seg>
            <seg n="035c3a48">
              Vi i Folkpartiet anser även att det statliga stöd som Svenska
              Filminstitutet fördelar i princip inte avviker från de stödformer
              som på andra områden administreras av offentliga institutioner.
              Vi anser därför att offentlighetsprincipen ska gälla för de delar
              av Filminstitutets verksamhet som rör statliga medel.
            </seg>
            <seg n="19bf8f53">
              Till sist vill även jag, liksom Lena Adelsohn Liljeroth, säga
              att vi folkpartister också vill att filmcensuren för vuxna ska
              avskaffas. Vi tycker dessutom att ännu en ny åldersgräns på 18
              år ska införas för att motverka att de allra grövsta filmerna
              visas för barn och ungdomar.
            </seg>
            <seg n="2dc3be1b">
              Herr talman! Jag står givetvis bakom samtliga Folkpartiets reservationer,
              men för tids vinning yrkar jag bifall endast till reservation
              nr 9.
            </seg>
          </u>
          <note type="speaker" n="eeebd229">
            Anf. 4 GUNILLA TJERNBERG (kd):
          </note>
          <u who="gunilla_tjernberg_e3c731_w" xml:id="i-6cefbe74db2ae85c-0" n="314712e0">
            <seg n="4f05f93b">
              Herr talman! Det är precis som flera varit inne på väldigt trevligt
              och spännande att debattera filmpolitik. Det har jag tyckt alltsedan
              jag kom till riksdagen 1998 och fick förtroendet att vara riksdagsledamot.
            </seg>
            <seg n="15a5ba3a">
              Frågor som rör film och rörliga bilder är en viktig del av kulturpolitiken,
              precis som tidigare talare har fastslagit. Jag vill också göra
              det. Vi är många som anser detta.
            </seg>
            <seg n="661ca739">
              Att uppleva en film, rörliga bilder, är ju att titta, begrunda
              och känna igen, men också att reflektera. Det är något som många
              tycker om att göra i dag, både barn och unga men också äldre.
              De upplever en livsnjutning som också ger stor behållning.
            </seg>
            <seg n="d83816c4">
              Jag minns lika tydligt som om det var i går mitt första besök
              på en bioföreställning. Jag kommer till och med ihåg var jag satt
              i biosalongen, längst fram på höger sida framifrån sett. Allt
              detta som jag minns så väl ägde rum i Sorsele Folkets hus mitt
              inne i Västerbottens inland på 50-talet. Filmen jag såg var Barnen
              från Frostmofjället . Jag tror att många av oss känner igen den
              filmen. Vi minns.
            </seg>
            <seg n="e7646c08">
              I arbetet med ett nytt filmavtal, både det som trädde i kraft
              den 1 januari 2000 och det tillkommande, har vi kristdemokrater
              ansett att riksdagen bör vara involverad i fråga om just statlig
              filmpolitik. Den här frågan har vi haft uppe vid varje filmdebatt
              sedan 1998 som jag har varit med i. Även partiföreträdare från
              andra partier, inte minst Socialdemokraterna med Åke Gustavsson
              under den tid han var med, uttryckte sin otillfredsställelse i
              samband med att vi debatterade det tidigare och nuvarande filmavtalet,
              som nu snart är avslutat. Man uttryckte en otillfredsställelse
              i samma riktning som vi kristdemokrater har gjort när vi har debatterat
              frågan.
            </seg>
            <seg n="c1d607c7">
              Herr talman! Därför tycker jag att det är bra att kulturutskottet
              den 12 oktober 2004 genom ett gemensamt initiativ anordnade en
              offentlig utfrågning om filmen och filmpolitiken i riksdagen.
              Jag ser det delvis som ett svar på Kristdemokraternas begäran.
              Det är viktigt att involvera riksdagen i en så viktig fråga som
              filmpolitiken är. Då kan ett bra sätt vara att anordna hearingar,
              offentliga utfrågningar, panelsamtal och så vidare. Det ska ske
              utifrån att det är ett avtal mellan olika parter som är grunden
              i filmpolitiken.
            </seg>
            <seg n="cc093007">
              Herr talman! Filminstitutet ska stödja produktion av värdefull
              svensk film och främja spridning och visning av kvalitetsfilm.
              Institutets verksamhet styrs till stor del av det filmavtal som
              staten slutit tillsammans med företrädare för filmbranschen, Sveriges
              Television och TV 4. Nu vet vi också att fler intressenter kommit
              med i arbetsgruppen. De ekonomiska medel som parterna har förbundit
              sig att bidra med finansierar dels Filminstitutets verksamhet,
              dels olika former av filmstöd. Det är produktionsstöd till svensk
              film. Det handlar om distribution och visning av film i hela landet
              men också stöd till annan filmkulturell verksamhet.
            </seg>
            <seg n="400e832e">
              Av de dryga 400 miljoner kronor som nuvarande filmstöd omfattar
              bidrar staten med 226 miljoner kronor. I dag ansvarar Filminstitutet
              för fördelningen av stöden, vilket innebär att institutets beslut
              har avgörande betydelse för svenska filmare.
            </seg>
            <seg n="43d62f77">
              Herr talman! Eftersom en stor del av Filminstitutets resurser
              utgörs av skattemedel och besluten har så avgörande betydelse
              för dem som verkar inom filmbranschen är det viktigt att det också
              finns en öppenhet både kring Filminstitutets verksamhet i allmänhet
              och kring besluten om ekonomiska stöd.
            </seg>
            <seg n="0cde81ec">
              Vi kristdemokrater menar att det är viktigt att Filminstitutet,
              även om det är en fristående stiftelse, också omfattas av offentlighetsprincipen.
              Så är inte fallet i dag. Vi menar att det statliga stöd som stiftelsen
              Filminstitutet fördelar kan jämställas med ekonomiska stöd som
              på andra områden fördelas av offentliga institutioner. Därför
              har vi motionerat om att Filminstitutets förvaltningsuppgifter
              ska omfattas av handlingsoffentlighet, och vi får också stöd i
              den frågan av Folkpartiet och Moderaterna. Det är bra.
            </seg>
            <seg n="edc9d2eb">
              Regeringen har tidigare hävdat att det är omöjligt att skilja
              ut vilka medel som är allmänna och vilka som utgör bidrag från
              andra än staten vid stiftelsens handläggning av ärenden. Detta
              är ett anmärkningsvärt ställningstagande, herr talman. Liksom
              för andra stiftelser som fördelar statliga medel borde krav ställas
              på att offentlighetsprincipen ska gälla de delar av verksamheten
              som rör statliga medel. Den inställningen har även Offentlighets-
              och sekretesskommittén, som lämnade sitt betänkande Insyn och
              sekretess till regeringen förra året. Jag förväntar mig därför
              att regeringen kommer att inkludera Filminstitutet när utredningen
              om insyn och sekretess behandlas.
            </seg>
            <seg n="40b1b272">
              Herr talman! Filmen är inte bara en konstform i nuet; den är
              också en del av vårt kulturarv. Ansvaret för bevarandet av rörliga
              bilder delas i dag av flera myndigheter och institutioner. Kostnaderna
              är höga, och regeringen har inte gett institutionerna någon inriktning
              eller avgränsning för verksamheten samtidigt som beståndet av
              rörliga bilder ökar snabbt.
            </seg>
            <seg n="d1c07cbc">
              I juni 2003 lämnade Riksdagens revisorer en rapport där de såg
              behovet av en samordning för bevarande av den rörliga filmen som
              kulturarv. De var mycket kritiska till regeringens brist på initiativ
              i frågan. Vi kristdemokrater håller med Riksdagens revisorers
              analys i den delen, och vi menar att regeringen måste ta ett initiativ
              för att se över den framtida organisationen när det gäller bevarandet
              av den rörliga bilden. I dag finns rörliga bilder bevarade vid
              flera olika institutioner, till exempel Statens ljud- och bildarkiv,
              Sveriges Television, Svenska Filminstitutet och filmvårdscentralen
              i Grängesberg. Det finns också ett antal rörliga bilder i privat
              ägo. Här är jag glad att vi får stöd av Centerpartiet och Folkpartiet.
            </seg>
            <seg n="5c65fddf">
              Herr talman! Jag ska avslutningsvis beröra Statens biografbyrå.
              Biografbyrån ansvarar i dag för den som kristdemokrater tycker
              viktiga uppgiften att sätta åldersgränser på filmer som ska visas
              i Sverige. Åldersgränserna är i dag barntillåten, från 7 år, från
              11 år och från 15 år. Besluten om åldersgräns grundar sig på om
              framställningen kan vålla psykisk skada för den aktuella åldersgruppen.
              Åldersgränserna grundar sig alltså inte på någon allmän lämplighetsdiskussion,
              utan det krävs starka skäl för att kunna peka på att en psykisk
              skada kan vållas den unge. I uppdraget för Biografbyrån ingår
              att där sätta åldersgränsen. Besluten som Biografbyrån fattar
              kan överklagas i dag av producenter till kammarrätten. Det är
              oftast producenter som överklagar. Vid ett flertal tillfällen
              har också kammarrätten ändrat Biografbyråns beslut och sänkt åldersgränsen.
              Kammarrätten har alltså en avgörande roll vid bestämmandet av
              åldersgräns på film. Det är därför av mycket stor vikt att film-
              och beteendevetares kompetens tas till vara inför kammarrättens
              beslut. Enligt lagen ska kammarrätten vid beslut om åldersgränser
              för film samråda med såväl beteende- som filmvetare innan beslut
              fattas. Betydelsen av samrådet har även konstaterats av Medierådet
              som lyder under regeringen tidigare Våldsskildringsrådet. Medierådet
              har i en rapport konstaterat att eftersom det är effekten av en
              framställning som ska bedömas är behovet av juridisk kompetens
              oftast mindre än behovet av annan sakkunskap.
            </seg>
            <seg n="cafae788">
              Trots detta har det förekommit att beslut har fattats utan samråd
              med någon med beteendevetenskaplig kompetens. Dessutom är det
              möjligt för den juridiska expertisen att helt enkelt inte bry
              sig om eller strunta i åsikterna från de sakkunniga även i de
              fall som samråd skett eftersom det är juristerna som ska fälla
              det slutgiltiga avgörandet. Det tycker inte vi kristdemokrater
              är rimligt. Kraven på beteendevetenskaplig och filmvetenskaplig
              kompetens måste stärkas när det gäller åldersgränser på film.
              Vi kristdemokrater vill ha åldersgräns på film.
            </seg>
            <seg n="5a8db56f">
              Herr talman! Jag står självfallet bakom samtliga reservationer
              där Kristdemokraterna finns med, men för tids vinnande nöjer jag
              mig med att här i kammaren yrka bifall till reservation 3 under
              punkt 5.
            </seg>
          </u>
          <note type="speaker" n="68798e3e">
            Anf. 5 LARS-IVAR ERICSON (c):
          </note>
          <u who="unknown" xml:id="i-62328aa777840706-0" n="eae5a302">
            <seg n="fcee8878">
              Herr talman! 2004 var ett starkt svenskt filmår. Även om biomarknaden
              visade en nedgång med 9 % under året gick det bra för svensk film.
              37 svenska spel- och dokumentärfilmer hade premiär. Besökssiffrorna
              för Så som i himmelen var under fjolåret de största som någon
              svensk film nått upp till sedan Änglagård . Det var året 1992.
              Intresset för filmen Så som i himmelen har hållit i sig efter
              nyår, och besökssiffran än nu uppe i nästan en och en halv miljon
              personer.
            </seg>
            <seg n="24c7f58d">
              Vi har fått uttrycket Svensk film går mot himmelska höjder, och
              det är enligt mitt sätt att se på saken bra att ha en himmelsk
              målsättning.
            </seg>
            <seg n="19748abb">
              Men det finns tendenser som oroar. Vi kommer ihåg mottot Film
              ska ses på bio. Men det hjälper inte att vi har sköna fåtöljer,
              cocacola och popcorn, för alltfler människor satsar ändå på hemmabio
              och vi har fått dvd i stället för vhs. Vi har fått mycket olaglig
              nedladdning av filmer. Frågan är om det kommer att bli så att
              vi får använda uttrycket Film borta bra men hemma mest.
            </seg>
            <seg n="7d160649">
              För att det inte ska bli så behövs positiva motkrafter, och en
              sådan kraft är e-bio. Från Centerpartiet har vi drivit satsningen
              på e-bio som någonting mycket angeläget. Vi värnar om att hela
              landet ska leva, och denna teknik gör det möjligt även för mindre
              orter att visa aktuell film. Förra året fanns det ett tiotal digitala
              hus där e-bio visades, men när vi nu har nått politisk enighet
              om en satsning på e-bio i hela landet hoppas vi på en snabb ökning
              av antalet platser som kommer att erbjuda e-bio.
            </seg>
            <seg n="e380ce40">
              Jag tänker till exempel på lilla Sibbhult i nordöstra Skåne,
              där Folketshusföreningen snarast vill digitalisera Sibbhults bio.
              De ser fram mot kommande stöd och bidrag.
            </seg>
            <seg n="b769dbbe">
              Film är också en tillgänglighetsfråga, och vi får inte tappa
              bort biografkulturen. Det är också praktiskt med digital bio.
              Jag tänker på dessa biografmaskinister som om det här genomförs
              kommer att få 120 ton mindre filmmaterial att hantera.
            </seg>
            <seg n="0c1f5c28">
              Intresset för film är bra för samhällsekonomin. Det har vi hört
              tidigare. Vi kan konstatera att decentraliserad filmproduktion
              har blivit en så stor framgång att Helsingfors har vaknat till
              och åter vill bli filmcentrum. Vi har fått en rapport om detta
              med titeln Varför görs det så lite film i HelsingforsMälardalen?
              Kanske det regionala stödet är för lågt.
            </seg>
            <seg n="b20a8ab4">
              I Västra Götaland har filmproduktionen blivit en stor utvecklingsfråga.
              30 miljoner satsades på Film i Väst förra året. När jag i höstas
              besökte Film i Skånes lokaler i Ystad blev jag imponerad. 13 Wallanderfilmer
              spelas in med hjälp av pengar från regionala och lokala finansiärer,
              som Region Skåne, kommunerna i sydöstra Skåne och Skånes sparbanker.
              Ett utökat samarbete med Danmark när det gäller filmproduktion
              håller också på att förberedas.
            </seg>
            <seg n="bd31cc73">
              Att film ska få statligt stöd för att kunna utvecklas och bli
              konkurrenskraftig är självklart, tycker vi. Men ibland kan man
              bli fundersam över hur stödet fördelas. I Sverige får manliga
              regissörer mer pengar att göra film för än kvinnliga regissörer.
              När Filminstitutet skulle fördela 49,7 miljoner gick 1 miljon
              till en kvinnlig regissör. Resten av pengarna gick till 14 män.
              Detta rimmar dåligt med de jämställdhetstankar som ska finnas
              i all verksamhet.
            </seg>
            <seg n="c90b7d98">
              Jag vill fråga majoritetens företrädare: Hur vill ni verka för
              mera jämlikhet i filmbranschen? Som det nu är verkar männen sköta
              det tekniska, och kvinnorna sköter smink och kaffe, enligt regissören
              Teresa Fabik.
            </seg>
            <seg n="8a837a33">
              Herr talman! I samband med att jag skulle skriva en interpellation
              om barns och ungdomars dataspelsvanor kom jag i kontakt med Medierådet
              och fick då ta del av deras skrifter. Det finns mycket bra inom
              medierna, men tyvärr också en hel del som påverkar barn och ungdomar
              i skadlig riktning. Medierådet har en viktig uppgift att upplysa
              om att det finns dataspel som domineras av rasism, förnedrande
              kvinnosyn, förakt för äldre, våld och mord. Vill vi verkligen
              att våra barn och ungdomar ska spela spel där det gäller att slå
              ihjäl motståndaren med spade, meja ned fotgängare med bil eller
              använda en levande katt som ljuddämpare på skjutvapnet? Ja, det
              finns många hemska exempel.
            </seg>
            <seg n="6c707912">
              Medierådet behövs mer än någonsin. Jag visade en broschyr just
              om dataspel för min hustru, som är lärare, och hon sade att den
              borde spridas i alla skolor i samband med föräldraträffar. Jag
              tror att mera stöd och anslag till Medierådet skulle underlätta
              detta spridande.
            </seg>
            <seg n="e068707e">
              Det har gjorts, görs och kommer att göras mycket inom ämnet rörliga
              bilder. Därför är det mycket viktigt att vi bevarar det som produceras
              till kommande generationer, och då finns det viktiga medel som
              Filmarkivet i Grängesberg. Birgitta Sellén kommer senare att redogöra
              för Centerpartiets uppfattning i filmarkivfrågor.
            </seg>
            <seg n="4511ffbb">
              Jag vill säga att jag står bakom de yttranden och reservationer
              där Centerpartiet finns med men nöjer mig med att yrka bifall
              till reservation nr 6.
            </seg>
            <seg n="0a94f91a">
              Jag sade inledningsvis att 2004 var ett mycket bra filmår. Vi
              önskar då att svensk film ska kunna utvecklas ytterligare och
              att denna debatt och de kloka beslut som vi kommer att fatta ska
              ge ytterligare fina förutsättningar för att så ska bli fallet.
            </seg>
          </u>
          <note type="speaker" n="6e1a5dd4">
            Anf. 6 NIKOS PAPADOPOULOS (s):
          </note>
          <note n="57c8695f">
            Herr talman! Jag vill börja med att yrka bifall till utskottets
            förslag i betänkandet och avslag på samtliga reservationer.
          </note>
          <u who="nikos_papadopoulos_066679_w" xml:id="i-e83cd1f84c4e3ee2-0" n="5576b6e5">
            <seg n="3c53eb99">
              Herr talman! Vi var många som med spänning följde Oscarsgalan
              i Hollywood för några veckor sedan. Jag hade gärna fått inleda
              detta anförande med att gratulera Så som i himmelen till sin välförtjänta
              Oscar. Nu blev det inte så, och jag får nöja mig med att gratulera
              till nomineringen.
            </seg>
            <seg n="291595e8">
              Svensk film står sig dock stark. Det bevisar Så som i himmelen
              , med eller utan Oscarsstatyett. Alla vi som deltog på utskottets
              filmpolitiska hearing i höstas fick flera goda exempel på det.
            </seg>
            <seg n="ad4aa00e">
              Just nu pågår för fullt diskussionerna om det framtida svenska
              filmavtalet. Det betänkande vi debatterar här och nu måste ses
              mot bakgrund av detta. Många av de motioner som väckts ligger
              i linje med det som förhandlingarna om avtalet utgår ifrån. Riksdagen
              kommer att få anledning att återkomma till detta.
            </seg>
            <seg n="6d1ba3b0">
              Herr talman! Jag skulle vilja särskilt lyfta fram några saker
              i utskottets förslag till betänkande.
            </seg>
            <seg n="1cbcda08">
              Det första handlar om e-bio, elektronisk bio.
            </seg>
            <seg n="477d1b90">
              Film är bäst på bio, brukar det sägas. Men vi vet alla att möjligheten
              att faktiskt få njuta av en ny film i det format den är gjord
              för ser olika ut beroende på var i landet man bor. De som bor
              på mindre orter har fått vänja sig vid att behöva vänta på den
              senaste storfilmen tills den redan kommit ut på video innan den
              kommit till den lokala biografen.
            </seg>
            <seg n="5b43f4fa">
              En av orsakerna till att det ser ut på det sättet är det, med
              dagens mått mätt, ålderdomliga sätt biograffilmer distribueras
              på. Filmerna sprids på kopior som var och en väger 2025 kilo och
              kostar 20 00025 000 kr. Det gör att antalet kopior som kan köras
              samtidigt på biografer runtom i landet blir väldigt begränsat.
            </seg>
            <seg n="f165d38b">
              Genom att utnyttja den digitala tekniken kan filmer spridas med
              samma kvalitet som traditionella biofilmer. Skillnaden är att
              i stället för en jättelik filmrulle räcker det med en dvd-skiva.
              Både spridningen och produktionen av nya kopior förbilligas och
              underlättas betydligt.
            </seg>
            <seg n="66e71147">
              Dessutom är film bara en av de saker e-bio kan användas till.
              Detta kan användas för direktsända rockkonserter, fotbollsmatcher,
              enorma tv-spelsturneringar möjligheterna är oändliga. Rätt hanterat
              kan detta bli en helt ny kulturell infrastruktur som vi bygger
              upp här i Sverige. Men ska verksamheten kunna utvecklas ytterligare
              krävs det också politiskt engagemang i frågan.
            </seg>
            <seg n="63500984">
              Jag kan konstatera att det i dag finns ett helhjärtat stöd från
              hela utskottet för e-bio. Det är roligt. Det är inte varje dag
              som projekt drivna av eldsjälar inom Folkets Hus och Parker med
              stöd från inte minst fackföreningsrörelsen får sådan uppbackning
              tvärs över blockgränserna. Nu får vi hålla ihop denna enighet
              och följa utvecklingen framöver.
            </seg>
            <seg n="378f6a25">
              Herr talman! Jag vill också kort kommentera några av reservationerna
              i utskottet. Som sagt faller mycket tillbaka på det arbete som
              pågår med det nya filmavtalet. Det gäller exempelvis kravet på
              en fond för unga filmare. Moderaterna vill att förslagsvis Dramatiska
              institutet ska ges ansvar för en fristående fond med syfte att
              stötta nya och unga filmare. Jag delar uppfattningen att nya och
              unga filmare måste stöttas. Det är också en viktig utgångspunkt
              för arbetet med filmavtalet. Men att här i dag slå fast den modell
              som Moderaterna föreslår tycker jag vore fel.
            </seg>
            <seg n="87dad4ef">
              Några andra frågor faller tillbaka på annat pågående arbete.
              Nu tänker jag främst på de motioner som berör Filmarkivet i Grängesberg.
              Ett stort antal motioner och flera reservationer rör olika frågor
              om detta arkiv. Det är en mycket viktig verksamhet. Flera av de
              frågor som lyfts fram kommer vi också att få anledning att återkomma
              till i samband med framtida filmpolitiska propositioner och i
              vissa fall budgetbehandlingar. Vi vet också att frågan om ABM-samverkan
              kommer att behandlas i den kommande arkivpropositionen. Det är
              mot den bakgrunden utskottet har valt att avslå de aktuella motionerna.
            </seg>
            <seg n="e2535f16">
              En tredje reservation som jag kort tänkte beröra gäller Filminstitutet
              och offentlighetsprincipen. Självklart vill vi alla ha så mycket
              öppenhet som möjligt, framför allt när det gäller användandet
              av offentliga medel. Denna fråga är också under utredning. Utbildnings-
              och kulturministern sade också i denna kammare i december, vilket
              framgår av betänkandet: För mig är det en självklar princip att
              största möjliga öppenhet ska gälla för offentligt finansierad
              verksamhet.
            </seg>
            <seg n="1ccae6d0">
              Exakt hur detta ska gå till varken kan eller vill jag uttala
              mig om här i dag. Men det råder ingen åsiktsskillnad vad gäller
              ambitionen att det ska vara en hög grad av offentlighet runt hur
              våra pengar används. Där är vi i grunden överens.
            </seg>
            <seg n="a526b6f7">
              Herr talman! Jag vill med detta yrka bifall till förslaget i
              utskottets betänkande. Visst finns det åsiktsskillnader i filmpolitiken,
              men runt mycket är vi väldigt överens. Det är glädjande. Inte
              minst är det glädjande att enigheten nu också omfattar ett stort
              engagemang för e-bion. I historiens ljus är det förmodligen de
              ståndpunkterna som kommer att framstå som de mest visionära.
            </seg>
          </u>
          <note type="speaker" n="2e836a10">
            Anf. 7 HANS BACKMAN (fp) replik:
          </note>
          <u who="hans_backman_10a407_w" xml:id="i-6fcdccad88f9b480-1" n="0cd391d3">
            <seg n="4521839d">
              Herr talman! I mitt anförande tog jag upp vårt förslag om att
              förändra lagen för babybio så att föräldralediga föräldrar ska
              kunna ta med sig sina bebisar även på filmer med elvaårsgräns
              och barnförbjudna filmer. Detta gjorde jag inte minst med tanke
              på hur viktigt det är för den sociala gemenskapen på mindre orter
              att kunna ha den här formen av biobesök.
            </seg>
            <seg n="85bd8412">
              Ett argument jag har för att man skulle ändra lagen i det här
              fallet är att lagen är märklig i och med att det inte är bebisarna
              själva som ser på filmen. Det är ju just föräldrarna som tittar
              på filmen. Därmed kan det inte skada de små barnen i det här fallet
              det är ju annars anledningen till en åldersgräns.
            </seg>
            <seg n="0543a637">
              Min fråga till Nikos Papadopoulos är: Vilka sakargument har Socialdemokraterna
              för att fortsätta hävda att det ska vara olagligt för föräldralediga
              att ta med sina bebisar på babybio på filmer med elvaårsgräns
              och barnförbjudna filmer?
            </seg>
          </u>
          <note type="speaker" n="3a06f732">
            Anf. 8 NIKOS PAPADOPOULOS (s) replik:
          </note>
          <u who="nikos_papadopoulos_066679_w" xml:id="i-464fd33bffe2a7ec-0" n="5576b6e5">
            <seg n="75ca5d97">
              Herr talman! Jag förstår frågan om babybio. Det är klart att
              det är många som vill ha bebisar med sig på bio och titta på det
              här. Men vi, Socialdemokraterna och majoriteten i utskottet, tycker
              inte att det här är en så stor fråga. Är det en viktig fråga kan
              vi ändra censurlagen. Det behöver inte ändras i lagen för att
              bebisar ska följa med föräldrarna. Det kan vara andra olika sätt.
              Föräldrarna kan ha med sina bebisar på bio om man kommer överens
              med lokala biografer eller något annat. Men samtidigt är en lagändring
              en ganska omfattande process för en så liten fråga, tycker vi.
            </seg>
          </u>
          <note type="speaker" n="a586d94d">
            Anf. 9 HANS BACKMAN (fp) replik:
          </note>
          <u who="hans_backman_10a407_w" xml:id="i-6fcdccad88f9b480-2" n="0cd391d3">
            <seg n="5d150e9e">
              Herr talman! Men det talar egentligen för att man ska ändra lagen.
              Det må vara en process, men med tanke på att lagar ska vara förankrade
              i verkligheten och att det är en liten fråga för Socialdemokraterna
              ni har egna partimedlemmar som också tycker som vi i Folkpartiet
              i den här frågan borde det vara en god sak att ändra lagen. Den
              har ju en viktig funktion, inte minst för biografägarna på mindre
              orter som faktiskt kan utöka sitt besökarantal. Jag tänker på
              Hofors exempelvis, en ort med 10 500 invånare och en biograf.
              Kan de få ett stort antal föräldralediga som besöker biografen
              är det ett lyft för själva biografägaren, och på så vis är det
              en viktig fråga för den företagaren på orten också.
            </seg>
            <seg n="511353e7">
              I och med att lagen är så märklig och att det är en liten fråga
              tycker jag att det vore rimligt att ni åtminstone tittar på frågan
              framöver.
            </seg>
          </u>
          <note type="speaker" n="826ec5f4">
            Anf. 10 NIKOS PAPADOPOULOS (s) replik:
          </note>
          <u who="nikos_papadopoulos_066679_w" xml:id="i-464fd33bffe2a7ec-1" n="5576b6e5">
            <seg n="10098cb6">
              Herr talman! Det är klart att Socialdemokraterna också kan ha
              olika uppfattningar om en fråga, så det förstår jag att vi har.
              Men det betyder inte att vi måste dra hela censurlagen för att
              kunna genomföra en ny lag utan att vi tycker att det krävs och
              behövs. Men jag håller med om att babybio kan vara ett ställe
              där föräldrarna kan träffas och byta åsikter och så vidare. Men
              det är inte nödvändigt att man ska ändra lagen om censuren.
            </seg>
          </u>
          <note type="speaker" n="e0a99d15">
            Anf. 11 GUNILLA TJERNBERG (kd) replik:
          </note>
          <u who="gunilla_tjernberg_e3c731_w" xml:id="i-6cefbe74db2ae85c-1" n="314712e0">
            <seg n="bba5fd62">
              Herr talman! Då vill jag ställa en fråga till Nikos Papadopoulos,
              och den handlar om regionala resurscentrum, regionala filmresurscentrum.
            </seg>
            <seg n="ab02d4b0">
              Med dagens filmavtal, som nu gäller, är det så att de medel som
              Filminstitutet har fått till sitt förfogande, som framför allt
              handlar om att kunna ge regionala resurscentrum medel, inte har
              räckt till. Det betyder att vi har haft tre regionala centrum
              som inte har fått långa stöd utan tillfälliga, och det har ibland
              lösts via Framtidens kultur.
            </seg>
            <seg n="cf249962">
              Nu har man sagt via ett pressmeddelande att den här delen inte
              ska omfattas i det nya avtalet, utan det som ska omfattas är alltså
              distribution av film och produktion. Det övriga ska komma, så
              att säga, i form av regeringens pengar i budgeten, alltså regionala
              filmstöd, kan jag tänka mig.
            </seg>
            <seg n="4171b3e5">
              Då har jag en fråga, eftersom det här inte faller tillbaka på
              filmavtalet utan direkt på Socialdemokraterna: På vilket sätt
              kommer socialdemokraterna i utskottet och Nikos Papadopoulos att
              tillförsäkra att medel till samtliga regionala filmresurscentrum
              finns i kommande budget?
            </seg>
          </u>
          <note type="speaker" n="a7c68a7c">
            Anf. 12 NIKOS PAPADOPOULOS (s) replik:
          </note>
          <u who="nikos_papadopoulos_066679_w" xml:id="i-464fd33bffe2a7ec-2" n="5576b6e5">
            <seg n="51b37cb0">
              Herr talman! Jag kan inte garantera till hundra procent hur det
              ska komma, men jag kan säga att den regionala delen har fått tillräckligt
              med pengar för att kunna producera sina filmer. Det har sagts
              att det i Helsingfors inte finns pengar för att producera. Jag
              tycker att de har tillräckligt med resurser. De pengar som har
              tilldelats är tillräckliga för att man ska kunna göra sina filmer
              och bli känd internationellt också.
            </seg>
          </u>
          <note type="speaker" n="97f5db41">
            Anf. 13 GUNILLA TJERNBERG (kd) replik:
          </note>
          <u who="gunilla_tjernberg_e3c731_w" xml:id="i-6cefbe74db2ae85c-2" n="314712e0">
            <seg n="f9fa45b8">
              Herr talman! Då måste jag dessvärre upplysa Nikos Papadopoulos
              om att det inte finns långsiktiga medel till alla resurscentrum
              i landet. På tre orter, Jönköping, Gävle och jag tror en ort i
              Östergötland, har man fått söka årsvis för att pengar ska finnas.
              Det är verkligheten, och det har varit oerhört otillfredsställande.
              Min förhoppning var den att jag i dag av Socialdemokraterna skulle
              förstå att man har insikt om problemet. Dessvärre lät det inte
              riktigt som om den insikten fanns i det svar som kom nu. Jag hoppas
              att jag gör en feltolkning. Jag skulle vilja få ett förtydligande.
              Kommer Socialdemokraterna att sätta sig in i frågan och inse att
              det här är en fråga som måste lösas så att samtliga regionala
              resurscentrum har medel för att på lång sikt kunna arbeta och
              verka och inte behöva söka tillfälliga stöd för ett eller två
              år i taget? Det sker i dag och har gjorts i tre län i Sverige.
            </seg>
          </u>
          <note type="speaker" n="a3347185">
            Anf. 14 NIKOS PAPADOPOULOS (s) replik:
          </note>
          <u who="nikos_papadopoulos_066679_w" xml:id="i-464fd33bffe2a7ec-3" n="5576b6e5">
            <seg n="7e606f26">
              Herr talman! Det gläder mig att Gunilla har ett stort intresse
              för det hela. Vi kommer att göra det bästa för att alla ska få
              pengar för att kunna genomföra de projekt som de har på gång.
              Jag kan inte stå här och säga direkt hur mycket pengar de får.
              Men det är säkert att vi kommer att se till att alla regioner
              kommer att få tillräckligt för att kunna utvecklas och gå fram
              med sina filmer och sitt arbete. Det är också mycket viktigt att
              regionerna utvecklas.
            </seg>
          </u>
          <note type="speaker" n="818923fd">
            Anf. 15 LENA ADELSOHN LILJEROTH (m) replik:
          </note>
          <u who="lena_adelsohn_liljeroth_f143e5_w" xml:id="i-6502f15338f78864-1" n="f7e1541e">
            <seg n="31d885a0">
              Herr talman! Jag tänkte inleda lite kort vad gäller babybio.
              Följande står i betänkandet: Det utbud av filmer som kan visas
              på babybio torde trots den inskränkning som åldersgränserna innebär
              vara relativt omfattande. Så är det ju inte. Finns det någon vilja,
              något mod, lite offensiv hos den här majoriteten? Öppna en tidning
              och titta efter hur det faktiskt ser ut! Vad är det för filmer
              som är tillgängliga för vuxna föräldrar som har med sig ett barn?
              Jag behöver inte gå in på hur det här systemet fungerar. Det tror
              jag att Nikos Papadopoulos mycket väl vet.
            </seg>
            <seg n="6c8f08ea">
              Det kanske inte är förvånande för Nikos Papadopoulos att jag,
              liksom Nikos själv, gärna försvarar Dramatiska institutet. Vi
              sitter båda i styrelsen där och vet att det är mycket kvalificerade
              utbildningar, trots de sorgliga misstag som har begåtts. Nikos
              Papadopoulos var inne på den motion som vi har väckt från moderat
              sida och som gäller den fristående fonden. Jag vill fråga: Varför
              kunde ni inte bifalla den motionen? Det var faktiskt ett steg
              till detta. Vi talar om behovet för unga filmare att få möjligheten
              och för att strukturen är lite stel för kvinnliga filmare att
              få större chanser.
            </seg>
          </u>
          <note type="speaker" n="3045fbb5">
            Anf. 16 NIKOS PAPADOPOULOS (s) replik:
          </note>
          <u who="nikos_papadopoulos_066679_w" xml:id="i-464fd33bffe2a7ec-4" n="5576b6e5">
            <seg n="d299e392">
              Herr talman! Jag håller med Lena Adelsohn om det viktiga i att
              hjälpa unga filmare. Det finns ingen annan uppfattning. Vi ska
              naturligtvis genomföra de här projekten. Det finns redan i avsiktsförklaringen,
              punkt 3 och punkt 4, att det nya filmavtalet kommer att innehålla
              hjälp till nya unga filmare och till kvinnor. Jag vill gå in mer
              ingående i den här frågan innan jag ser hur avtalet ska omformas.
              Men frågan finns med i det nya filmavtalet. Jag vill inte ha någon
              ny fond. Det skulle vara fel, tror jag, att komma med en ny fond
              till Dramatiska institutet när filmavtalet kommer att behandla
              frågan. Jag tycker att vi kan vänta. Om vi inte är nöjda kan vi
              naturligtvis debattera frågan längre fram.
            </seg>
          </u>
          <note type="speaker" n="10ef0cea">
            Anf. 17 LENA ADELSOHN LILJEROTH (m) replik:
          </note>
          <u who="lena_adelsohn_liljeroth_f143e5_w" xml:id="i-6502f15338f78864-2" n="f7e1541e">
            <seg n="77b0ca20">
              Herr talman! Jag sade inte att Dramatiska institutet måste ha
              det här. En avsiktsförklaring är säkert väldigt bra, och det är
              möjligt att det kommer att komma intressanta nyheter så småningom.
              Men det här var ett konkret förslag. Återigen: Var finns viljan
              och offensiven?
            </seg>
            <seg n="fc84d343">
              Jag kan inte låta bli censuren. Medierådet, eller Våldsskildringsrådet
              som det hette, hade för ett år sedan i sin tidning Flödet en intervju
              med Gunnel Arrbäck som faktiskt har varit chef för Statens biografbyrå
              i 22 år. Hon skulle gärna avskaffa sig själv. Det är ett förslag
              som Folkpartiet och Moderaterna har här. Jag ska läsa upp vad
              hon säger. Det vore intressant att höra hur Nikos Papadopoulus
              kommenterar det.
            </seg>
            <seg n="7d6883ed">
              Majoriteten av riksdagen är emot förslaget att avskaffa filmcensuren,
              säger Gunnel Arrbäck. Det finns tyvärr en felaktig uppfattning
              bland många politiker om att Biografbyrån skulle ha någon avgörande
              effekt på filmutbudet. Så är inte fallet. I stället fungerar Biografbyrån
              mest som ett politiskt alibi för regeringen för att den ska kunna
              säga att den gör någonting på området fast det i själva verket
              bara är ett spel för galleriet.
            </seg>
            <seg n="5d28cfea">
              Så säger alltså Gunnel Arrbäck, själv chef för den här myndigheten.
              Kan jag få be om att det ska hända någonting? Varför hade ni inte
              kunnat gå med på åtminstone en utredning? Inte ens det.
            </seg>
          </u>
          <note type="speaker" n="495fc2c3">
            Anf. 18 NIKOS PAPADOPOULOS (s) replik:
          </note>
          <u who="nikos_papadopoulos_066679_w" xml:id="i-464fd33bffe2a7ec-5" n="5576b6e5">
            <seg n="6b49084d">
              Herr talman! Vi tycker inte att man ska avskaffa censuren. Det
              är sant. Det måste finnas någon säkerhetsventil inom samhället
              för vad som kommer upp när det gäller filmer och massmedier. Det
              finns så mycket rått i samhället. Jag tycker att det får stå kvar.
              Vi vill gärna ha censuren kvar som en säkerhet, så att det inte
              kommer, som det nämndes från Centern och andra, nazistiska filmer
              och filmer med rå kriminalitet. Det är en säkerhetsventil för
              oss att kunna ha en censur som skyddar samhället från allt detta.
            </seg>
          </u>
          <note type="speaker" n="e3b380de">
            Anf. 19 LARS-IVAR ERICSON (c) replik:
          </note>
          <u who="unknown" xml:id="i-62328aa777840706-1" n="eae5a302">
            <seg n="6d2188d8">
              Herr talman! Jag konstaterar med glädje att Nikos och Socialdemokraterna
              instämmer i önskan om att få e-bio i hela landet. Vi får väl hoppas
              att det kan vara en positiv signal så att vi också får övriga
              landsbygdsfrågor tillgodosedda av regeringspartiet.
            </seg>
            <seg n="f5f1541c">
              Jag vill återkomma till min fråga i anförandet. Jag skulle gärna
              vilja veta hur Nikos anser att vi ska kunna förbättra villkoren
              för de kvinnliga filmskaparna. Det är inte rimligt att av nästan
              50 miljoner kronor ska en kvinna få knappt 1 miljon. Hur kan vi
              få en bättre jämställdhet på filmområdet?
            </seg>
          </u>
          <note type="speaker" n="9a3762a7">
            Anf. 20 NIKOS PAPADOPOULOS (s) replik:
          </note>
          <u who="nikos_papadopoulos_066679_w" xml:id="i-464fd33bffe2a7ec-6" n="5576b6e5">
            <seg n="39c13417">
              Herr talman! Det är samma fråga, men det är viktigt. Jag kan
              återkomma till den. 50 miljoner kanske inte räcker; 100 miljoner
              kanske inte räcker. Det är viktigt att det i det nya avtalet kommer
              att stå hur man ska hjälpa nya filmare och kvinnliga filmare.
              Det är mycket viktigt för oss också. Det är viktigt för alla partier.
              Det finns redan med att det ska komma. Jag kan i dag inte i detalj
              säga hur det formuleras i det nya filmavtalet. Men en sak är klar:
              Vi kommer naturligtvis att få den här punkten prioriterad. Det
              finns redan med.
            </seg>
          </u>
          <note type="speaker" n="72eb2359">
            Anf. 21 LARS-IVAR ERICSON (c) replik:
          </note>
          <u who="unknown" xml:id="i-62328aa777840706-2" n="eae5a302">
            <seg n="fa0f70fe">
              Herr talman! Jag skulle vilja ta upp en annan fråga, nämligen
              biografstöd. Där har Filminstitutet ändrat praxis. Man kan få
              bidrag till kostnader för skyltar, skyltskåp och utrustning för
              trailervisning i foajéer. Däremot kan man inte få ersättning för
              kostnader för biografens ordinarie verksamhet, inte heller för
              kostnader för skolbio.
            </seg>
            <seg n="c8fcbb8a">
              Jag blir lite konfunderad över sådana förhållanden. Jag tycker
              att skolbio är något väldigt viktigt för både elever och lärare.
              Alla skolans ämnen kan faktiskt inrymmas i många av de filmer
              som i dag finns i Sverige.
            </seg>
            <seg n="6609f996">
              Har Nikos någon idé om hur vi ska få tillbaka stödet till skolbio,
              som jag tycker är en viktig verksamhet?
            </seg>
          </u>
          <note type="speaker" n="24a52103">
            Anf. 22 NIKOS PAPADOPOULOS (s) replik:
          </note>
          <u who="nikos_papadopoulos_066679_w" xml:id="i-464fd33bffe2a7ec-7" n="5576b6e5">
            <seg n="168e1b57">
              Herr talman! Jag tycker också att det är mycket viktigt. Den
              31 maj kan jag återkomma i frågan. I dag vet jag inte hur man
              kommer att formulera det och hur de kommer att tilldela pengarna.
              Staten och andra kommer att få olika uppdrag.
            </seg>
            <seg n="9eefb88d">
              Det är självklart en viktig fråga som de kommer att titta på
              för att förbättra det som inte är bra i dag. Man tycker att det
              är tillräckligt med den ekonomiska hjälp de får i dag. Men det
              är det kanske inte.
            </seg>
            <seg n="bff65348">
              Vi får se i framtiden hur det yttrar sig i det nya filmavtalet.
              Jag har ingen patentlösning, men jag håller med dig om att det
              måste förbättras.
            </seg>
          </u>
          <note type="speaker" n="9be4a99c">
            Anf. 23 ROSSANA DINAMARCA (v):
          </note>
          <u who="rossana_dinamarca_3aa488_w" xml:id="i-dc39c818a7c7be65-0" n="f8c615f4">
            <seg n="e3a63229">
              Herr talman! Det känns både spännande och, som någon gav uttryck
              för, lite märkligt att debattera filmfrågorna samtidigt som ett
              nytt filmavtal håller på att formuleras just i denna stund.
            </seg>
            <seg n="d17dc7b2">
              Avsiktsförklaringen som presenterades i höstas bådar gott på
              flera områden, speciellt vad gäller den heta diskussionen kring
              kvinnor och filmbranschen. Många kvinnor har vittnat om svårigheterna
              att få pengar till sina filmer, och filmkonsulenterna har fått
              svidande kritik för att de inte förmår att fördela pengarna jämnare
              mellan könen. Det är tack vare våra filmcentrum ute i landet som
              vi trots allt fått se filmer skapade av kvinnor. Därför delar
              jag inte den oro som Lena Adelsohn Liljeroth gav uttryck för i
              sitt tidigare inlägg.
            </seg>
            <seg n="1b76460f">
              Vi tycker att det är viktigt att det även inom filmens område
              formuleras jämställdhetsmål och att man undersöker kvinnornas
              behov för att kunna komma med bra åtgärder. Det måste också ställas
              högre krav på kvinnors representation i filmprojekt. Det här handlar
              inte bara om att rätt ska vara rätt, utan framför allt om filmens
              vitalisering och utveckling.
            </seg>
            <seg n="e87a59b9">
              Det finns ytterligare grupper som har svårt att nå ut i filmens
              värld, men som vi till viss del har förstått att också filmbranschen
              är beredd att satsa på, nämligen barnfilmen och de oetablerade
              filmarna.
            </seg>
            <seg n="1315a871">
              Vad gäller debutanterna är det även här våra filmcentrum som
              varit föregångare. Jag vill särskilt nämna Film i Väst som vågat
              satsa på nya oprövade kort och på det sättet öppnat vägen för
              nya framstående filmskapare. Sist i raden att nämna är den väldigt
              prisade Maria Blom som regisserade Masjävlar .
            </seg>
            <seg n="1ad94834">
              I Svenska filminstitutets underlag för en ny filmpolitik föreslås
              att man ska införa ett nytt debutantstöd som fördelas lika mellan
              kvinnor och män. Detta är något som vi i Vänsterpartiet ser som
              mycket positivt för filmens konstnärliga utveckling.
            </seg>
            <seg n="fa760a59">
              Vi vill också se en förnyad genomgång av reglerna för för- och
              efterhandsstöd. Vi måste försöka skapa de bästa möjliga förutsättningar
              för svensk film, och här har Vänsterpartiet tidigare fört fram
              att det finns brister i efterhandsstödet. Om vi ska få bred svensk
              film måste det också finnas möjligheter att skapa det, annars
              riskerar vi att få ett smalt och enbart kommersiellt gångbart
              utbud.
            </seg>
            <seg n="26e810a4">
              Herr talman! Den svenska barn- och familjefilmen har länge befunnit
              sig i en svår situation i förhållande till vad den amerikanska
              marknaden har att erbjuda. En familj går inte så ofta på bio,
              och när man väl gör det satsar man på ett säkert kort. Det kan
              vara en Disneyfilm eller någon som har en litterär förlaga såsom
              Håkan Bråkan eller någon av Astrid Lindgrens böcker. Det är inte
              dåligt att barn och familjer väljer den här typen av film, men
              det är viktigt att det också görs annan typ av film som inte är
              lika kommersiell.
            </seg>
            <seg n="180ed06f">
              Därför är det glädjande att det i avsiktsförklaringen står att
              man kommer att särskilt prioritera barnfilm så att den genren
              inte äts upp av Disney. För att gynna den svenska barnfilmen ännu
              mer skulle vi vilja se att det publikrelaterade stödet utgavs
              redan från den första sålda biljetten, som tanken var från början.
              Nu måste man sälja flera tusen biljetter innan det börjar räknas.
            </seg>
            <seg n="10dfb2b1">
              En viktig grupp som däremot inte nämns i avsiktsförklaringen
              och som inte heller aktualiserades inför det senaste filmavtalet
              är våra nationella minoriteter. Det är hög tid att på kulturens
              och då givetvis även filmens område ta ansvar för att Sverige
              har undertecknat Europarådets konvention om nationella minoriteter.
              Förvisso är jag inte så förvånad över att filmbranschens folk
              inte har tagit upp frågan, eftersom det var tydligt under kulturutskottets
              hearing om filmens framtid att man inte var bekant med begreppet
              nationella minoriteter. Vi i Vänsterpartiet anser därför att det
              är viktigt att vår part, regeringen, inför kommande avtal tar
              upp de nationella minoriteternas behov. Här behövs stöd till översättning
              av manus och andra ansökningshandlingar från minoritetsspråken.
            </seg>
            <seg n="3b76a527">
              Jag pratade tidigare om stödet till barnfilm. Det behövs också
              särskilda pengar för minoritetsspråkig barnfilm. Detta är en nödvändig
              satsning med tanke på behovet av revitalisering av språken som
              föräldra- och far- och morföräldragenerationerna inom dessa grupper
              ofta berövats genom den kända förda minoritetspolitiken. En framtida
              filmproduktion på minoritetsspråken är inte bara viktig för att
              stärka språket hos unga inom de nationella minoriteterna. Det
              är också viktigt för att få ökad inblick i och förståelse för
              våra minoriteter.
            </seg>
            <seg n="14cd09e8">
              Herr talman! Vi har inga reservationer i detta betänkande. Utskottet
              har tillstyrkt vår motion om e-bio, men det kommer min partikollega
              Peter Pedersen att tala mer om nu efter mig.
            </seg>
            <seg n="9922ae36">
              Jag vill passa på att svara på den fråga som Lena Adelsohn Liljeroth
              ställde från talarstolen angående babybio.
            </seg>
            <seg n="04de8d4f">
              Jag tycker att det är en komplicerad fråga. Bebisar kanske inte
              kan uttrycka vad de tycker och känner och inte med ord reflektera
              över vad de har sett. Det är en svår gräns att sätta: När är man
              bebis och inte fattar någonting? När är man bebis och har börjat
              ta intryck?
            </seg>
            <seg n="bedfb942">
              En bebis behandlar ju mycket av sina intryck under en dag. Jag
              tror inte att det är så enkelt att man kan säga att det bara är
              föräldrarna som tittar, såvida inte bebisen sover naturligtvis.
              Det är mycket tveksamt om man ska tillåta babybio.
            </seg>
            <seg n="20ea7532">
              Det är också en fråga för biograferna att se om man kan ta in
              barn eller inte.
            </seg>
          </u>
          <note type="speaker" n="2605d16b">
            Anf. 24 LENA ADELSOHN LILJEROTH (m) replik:
          </note>
          <u who="lena_adelsohn_liljeroth_f143e5_w" xml:id="i-6502f15338f78864-3" n="f7e1541e">
            <seg n="adb39d72">
              Herr talman! Jag avser inte att förlänga debatten särskilt mycket,
              men jag måste ändå ställa en fråga.
            </seg>
            <seg n="11a8aac2">
              Det är alldeles riktigt att barn utsätts för en oerhörd massa
              intryck som de inte kan uttrycka muntligt. Hur ska man då göra
              med hemmen? Ska man in i hemmen också och se vilka intryck barn
              utsätts för? Ett barn sitter kanske ofta med i sin sparkstol eller
              ligger på en filt när det är nyheter och filmer.
            </seg>
            <seg n="4bbb51a2">
              Var går gränsen? Inser inte Rossana Dinamarca, som är glad mor
              till ett litet barn, att hela det här systemet är bisarrt?
            </seg>
          </u>
          <note type="speaker" n="50a61ff3">
            Anf. 25 ROSSANA DINAMARCA (v) replik:
          </note>
          <u who="rossana_dinamarca_3aa488_w" xml:id="i-dc39c818a7c7be65-1" n="f8c615f4">
            <seg n="d739c95b">
              Herr talman! Frågan är då, Lena, var man ska sätta gränsen. Hur
              gamla ska bebisar vara för att få följa med föräldrar som ska
              se en vuxenfilm? Jag tycker nog att man måste ha en sådan gräns.
              Jag förstod att du ställde den här frågan till mig just för att
              jag har en bebis.
            </seg>
            <seg n="27b606e6">
              Jag kan inte säga att vi ska gå in med lagar och bestämma exakt
              vad man som förälder ska få se på tv. Men det är klart att man
              tänker efter vad det är som visas på tv när man har sitt eget
              barn i närheten och vet att det är möjligt att barnet får synintryck
              från det som visas på tv-apparaten. Det är självklart att jag
              som förälder tänker på det, och jag tror att många andra föräldrar
              tänker på det.
            </seg>
            <seg n="c6d21caa">
              Vad det gäller den sociala samvaron, som Hans Backman tog upp
              här förut, vet jag många andra saker man kan göra med sin bebis
              som är mycket bättre för den sociala samvaron, även om det också
              kan vara trevligt att se på film. Det finns babysång, babysim,
              babysalsa och säkert en massa andra babysaker. Därför kanske jag
              inte ser det här som det allra viktigaste att göra en lagändring
              om.
            </seg>
          </u>
          <note type="speaker" n="daba8ac4">
            Anf. 26 LENA ADELSOHN LILJEROTH (m) replik:
          </note>
          <u who="lena_adelsohn_liljeroth_f143e5_w" xml:id="i-6502f15338f78864-4" n="f7e1541e">
            <seg n="a6a0abd5">
              Herr talman! Nu har jag stora barn. De är över 20 år. Men jag
              gick också på babysim och på mycket annat med dem, så jag håller
              med om att det finns väldigt mycket annat man kan göra.
            </seg>
            <seg n="0d170a56">
              Föräldrarna tar ansvar, säger Rossana Dinamarca. Ja, självklart,
              men det gör man ju också om man tar med sitt barn på bio. Det
              här är ju något som är riktat till föräldrarna och inte till barnen,
              som Hans Backman var inne på tidigare. Och biografägarna tar ju
              sitt ansvar därför att de har anpassat föreställningarna just
              för familjer med små barn. Det är lägre volym, det är en annan
              belysning, det är inlagda pauser för matning och blöjbyten. Och
              det handlar om barn som ligger i vagn.
            </seg>
            <seg n="71e0e396">
              Jag tycker att ni har en förmyndarmentalitet som är mycket, mycket
              märklig.
            </seg>
          </u>
          <note type="speaker" n="e56a2e0f">
            Anf. 27 ROSSANA DINAMARCA (v) replik:
          </note>
          <u who="rossana_dinamarca_3aa488_w" xml:id="i-dc39c818a7c7be65-2" n="f8c615f4">
            <seg n="c813ee00">
              Herr talman! Det här handlar inte om förmyndarmentalitet, utan
              det handlar om att göra förändringar i censurlagen.
            </seg>
            <seg n="c8560840">
              Biografägarna måste kunna ta beslutet, tycker jag. Vad jag vet
              har detta inte prövats på laglig väg, och man har inte dömt någon
              biografägare för att biobesökare har haft med sig bebisar.
            </seg>
            <seg n="743d06e5">
              Men du har fortfarande inte svarat på min fråga om gränsen för
              när det är okej att ha med sig barn på så kallad babybio. Barn
              kan ju ligga i vagn tills de är ett och ett halvt år och ännu
              äldre. Är de då fortfarande att betrakta som bebisar och ska därför
              kunna vara med? Det handlar om mycket teknikaliteter i diskussionen
              om ifall man ska ha med sig barn och om vad barnen ser. Bebisarna
              kanske inte sover under hela filmen utan faktiskt ser vad som
              pågår på duken.
            </seg>
            <seg n="ac49410d">
              I dag finns det också vuxenfilmer som inte är barnförbjudna som
              man kan gå och se tillsammans med sina barn, så jag ser inte riktigt
              det problem som Lena med flera ser.
            </seg>
          </u>
          <note type="speaker" n="5c893222">
            Anf. 28 PETER PEDERSEN (v):
          </note>
          <u who="peter_pedersen_f67f9c_w" xml:id="i-ad1e7678ba32ee65-0" n="d40a39d5" next="i-d2e993a23edfc6f9-0">
            <seg n="b0bac9de">
              Herr talman! Jag skulle vilja säga att jag är stolt och nöjd
              över att ett enigt kulturutskott, även om jag nu märkt en viss
              tvekan hos Moderaterna, har ställt sig bakom en motion från Vänsterpartiet
              och delvis en socialdemokratisk motion som föreslår utbyggnad
              av e-bio i landet. Sedan kan jag bjuda på att alla partier nu
              verkar vilja ta åt sig äran av att ha kommit på det här, men det
              är bara att gå in och läsa i riksdagsprotokollen och se på historien
              för att se att det faktiskt är Vänstern och Socialdemokraterna
              som flera år i rad har motionerat i den här frågan. Men nog om
              detta. Jag tycker att vi kan bjuda på det. Den dagen till exempel
              Moderaterna eller Folkpartiet kommer fram med ett lysande förslag
              som vi kan ena oss om i kulturutskottet lovar jag att jag från
              den här talarstolen ska ge dem erkännandet att det faktiskt är
              därifrån förslaget kommer.
            </seg>
            <seg n="458876fc">
              När det gäller sakfrågan framgår det väldigt tydligt av den hearing
              vi hade där olika representanter för filmvärlden deltog att detta
              med e-bio, eller digital bio som det ibland kallas, är något som
              har framtiden för sig och ökar möjligheten för människor runtom
              i landet att se ny film och ett bredare och mer varierat utbud
              av film. Det gör tillgängligheten mycket stor. Därför tycker jag
              att det är lite tråkigt att Moderaterna nu verkar backa lite grann
              från det här med motiveringen att det kostar för mycket pengar.
            </seg>
            <seg n="00366de0">
              Det är en viktig demokratisk fråga att även filmer ska kunna
              vara tillgängliga för många människor runtom i landet, oavsett
              om man bor i Arjeplog, Ystad eller Helsingfors. Det ska inte vara
              en fördröjning på ett par månader innan man får möjlighet att
              se de nya filmerna. Det kan jag säga eftersom jag bor i en ort
              som har tillgång till just e-bio. Jag ser ju att det har blivit
              en märkbar skillnad. Man har nu en mycket snabbare tillgång till
              de nya filmerna. Det ökar förstås också intresset. Dessutom kan
              man se direktsänd idrott eller musikkonserter från hela världen.
            </seg>
            <seg n="2acff7dc">
              Problemet är, precis som framgår av betänkandet och vår motion,
              att det är själva investeringskostnaden som är hög för en liten
              biograf att bära. Här får man hoppas att regeringen följer riksdagens
              beslut och vidtar åtgärder för att på sikt bygga ut e-bio i landet.
            </seg>
            <seg n="f4200236">
              Det finns olika former av stöd. Om man har en samlingslokal kan
              man ansöka om olika typer av stöd för att göra ombyggnader, tillbyggnader
              eller andra förändringar. Det står ingenstans att allting ska
              ske över en natt, utan det krävs en långsiktig strategi för att
              tillgängliggöra film för många fler.
            </seg>
            <seg n="e10a12a8">
              Jag tycker att det är klokt att vi för en gångs skull kan enas
              i en viss riktning. Det tycker jag är mycket glädjande och hoppas
              att det kan ske vid fler tillfällen.
            </seg>
            <seg n="dc524d42">
              Sedan skulle jag också vilja poängtera, eftersom det lätt blir
              en missuppfattning, att det inte handlar om att man ska slänga
              alla gamla filmformat överbord och säga adjöss till 35-millimeters-
              och 16-millimeters filmer och videofilmer. Vi betonar i våra särskilda
              yttranden 1 och 2 vi har tre stycken mycket noga vikten av att
              vårda filmarvet och de filmformat och den tekniska kompetens som
              finns. Om man inte har de apparater och den kunskap som behövs
              kan man inte titta på video 2000, Super 8 eller 16-millimetersfilmer
              om 20 år.
            </seg>
            <seg n="1ffc2c1c">
              Det är viktigt att behålla kompetensen på alla de olika format
              som finns. Då är den digitala distributionen ett nytt sätt, framför
              allt för att tillgängliggöra filmen.
            </seg>
            <seg n="1044b8a7">
              Därmed vill jag avsluta med att igen säga att jag är stolt och
              nöjd, inte bara det ena, som en annan person brukar säga från
              den här talarstolen. Jag yrkar bifall till förslaget i betänkandet
              i sin helhet.
            </seg>
          </u>
          <note n="aa04afb7">
            Anf. 29 BIRGITTA SELLÉN (c):
          </note>
          <u who="peter_pedersen_f67f9c_w" xml:id="i-d2e993a23edfc6f9-0" n="d40a39d5" prev="i-ad1e7678ba32ee65-0">
            <seg n="3388f70d">
              Herr talman! Först, Peter Pedersen, kan jag väl hålla med om
              att ni nog var först med det här med e-bio. Men ni har fått mycket
              stöd från oss i Centerpartiet under årens lopp, så jag är minst
              lika glad och stolt över att förslaget om e-bion har gått igenom.
            </seg>
            <seg n="d79a3e46">
              Den rörliga bildens medier film och video har funnits i mer än
              hundra år. Jag vet att alla i kulturutskottet håller med om att
              det finns ett enormt stort kulturhistoriskt värde i det material
              som har producerats under alla år. Vi vet också att materialet
              är ett kulturarv som lever i en verkligt hotad verklighet. Det
              är den naturliga åldringsprocessen samt kemisk nedbrytning som
              gör att 1900-talets historia riskerar att förstöras.
            </seg>
            <seg n="dce8f388">
              Det gjordes en statlig utredning 1998. Den visade att hälften
              av det dokumenterade materialet finns i mindre ägares gömmor,
              det vill säga hos privatpersoner, statliga organisationer och
              hos företag. Den andra halvan ägs, precis som Lena Adelsohn Liljeroth
              sade tidigare, av SVT och Filminstitutet.
            </seg>
            <seg n="219193fc">
              Utredningen föreslog en satsning på ett centrum för dokumentärfilm
              i Grängesberg.
            </seg>
            <seg n="5531e17e">
              Apropå tv förresten börjar jag fundera över vad vi allihop har
              upplevt av tv, för där har ju många av de filmer visats som hotas
              om vi inte räddar dem. Jag börjar tänka på vad jag själv såg på
              TV. Det som först poppar upp handlar om filmerna om Lilla Fridolf
              och Selma. Det är förhoppningsvis filmer som redan är räddade,
              för de är ju inte fiktiva filmer. Då kan jag inte låta bli att
              läsa en dikt av Nicke Sjödin. Den heter Teven .
            </seg>
            <seg n="90b07451">
              Av oro för vad som skulle kunna hända med all den film som finns
              har flera partier motionerat om bevarandet av den. För att bygga
              upp ett filmvårdsarkiv i Grängesberg behövs personella och maskinella
              resurser. Dessutom måste man knyta till sig teknisk kompetens,
              något som är väldigt viktigt eftersom vi vet hur snabba teknikskiftena
              är. Om ni inte vet det kan jag tala om att bara sedan videosystemet
              introducerades 1956 har vi fått uppleva att mer än 80 olika videosystem
              har försvunnit. Av det bör vi dra lärdom och inse att vi måste
              se till att det finns teknisk utrustning som kan konvertera gamla
              videofilmer till dagens teknik. Av den anledningen motionerar
              vi i Centerpartiet envist år efter år tills alla inser att det
              är ett måste att vi ger Filmarkivet i Grängesberg ett ansvar för
              att teknisk och laboratorieteknisk kompetens byggs upp och hålls
              vid liv. Det är viktigt för alla de rörliga bilder som finns runtom
              i landet, i museernas förråd, i hembygdsrörelsernas lådor, hos
              statliga organisationer och företag och inte minst hemma hos privatpersoner.
              Det börjar bli bråttom nu.
            </seg>
            <seg n="4b1d8825">
              Till Vänsterpartiet skulle jag faktiskt vilja passa på att ge
              en uppmaning. Ni tycker ju precis som Centerpartiet. Det vet jag,
              för det var vi som tillsammans skrev motioner i den här frågan.
              Vi har haft flera frågor inom kulturen som vi drivit tillsammans.
              I år har ni valt att bara ha ett särskilt yttrande om Filmarkivet
              i Grängesberg. Jobba på för att utöka budgeten till Filmarkivet!
              I dag står det bara och stampar. Idén med arkivet är alltför bra
              för att den inte ska få utvecklas fullt ut.
            </seg>
            <seg n="4803bef2">
              Herr talman! I 2001/02 års budgetproposition avsatte regeringen
              pengar till Filmarkivet. Det talades vitt och brett om att man
              nu skulle bevara och tillgängliggöra film, särskilt då icke-fiktiv
              film, samt erbjuda vårdtekniska tjänster för arkiveringen av film
              och videoband. I augusti 2002 tog också dåvarande kulturministern
              det första spadtaget till Filmarkivet. Det uppmärksammades väldigt
              mycket av medierna med stora bilder och reportage. Arkivet skulle
              ju skapa nya jobb i en ort i Dalarna som väldigt väl behövde jobben.
            </seg>
            <seg n="8f4e57d3">
              Vad har hänt sedan dess? Regeringen fortsätter att avsätta 5
              miljoner per år, vilket är en liten summa om man ska kunna utveckla
              och anställa fler personer. Kommunen har gått in med många miljoner
              för att fixa lokaler. En nitratkassematt har införskaffats, men
              eftersom den, enligt den information som jag har fått, är felkonstruerad
              kan man inte lägga in nitratfilm i den.
            </seg>
            <seg n="007dc378">
              Vad kommer då att hända med de 100 miljoner meter dokumentärfilm
              som man vet finns och som behöver räddas ja, det kan finnas betydligt
              mer? Vad händer med de tio miljoner meter nyhetsfilm som redan
              håller på att självdestrueras? Vad händer med alla filmer som
              finns i museer och på andra ställen? Där vågar de inte lämna dem
              till Filmarkivet, för de vet inte vad som kommer att hända.
            </seg>
            <seg n="c8d915ab">
              Av det som den dåvarande kulturministern talade så varmt om och
              som vi trodde skulle bli en bevarande vante har det hittills bara
              blivit en lillfingertutt. Är det här bara ett sviket vallöfte?
              Augusti 2002, när spadtaget togs, var några veckor före valet.
            </seg>
            <seg n="a6cace0b">
              Dessutom ser det ut som om det samarbete som har påbörjats mellan
              Svenska filmarkivet, som ansvarar för Filmarkivet, och Statens
              ljud- och bildarkiv eventuellt kommer att raseras. Det beror på
              att man, enligt Jan Bergqvists förslag om ersättningsjobb efter
              regementsnedläggningarna, vill placera Statens ljud- och bildarkiv
              i Östersund. Jag är inte negativ till att statliga verk utlokaliseras
              till de orter som har förlorat sina regementen, men jag är starkt
              kritisk till att man föreslår omplaceringar från orter som tidigare
              har fått ersättningsjobb. Så är fallet med Grängesberg, för där
              upphörde gruvnäringen 1989, och regeringen förlade då medierelaterade
              verksamheter till orten.
            </seg>
            <seg n="f40e3a9d">
              Därför, kära socialdemokrater och samarbetspartier: Ni kan påverka
              så att det här inte kommer att förverkligas. Jag förväntar mig
              en reaktion från Nikos Papadopoulos, som är socialdemokratisk
              talesman för filmen här i utskottet. Jag undrar: Vad kommer du
              att göra?
            </seg>
            <seg n="76352be5">
              Lars-Ivar Ericson har yrkat bifall till reservation 6. Jag står
              naturligtvis bakom alla våra reservationer, men jag yrkar också
              bifall till den reservation som han har yrkat bifall till.
            </seg>
          </u>
          <note type="speaker" n="1c27c994">
            Anf. 30 CARINA HÄGG (s):
          </note>
          <u who="carina_hagg_287d4c_w" xml:id="i-c912adc42b82bb16-0" n="6dc0fba5">
            <seg n="d1af49eb">
              Herr talman! Det har varit väldigt intressant för mig som vardagligen
              jobbar med andra frågor att på det här sättet få ta del av filmfrågorna
              lite mer på djupet. Till stor del har det också varit mycket positiva
              nyheter, men jag måste säga att när det gäller en fråga som jag
              är en av motionärerna kring, babybio, blir jag väldigt besviken.
              Det har funnits en del positiva öppningar under debatten fram
              till Vänsterpartiets inlägg. Det var så negativt att jag måste
              säga att jag blev inte bara besviken utan också väldigt förvånad
              över att man över huvud taget kan ha en sådan inställning.
            </seg>
            <seg n="a143bd02">
              Jag har under resans gång annars känt att det här skulle kunna
              öppna sig på ett positivt sätt. Jag har uppvaktat dåvarande kulturminister
              Marita Ulvskog. Jag har försökt följa debatten både internt och
              externt. Jag menar att utskottets majoritet hade haft en möjlighet
              att förtydliga och göra en annan tolkning än Statens biografbyrå
              när det gäller babybio. Det var ju där den olycksaliga hanteringen
              började. Men tyvärr har man låst fast sig trots en del positiva
              yttranden från talarstolen. I sitt ställningstagande i faktisk
              text ställer man sig bakom Statens biografbyrås tolkning. Om man
              förväntar sig att de ideella krafter som jobbar med babybio på
              de mindre biograferna ska följa det vi säger från riksdagen och
              ta stöd i det kommer det att bromsa upp den positiva verksamhet
              som jag menar att babybio är.
            </seg>
            <seg n="ff34b774">
              Framför allt är det de vuxna, föräldrarna, som babybion vänder
              sig till. Här bygger man in bebisarna som ett hinder för att bedriva
              den här vuxenverksamheten. Man talar om att man inte vill öppna
              för en annan tolkning när det gäller åldersgränserna. Det är ju
              där problemet ligger. Mindre biografer har inte möjlighet att
              ta hem filmer enbart för de här visningarna. De måste använda
              sig av det filmutbud de har. Genom att säga nej till detta på
              det sätt som man har gjort här har man stängt dörren på ett mycket
              olyckligt sätt.
            </seg>
            <seg n="b9f9211d">
              Samtidigt säger man att det är upp till varje biografägare, till
              dem som visar filmerna, att sätta åldersgränser och göra tolkningar.
              Jo, det skulle jag också önska. Men då måste de ju få stöd och
              vägledning av vad utskottet säger när Statens biografbyrå inte
              ger någon vägledning åt det hållet utan tvärtom stänger dörren
              för babybio. Här hade utskottet haft sin unika möjlighet att göra
              en annan tolkning, en mer rimlig tolkning. Då hade vi inte heller
              behövt diskutera frågan om lagstiftning.
            </seg>
            <seg n="99aaad7e">
              Som frågan har landat här, med tanke på både skrivningen och
              debatten, vill jag säga att jag kommer att komma tillbaka till
              den här frågan, för det är inget rimligt ställningstagande. Jag
              önskar att man sätter sig ned och diskuterar mer med de mindre
              eller medelstora biografer som inte har samma möjligheter som
              de större vad gäller filmutbud och med alla ideella krafter som
              jobbar. Det här betyder oerhört mycket för de föräldrar som har
              möjlighet att komma under speciella omständigheter. Man bryter
              för blöjbyte och fika. Det är fokus på sociala kontaktytor. Man
              har lägre ljudnivå och så vidare. Det är viktigt att man sätter
              sig in i vad det handlar om.
            </seg>
            <seg n="f33b8326">
              Som, i alla fall ganska, nybliven mormor känner jag att det här
              inte är någonting som på något sätt försätter barnen i en besvärlig
              situation. Då skulle jag inte på något sätt stödja den här verksamheten.
              Tvärtom känner jag utifrån mina personliga erfarenheter under
              senare tid att allt talar för babybio som något positivt. Allt
              annat än att stödja detta tycker jag känns väldigt orimligt och
              inkonsekvent. Jag hoppas på en bättre hantering när vi kommer
              tillbaka till den här frågan.
            </seg>
          </u>
          <note type="speaker" n="07cc68d4">
            Anf. 31 ROSSANA DINAMARCA (v) replik:
          </note>
          <u who="rossana_dinamarca_3aa488_w" xml:id="i-dc39c818a7c7be65-3" n="f8c615f4">
            <seg n="4bca3f8f">
              Herr talman! Det är tråkigt att Carina uppfattade mig och Vänsterpartiet
              som supernegativa. Det var inte riktigt det som var meningen.
              Men jag tycker att det finns en mening med att vi har censur och
              att vi har åldersgränser på biograferna. Det talar om att vissa
              filmer inte lämpar sig för barn.
            </seg>
            <seg n="68fe8506">
              Jag vill upprepa det som jag tidigare har sagt, nämligen att
              det faktiskt finns vuxenfilmer som man kan se och som inte är
              barnförbjudna. Det handlar alltså inte bara om Heffaklumpen utan
              om riktig vuxenfilm.
            </seg>
            <seg n="c48256ff">
              Det som Carina med flera kräver är att man ska kunna ta med sig
              sitt barn på en barnförbjuden film. Jag förstår inte det riktigt.
              Carina kanske kan svara på det som Lena inte kunde svara på, alltså:
              Hur små ska dessa barn vara för att kvalificera sig för babybio
              i så fall?
            </seg>
          </u>
          <note type="speaker" n="3a9af4d5">
            Anf. 32 CARINA HÄGG (s) replik:
          </note>
          <u who="carina_hagg_287d4c_w" xml:id="i-c912adc42b82bb16-1" n="6dc0fba5">
            <seg n="48fc8e10">
              Herr talman! När det gäller dessa åldersgränser var detta inte
              något problem fram till Statens biografbyrås uttalande, utan detta
              löste sig. Det fanns ett samförstånd mellan dem som arrangerade
              detta och dem som var föräldralediga. Det var föräldralediga med
              barn som man vände sig till. Det problem som Vänsterpartiet nu
              framför uppstod inte.
            </seg>
            <seg n="0a768d44">
              Det är speciellt att man vänder sig till den här gruppen och
              att man arrangerar filmförevisningar på ett speciellt sätt, vilket
              också gör att de som inte tillhör gruppen bebisföräldrar inte
              känner att detta är rätt forum för dem. Så i praktiken uppstår
              det inte något bekymmer, utan bekymret är tvärtom att Vänsterpartiet
              vill hindra dessa föräldrar från att delta i detta sociala umgänge.
              Det är ju det som man skriver, och det är det som du Rossana Dinamarca
              understryker. Du tycker att föräldrar ska göra andra saker i stället.
              Jag är alldeles övertygad om att de flesta föräldrar gör andra
              saker också.
            </seg>
            <seg n="629014bd">
              Detta handlar om huruvida man ska tillåta den här verksamheten
              som bygger på ideellt arbetande krafter som ställer upp på dagtid.
              Det är pensionärer och andra. De gör det därför att de tycker
              att det är viktigt och roligt. Och det skulle vi som politiker
              sätta stopp för på väldigt lösa grunder. Det känns för mig oerhört
              främmande. Jag tycker att detta är en viktig verksamhet, och jag
              vill bejaka positiva initiativ som handlar om att stimulera ett
              biointresse.
            </seg>
            <seg n="274d691d">
              Rossana Dinamarca säger att man har möjlighet att titta på andra
              filmer. Ja, det har man. Men återigen är det så att på de mindre
              biograferna, till exempel på den ort som jag kommer från, får
              man ett begränsat antal biofilmer att visa. Det är ingen biograf
              som går med vinst. Det är inte så. Att man över huvudet taget
              kan visa film är för att människor ställer upp på sin fritid.
              Det är omöjligt för biograferna att visa något annat än det som
              ska visas för vuxna på kvällarna. Man måste samordna filmerna
              på det sättet. Och om man inte kan visa de filmer som man ska
              köra i det ordinarie utbudet så har man ingen möjlighet att bedriva
              denna verksamhet. Man kan fortfarande köra det som man har börjat
              med, nämligen att visa film för pensionärer på eftermiddagarna.
              Och det är väl viktigt att man utvecklar filmvisning även för
              den gruppen. Men barnfamiljer blir utestängda när det gäller babybio.
              Man måste inse att olika biografer har olika förutsättningar och
              att olika orter har olika förutsättningar beroende på sin storlek.
            </seg>
          </u>
          <note type="speaker" n="611eebb6">
            Anf. 33 ROSSANA DINAMARCA (v) replik:
          </note>
          <u who="rossana_dinamarca_3aa488_w" xml:id="i-dc39c818a7c7be65-4" n="f8c615f4">
            <seg n="549695e8">
              Herr talman! Carina Hägg har fortfarande inte svarat på frågan
              hur gammal man kan vara när man går på så kallad babybio. Jag
              tycker att det spelar en viss roll. Barn är ändå mottagliga för
              det som visas, och barn sover inte hela tiden. Under biovisningen
              kommer förmodligen någon förälder att få ta upp sitt barn. Vad
              gör man då? Går man ut? Måste man lämna lokalen? Jag säger inte
              att detta inte ska vara möjligt. Egentligen ser jag inte något
              problem. Carina tog i sin motion åtminstone upp frågan om att
              detta måste vara en misstolkning. Jag har inte heller fått höra
              att detta har prövats på laglig väg och att det skulle vara förbjudet
              att få arrangera babybio. Jag ser inte riktigt det stora problemet.
              Jag vill inte förbjuda någon att göra detta.
            </seg>
            <seg n="8c707567">
              Men jag tycker att det finns en poäng med att man har åldersgränser
              på biografer. Annars kan jag inte förstå Carina på något annat
              sätt än att vi ska avskaffa åldersgränserna och att föräldrarna
              sedan får ta det fullständiga ansvaret för sina barn när det gäller
              vad man går och ser på. I dag är det faktiskt så att inte ens
              när det gäller 15-årsgränsen får barn följa med i föräldrars sällskap.
              Men det kanske vi också ska ändra på enligt Carina Hägg. Jag vet
              inte. I dag kan barn som inte är fyllda elva gå och se filmer
              med elvaårsgräns i föräldrars sällskap. Men ska vi ta bort dessa
              åldersgränser, eller vilka krav är det som man vill ställa, eller
              vill man inte ställa några krav alls?
            </seg>
          </u>
          <note type="speaker" n="075ff9f9">
            Anf. 34 CARINA HÄGG (s) replik:
          </note>
          <u who="carina_hagg_287d4c_w" xml:id="i-c912adc42b82bb16-2" n="6dc0fba5">
            <seg n="0025b868">
              Herr talman! Jag blir mer och mer förvånad när jag lyssnar på
              den här debatten och deltar i den. Inte kan det vara Vänsterpartiets
              mening att vi ska släpa ideellt arbetande människor inom biografverksamheten
              inför rätta för att få den här frågan avgjord? Det kan väl ändå
              inte vara rimligt? Vi har haft en alldeles utmärkt möjlighet att
              tydliggöra vad vi vill och har pekat på att det finns en annan
              väg än den tolkning som Statens biografbyrå har gjort. Då hade
              vi kanske löst den här frågan. I stället finns det kanske andra
              krafter som så att säga driver bebisarna framför sig i syfte att
              riva upp alla åldersgränser. Och dessa krafter vill jag inte ställa
              mig på samma sida som. Jag tycker att detta är ett politiskt ansvar.
            </seg>
            <seg n="c077636d">
              Om vi ska precisera exakt hur gamla barnen kan vara när de följer
              med sina föräldrar på bio, då måste vi tillsätta en utredning,
              och då måste vi arbeta fram en lagstiftning. Och då är jag beredd
              att ge ett svar på den frågan i det sammanhanget.
            </seg>
            <seg n="b872cbd9">
              Men jag har en allmän uppfattning om vad en bebis är. Men om
              du vill ha ett exakt besked om hur många månader en bebis kan
              vara, då ska vi titta på det lite grann på djupet. Men jag menar
              att i den praktiska hanteringen har det inte varit några problem
              för de biografer som jag har varit i kontakt med, utan det har
              hanterats på ett smidigt sätt. Och föräldrar kan ganska raskt
              uppfatta vilken grupp de tillhör beroende på om de har en bebis
              eller om de har en tvååring.
            </seg>
          </u>
          <note n="06f7fbe3">
            Överläggningen var härmed avslutad.
          </note>
          <note n="eafcc5e8">
            10 § Kriminalvårdsfrågor
          </note>
          <note n="9a77e38a">
            Föredrogs
          </note>
          <note type="speaker" n="19e94f2a">
            Anf. 35 JEPPE JOHNSSON (m):
          </note>
          <note n="b6d603a3">
            Herr talman! Hall 25, Kumla 10, Kristianstad 25, Helsingborg
            10, Vänersborg 20, Göteborg 25, Nyköping 4, Norrköping 10, Norrtälje
            3, Österåker 3, Kronoberg 25, Svartsjö/Färingsö 4, Huddinge 10,
            Mariestad 3, Halmstad 3, Skogome 12, Örebro 2,5, Karlskoga 7,
            Karlstad 12, Karlskrona 3, Ystad 6, Malmö norr 8, Malmö söder
            11 och slutligen Tidaholm 10.
          </note>
          <u who="jeppe_johnsson_67d50e_w" xml:id="i-bf21c1c52e2ef919-0" n="41c6701e">
            <seg n="952c8fc0">
              Siffrorna ska ha ett minustecken framför sig. Och det är alltså
              inte den meteorologiska temperaturen en marsdag 2005 som det handlar
              om utan om antalet tjänster som ska bort från olika fängelser
              och häkten, trots att överbeläggningarna ligger på rekordnivåer.
            </seg>
            <seg n="3cd5079d">
              Men utskottsmajoriteten verkar inte vilja ta till sig detta utan
              fortsätter med skrivningar som om verkligheten inte fanns.
            </seg>
            <seg n="05c89d76">
              Det är vackra visioner och mål som jag helt ställer upp på, men
              detta önskvärda kommer inte att hända av sig självt. Förutsättningarna
              för att detta ska inträffa ökar definitivt inte av att man minskar
              antalet anställda.
            </seg>
            <seg n="6d3a9f32">
              Hade det varit ett företag hade jag begärt det i konkurs.
            </seg>
            <seg n="bb368dc7">
              Enligt samma telegram säger Sekos ombudsman Roal Nilssen:
            </seg>
            <seg n="173d3809">
              Det rimmar illa att personalneddragningar ska ske samtidigt som
              regeringen talar om en satsning på kriminalvården. Det har aldrig
              funnits så många fångar som i dag och aldrig så många grova brottslingar.
            </seg>
            <seg n="f5aa6f5a">
              Herr talman! I detta betänkande behandlas och avstyrks ett antal
              motioner. Detta är ingen sensation. Men majoriteten borde tänka
              till och ta sig en funderare. Kanske skulle något förslag från
              oppositionen vara värt att fundera på. Eller är ni verkligen helnöjda
              med hur kriminalvården fungerar i dagens Sverige? I så fall måste
              ni ha både skygglappar, vara lomhörda och helt ha isolerat er
              från verkligheten.
            </seg>
            <seg n="fea2a9b5">
              Både Vänstern och Miljöpartiet har yrkanden i partimotioner som
              vi från alliansen var beredda att stödja. Men det var inte riktigt
              så ni hade tänkt er. Det blir lätt lite obehagligt för er om ni
              riskerar att få igenom era förslag. Så jag förstår faktiskt inte
              varför ni bryr er om att lägga fram några förslag när ni ändå
              inte hade tänkt att följa upp dem och helst inte ville ha igenom
              dem.
            </seg>
            <seg n="54f6d81d">
              Herr talman! I betänkandet finns det 15 reservationer. Åtta av
              reservationerna är gemensamma för den borgerliga alliansen, där
              vi i stort sett har samma uppfattning om kriminalvården. Det är
              vi faktiskt ganska stolta över.
            </seg>
            <seg n="6647a8d9">
              I reservation 1, en ganska lång reservation, för vi fram våra
              övergripande synpunkter på en väl fungerande kriminalvård. I övriga
              gemensamma reservationer har vi synpunkter på mer specifika frågeställningar.
            </seg>
            <seg n="bb4d8488">
              Naturligtvis står vi moderater bakom samtliga reservationer,
              men för tids vinnande yrkar vi bifall bara till reservation 1.
            </seg>
            <seg n="37d9cf25">
              Herr talman! Kriminalvården har riktigt rejält varit i fokus
              för den politiska debatten under det senaste året. Interner har
              avvikit och fritagits. De omfattande återfallen i brott efter
              avtjänat straff och platsbristen på häkten och anstalter har varit
              uppe i debatten. Kritiken har funnits inte bara i medier och bland
              allmänheten eller bland oss i oppositionen utan också i en hel
              rad ganska kritiska offentliga rapporter där de brister och problem
              som finns har dokumenterats.
            </seg>
            <seg n="c57ec04d">
              Hur kriminalvården fungerar är en kärnfråga i en rättsstat. Medborgarnas
              trygghet och tilltro till rättssamhället påverkas väldigt mycket
              av detta. Det är viktigt att kriminalvården har mål och att man
              når de målen. De senaste årens utveckling är därför oroande. Det
              är viktigt att man kan ta tag i problemen och göra något åt dem.
            </seg>
            <seg n="7f1d9cae">
              Herr talman! Narkotikan är, och har länge varit, ett stort problem
              på landets fängelser. Av de personer som år 2003 togs in som nya
              på anstalt var ungefär 60 % missbrukare av narkotika.
            </seg>
            <seg n="951945ec">
              I ett interpellationssvar för några veckor sedan sade justitieministern:
              Regeringen har även satsat stora resurser på att bekämpa narkotikamissbruket
              bland kriminalvårdens klienter.
            </seg>
            <seg n="8c0e9456">
              Det är naturligtvis en bra och nödvändig ambition. Men om jag
              inte minns fel var kriminalvårdens bedömning att den här satsningen,
              trots sin storlek, var alldeles för liten.
            </seg>
            <seg n="c399ce6e">
              Bara för några veckor sedan kom Brås utvärdering av narkotikasatsningen.
              Tyvärr är bedömningen att satsningen icke har varit så framgångsrik
              som jag förmodar att vi alla här skulle önska. Jag är naturligtvis
              den förste att beklaga resultatet. Justitieministern undviker
              i vanlig ordning att svara på frågan om vilka framtidsvisioner
              han har och vad han ska göra åt det här. Jag tycker att den tystnaden
              är ganska anmärkningsvärd.
            </seg>
            <seg n="43c8261c">
              Därför vore det bra om Helena Frisk i stället i sitt anförande
              här i dag ville redovisa hur hon och den socialdemokratiska gruppen
              i justitieutskottet har tänkt sig att vi ska förbättra kampen
              mot narkotikan i våra fängelser. Den stora narkotikapengen har
              ju inte gjort den nytta som man förväntade sig. Det är bara att
              läsa innantill i sammanfattningen av Brås rapport.
            </seg>
            <seg n="562385ef">
              Herr talman! Vi moderater anser att det är dags att lägga ut
              mer av verksamheten i våra anstalter på entreprenad. Jag sticker
              inte under stol med att vi inte är främmande för att göra försök
              med att lägga ut hela anstalter på entreprenad. Där fick ni väl
              något att hugga i, eller hur?
            </seg>
            <seg n="2dfe801d">
              Självklart måste drift och myndighetsutövning skiljas åt i de
              här fallen. Myndighetsutövning kan aldrig, och ska inte, läggas
              ut. En ordning där man skiljer på vården och myndighetsutövningen
              är bra, för då blir personalens olika roller tydliga. Det finns
              exempel på anstalter utomlands där detta fungerar alldeles utmärkt.
            </seg>
            <seg n="444bcae3">
              Själv har jag haft förmånen att få vara i England och se hur
              man lade ut hela bygget och driften av en anstalt på entreprenad.
              Man hade ett hyresavtal med entreprenören. Efter 30 år återgår
              anstalten i samhällets ägo. Vill man sedan förlänga driftsavtalet
              så går det bra. Det fanns en tydlighet mellan dem som var repressiva
              och som jobbade på anstalten och dem som var vårdare. Jag tror
              att det skulle vara intressant att följa detta. Jag tror nämligen
              att resultatet är ganska bra.
            </seg>
            <seg n="c01ea6b8">
              I dessa tider när kriminalvården förhandlar med Specialfastigheter
              hade det kanske inte varit så tokigt att kunna förhandla med någon
              annan. Som de flesta av er vet behöver kriminalvården förhandla
              ned sina hyror. Det handlar om ungefär 80 miljoner. I lilla Blekinge,
              till exempel, är årshyran i dag 2,1 miljoner kronor. Den vill
              Specialfastigheter höja till 3,1 miljoner kronor vilken hyresvärd!
            </seg>
            <seg n="f91f1b48">
              Hade det varit allmännyttan eller en privat hyresvärd skulle
              det ha blivit ramaskrin. Det är ju en hyreshöjning med nästan
              50 %, men så går det när man har bara en hyresvärd att förhandla
              med. Med den ekonomi som kriminalvården har borde det naturligtvis
              snarare handla om en hyressänkning.
            </seg>
            <seg n="293b7938">
              Herr talman! Vi anser att elektronisk övervakning med GPS ska
              provas vid vissa permissioner. Tekniken borde också kunna användas
              på personer som har besöksförbud och som överträder detta. Vi
              är flera i denna kammare som i ett antal år har drivit frågan.
              Men hela tiden får vi bara svaret att tekniken inte är färdigutvecklad
              och så vidare detta trots att tekniken har funnits i ett antal
              andra länder. Nej, vad som inte är vidareutvecklat är viljan att
              göra någonting nytt!
            </seg>
            <seg n="0847101a">
              Då det gäller att hålla exakt koll på våra fiskebåtar är GPS-tekniken
              utvecklad. Det är lite lätt att tro att utskottsmajoriteten här
              tycker att det är viktigare att hålla exakt koll på var varje
              fiskebåt befinner sig än att ha kontroll på var dömda brottslingar
              befinner sig när de befinner sig på platser där de inte ska vara.
              Jag kan inte göra någon annan tolkning.
            </seg>
            <seg n="6db9c851">
              Herr talman! Arbetet med att utvisningsdömda ska avtjäna sina
              fängelsestraff i sina hemländer går trögt även om det ska medges
              antalet ökar för varje år. Regeringen och justitieministern måste
              öka trycket på de länder som vi har avtal med. Då det gäller länder
              som är med i EU, i samma sammanslutning som vi är med i, borde
              det, tycker jag, vara självklart att överföringen går att göra
              omedelbart så fort det finns en lagakraftvunnen dom. Här har regeringen
              faktiskt en hel del arbete att utföra.
            </seg>
            <seg n="7cdb7697">
              Herr talman! Det finns många skäl till att utvisningsdömda ska
              avtjäna sina straff i sina hemländer:
            </seg>
            <seg n="7569a7f6">
              Avslutningsvis, herr talman, kan jag inte låta bli att kommentera
              en liten följetong i sammanhanget, nämligen utvisningsdömdas hemresor.
              För oss i den borgerliga alliansen är det ofattbart att man inte
              har rätt att hålla inne pengar för att den utvisningsdömde ska
              klara sin hemresa. Inte heller kan jag detta år, herr talman,
              undanhålla kammaren och protokollet majoritetens motivering:
            </seg>
            <seg n="c13552a7">
              Det är rimligt att den som döms till utvisning också betalar
              för hemresan, något som också är innebörden av gällande lagstiftning,
              dels följande. För att tvinga en intagen att betala resan med
              i anstalten intjänade medel krävs det en reglering motsvarande
              den som nu gäller i fråga om ersättning för uppsåtligen förstörd
              egendom som tillhör anstalten. Som skäl för en sådan ordning kan
              i och för sig anföras att den typ av fordran som motionärerna
              tar upp har ett så nära samband med straffverkställigheten att
              det framstår som rimligt att staten kan tvinga fram betalning.
              Samtidigt finns det skäl som talar emot en sådan ordning.
            </seg>
            <seg n="b7ef7c7f">
              Herr talman! Med risk för att jag upprepar något jag redan sagt
              vill jag säga följande. Senast jag var på Liseberg fanns det en
              attraktion kallad Å ena sidan, å andra sidan. Jag tycker att utskottets
              motivering har lite av den attraktionens karaktär. Varför säger
              ni inte rakt ut vad ni vill? Jag skulle uppskatta om Helena Frisk
              kunde klargöra för mig de olika turerna i majoritetens förslag
              om avslag när det gäller den ganska självklara saken att man,
              om man suttit i svenskt fängelse och haft inkomster, borde lägga
              undan några slantar till hemresan.
            </seg>
            <seg n="9890b61c">
              Återupptagna förhandlingar
            </seg>
            <seg n="1634d87e">
              Näringsminister Thomas Östros besvarar såväl allmänpolitiska
              frågor som frågor inom sitt eget verksamhetsområde. Frågor till
              övriga statsråd förutsätts beröra deras ansvarsområden inom regeringen.
            </seg>
            <seg n="5ee180f0">
              Stopplagens följder för sjukvården
            </seg>
          </u>
          <note n="527a31e3">
            Enligt ett TT-telegram från den 6 mars säger generaldirektör
            Lars Nylén:
          </note>
          <note n="deab49ad">
            Ajournering
          </note>
          <note n="b20fc50f">
            Kammaren beslutade kl. 13.50 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note n="a99c4f6b">
            Förhandlingarna återupptogs kl. 14.00.
          </note>
          <note n="7de3305d">
            11 § Frågestund
          </note>
          <note n="f82c9cdd">
            Anf. 36 TREDJE VICE TALMANNEN:
          </note>
          <note n="a6b791a5">
            Då var det dags för den här veckans frågestund. Vi hälsar följande
            statsråd välkomna: Näringsminister Thomas Östros, socialminister
            Berit Andnor, statsrådet Carin Jämtin, statsrådet Jens Orback
            och statsrådet Ibrahim Baylan.
          </note>
          <note type="speaker" n="b0384071">
            Anf. 37 BO KÖNBERG (fp):
          </note>
          <u who="bo_konberg_daff88_w" xml:id="i-69167d10745f376c-0" n="c1d18302">
            <seg n="9236bfe2">
              Fru talman! Frågan gäller i hög grad det sociala fältet, men
              jag tror i och för sig att det inte är socialministerns ansvarsområde.
              Hon och Thomas Östros får väl avgöra vem av dem som ska svara.
            </seg>
            <seg n="8f01e832">
              Det gäller en i hög grad aktuell fråga. För en timme sidan presenterade
              regeringen tillsammans med sina stödpartier en lagrådsremiss som
              handlar om att införa en stopplag inom sjukvården när det gäller
              privat verksamhet, framför allt sådan som är vinstdrivande.
            </seg>
            <seg n="13e9c210">
              Min fråga är: På vilket sätt blir sjukvården bättre och operationsköerna
              kortare med hjälp av denna lag?
            </seg>
          </u>
          <note type="speaker" n="a63621ec">
            Anf. 38 Näringsminister THOMAS ÖSTROS (s):
          </note>
          <u who="thomas_ostros_skolminister_w" xml:id="i-62328aa777840706-3" n="cf8b6106">
            <seg n="0ae1cbdf">
              Fru talman! Allas rätt till bra högkvalitativ sjukvård på lika
              villkor är en grundläggande fråga för socialdemokratin och regeringen.
              Vi vill absolut inte ha en utveckling där vi riskerar att marknadskrafterna
              kommer in i sjukvården, i både produktionen och fördelningen av
              sjukvård, på ett sådant sätt att vi kommer ifrån allas lika rätt.
              Det är grunden till att vi säger nej till en kommersialisering
              av sjukvårdssektorn i Sverige. Det är viktigt att varje landsting
              i Sverige kan erbjuda offentligägd sjukvård till sina medborgare.
            </seg>
            <seg n="4eb728fc">
              Dessutom säger vi absolut nej till att sälja ut våra universitetssjukhus
              som vi som medborgare har investerat i under mycket lång tid.
              Vi har byggt upp kunnande, tradition och kapacitet. Det får inte
              säljas ut till marknaden.
            </seg>
            <seg n="43b11d8f">
              Men Folkpartiet står för något annat. Man vill öppna upp för
              en rad privatiseringar av sjukvården och därmed öppna upp för
              att också privata sjukvårdsförsäkringar växer som företeelse i
              Sverige. Och vad händer då? Jo, det blir så att den som har bäst
              försäkring och mest pengar får sjukvård först. Det menar jag vore
              en mycket orimlig utveckling. Därför lägger vi fram förslag som
              syftar till att bevara den allmänna, fina och likvärdiga sjukvården
              för alla.
            </seg>
          </u>
          <note type="speaker" n="894bf1b5">
            Anf. 39 BO KÖNBERG (fp):
          </note>
          <u who="bo_konberg_daff88_w" xml:id="i-69167d10745f376c-1" n="c1d18302">
            <seg n="18a2d3cd">
              Fru talman! Min fråga var på vilket sätt svensk sjukvård blir
              bättre och operationsköerna kortare. Jag misstänkte att det skulle
              bli svårt att få ett svar på den frågan, och det fick jag ju inte
              heller. Men statsrådet har en chans till.
            </seg>
            <seg n="30758683">
              Sedan har han förstås helt fel i sak. Det är när man ser till
              att sjukvården fungerar sämre och vårdköerna blir längre som man
              får privata sjukvårdsförsäkringar. Om man har en fungerande vårdgaranti,
              som vi hade under den borgerliga regeringen, blir det mycket svårare
              att sälja privata sjukvårdsförsäkringar.
            </seg>
            <seg n="11cbe4d0">
              Nu tror jag inte att statsrådet är så okunnig att han blandar
              ihop det här, utan det sker förstås helt medvetet från hans sida
              när han blandar ihop frågan om man ska ha privat finansiering
              av sjukvården och privat produktion eller offentlig produktion.
            </seg>
            <seg n="4266022c">
              För oss socialliberaler är det självklart att vi ska ha en bra
              välfärdsstat med en god sjukvård för alla som vi finansierar gemensamt.
              Den ska vara så bra att efterfrågan på privata vårdförsäkringar
              blir mycket liten.
            </seg>
            <seg n="370f19a6">
              Det som skiljer oss från Socialdemokraterna är att ni vill ha
              så mycket som möjligt i offentlig produktion. Så har det varit
              hela tiden. Vi har fått fösa er framför oss när det har gällt
              privata vårdcentraler och privata förskolor, och i dag gäller
              debatten privata sjukhus. Men försök inte att förvirra begreppen!
            </seg>
          </u>
          <note type="speaker" n="4c0adcbc">
            Anf. 40 Näringsminister THOMAS ÖSTROS (s):
          </note>
          <u who="thomas_ostros_skolminister_w" xml:id="i-62328aa777840706-4" n="cf8b6106">
            <seg n="73be17c3">
              Fru talman! Vi gick till val på vårdgarantin. Vi ville se till
              att man skulle ha en nationell vårdgaranti som garanterar medborgarna
              den behandling och den omsorg som de behöver. Det inför vi nu
              till hösten, och det gör vi genom att använda oss av vårt offentliga
              sjukvårdssystem.
            </seg>
            <seg n="934cf080">
              Det vi är bestämt emot, det vi går till val på och det vi har
              en hård debatt om med bland annat Folkpartiet, är att införa gräddfiler
              i sjukvården. Vi vet att det finns en mycket stark folklig uppslutning
              kring likvärdiga villkor, lika rätt och lika tillgänglighet i
              sjukvården. Det finns en mycket stark folklig uppslutning kring
              att inte låta vinstintresset vara det som styr fördelningen av
              sjukvården.
            </seg>
            <seg n="9baf1de8">
              Därför lägger vi fram förslag om att alla landsting måste se
              till att ha en egenägd sjukvård. De får gärna arbeta med många
              entreprenörer, men de får icke sälja ut universitetssjukhus som
              vi har investerat i under så många år.
            </seg>
            <seg n="8872b87f">
              Jag är övertygad om att vi har en mycket stark folklig uppslutning
              bakom detta. Men, Folkpartiet, låt oss ta en diskussion om det
              med människor runtomkring i landet.
            </seg>
            <seg n="679d1513">
              Kvinnors löner
            </seg>
          </u>
          <note type="speaker" n="df489dbd">
            Anf. 41 LENA ADELSOHN LILJEROTH (m):
          </note>
          <u who="lena_adelsohn_liljeroth_f143e5_w" xml:id="i-6502f15338f78864-5" n="f7e1541e">
            <seg n="97a8abcb">
              Fru talman! Jag vill ställa en fråga till jämställdhetsminister
              Jens Orback.
            </seg>
            <seg n="cabea9c3">
              Jag har några påståenden som jag gärna vill testa på jämställdhetsministern.
              Det går bra att bara nicka bifall.
            </seg>
            <seg n="3b053fb7">
              Det första påståendet är: Det är bra med företagare. Ja, det
              tror jag att Jens Orback också tycker.
            </seg>
            <seg n="048258b8">
              Det andra påståendet: Det är bra med fler kvinnliga företagare.
              Det nickar Jens Orback och hela gruppen här bifall till mycket
              bra.
            </seg>
            <seg n="ae3d17a2">
              Det tredje påståendet: Jämställdheten främjas av fler kvinnliga
              företagare. Det var en nick där också.
            </seg>
            <seg n="299266b1">
              Då vill jag ställa min fråga som jag vill ha ett muntligt svar
              på. Ministern har själv drivit företag och vet att det är ett
              sätt att värna sin frihet, även om det är mycket slit. Det jag
              undrar är: Anser ministern att det stämmer att kvinnor i gemen
              har låga löner, i alla fall lägre löner än män?
            </seg>
          </u>
          <note type="speaker" n="015514c6">
            Anf. 42 Statsrådet JENS ORBACK (s):
          </note>
          <u who="unknown" xml:id="i-62328aa777840706-5" n="eae5a302">
            <seg n="ca0dc07a">
              Fru talman! Den sista frågan var huruvida det stämmer att kvinnor
              har lägre löner än män. Jag nickade instämmande på alla dina frågor,
              och jag kunde notera att också näringsministern nickade.
            </seg>
            <seg n="fc8c9818">
              Det är bra att kvinnor har samma rättigheter, skyldigheter och
              möjligheter som män i det här landet. Kvinnor har sämre löner
              i Sverige. Man brukar säga att vi inte kan hänvisa 8 % till något
              annat skäl än diskriminering på grund av kön.
            </seg>
            <seg n="3791b5ec">
              Den andra stora löneskillnaden är ju att de som arbetar på kvinnodominerade
              arbetsplatser generellt är lägre betalda. Därför är det väldigt
              viktigt att vi nu, när vi går in i en lönerörelse som är arbetsmarknadens
              parters huvudansvar, satsar på kvinnors löner.
            </seg>
            <seg n="73ccbebe">
              Den frågan var enkel att besvara. Kvinnor har generellt sett
              1820 % mindre i lön. Men det kommer säkert en följdfråga från
              dig, och den ser jag fram emot.
            </seg>
          </u>
          <note type="speaker" n="c9cd8d35">
            Anf. 43 LENA ADELSOHN LILJEROTH (m):
          </note>
          <u who="lena_adelsohn_liljeroth_f143e5_w" xml:id="i-6502f15338f78864-6" n="f7e1541e">
            <seg n="04587829">
              Fru talman! Ja, det är riktigt. Det blir fler frågor och kanske
              också ett påstående.
            </seg>
            <seg n="6141842e">
              Handelns utredningsinstitut har tittat på det här. Det finns
              också offentliga utredningar som visar att kvinnor i offentlig
              sektor tjänar bara 70 % av vad männen tjänar. Om man går över
              från offentlig till privat sektor tjänar kvinnor mer, runt en
              tusenlapp i månaden. Nu är de här uppgifterna något år gamla,
              men de är fortfarande aktuella.
            </seg>
            <seg n="f0da679b">
              När kvinnor går från arbete inom offentlig sektor, så att säga
              röstar med fötterna och går över till olika bemanningsföretag
              där de äntligen känner sig uppskattade, får bättre lön och mer
              att säga till om, vad svarar då vänstermajoriteten på det? Jo,
              med olika stopplagar, och inte bara det som Bo Könberg fick någon
              form av svar på tidigare.
            </seg>
            <seg n="7b2ddbb8">
              I går debatterade näringsutskottet olika frågor om kvinnors företagande.
              I den så kallade motionsslakten händer det inte så mycket, så
              man hänvisade till ett uttalande från i fjol, att man från regeringens
              sida vill skapa en särskild bolagsform utan särskilt vinstsyfte
              som ska komma att användas för kvinnors företagande inom områden
              som domineras av offentlig sektor.
            </seg>
            <seg n="5e71c3ec">
              Kvinnor ska alltså inte få tjäna pengar. De ska ställa upp mer
              eller mindre ideellt. Är det så det ska vara, att män fortsättningsvis
              ska få tjäna mera än kvinnor?
            </seg>
          </u>
          <note type="speaker" n="0103773e">
            Anf. 44 Statsrådet JENS ORBACK (s):
          </note>
          <u who="unknown" xml:id="i-62328aa777840706-6" n="eae5a302">
            <seg n="582c20c9">
              Fru talman! Jag kan ju börja med att svara nej på den sista frågan.
              Män ska inte tjäna mer pengar för att de är män. Men jag tror
              att man blandar ihop två saker här. Stopplagen handlar om akutsjukvården.
              Vi har inte gått emot att en del av primärvården läggs ut på läkare,
              kooperativ och privata alternativ. Men när det gäller akutsjukvården
              vill vi inte ha en gräddfil.
            </seg>
            <seg n="6eafe3a7">
              Jag vill också skicka tillbaka att det finns en del löneskillnader,
              men tittar vi på den privata sfären på fastighetsanställda och
              handelsanställda är det till och med så att Kommunal ligger en
              bra bit över, och jag hoppas att Kommunal ska ligga ännu mer över
              efter den här avtalsrörelsen och bli ett föredöme för de privata
              näringarna.
            </seg>
            <seg n="9fd8f8ed">
              När jag nu ändå pratar om näring så vill jag säga att det väl
              är i näringslivet som det finns väldigt mycket att göra. Vi har
              i dag 300 vd:ar i de största bolagen. Tre stycken är män. Det
              är otillständigt. Nej, nu sade jag fel: Tre stycken är kvinnor!
              Att tre stycken är män vore möjligen en vision, men det innebär
              obalans det också!
            </seg>
            <seg n="4873c3b7">
              Sveriges vapenimport från Vitryssland
            </seg>
          </u>
          <note type="speaker" n="cab89c60">
            Anf. 45 TORSTEN LINDSTRÖM (kd):
          </note>
          <u who="torsten_lindstrom_328841_w" xml:id="i-db7b72f47859891a-0" n="50db6865">
            <seg n="572c6533">
              Fru talman! I ett av våra närmaste grannländer hålls folket fånget
              av en brutal diktator, en tyrann som inte drar sig för att ogiltigförklara
              val, förbjuda partier eller helt sonika beordra mord på motståndare.
              Senast visades det här i Kalla fakta häromdagen. I Vitryssland
              längtar människor efter frihet men hålls isolerade. Detta land
              köper Sverige vapen ifrån.
            </seg>
            <seg n="93c047ef">
              När jag tidigare tagit upp det här i riksdagen och efterlyst
              en lag som reglerar att Sverige borde köpa vapen bara från demokratiska
              länder har olika ministrar sagt nej. Sverige borde inte med skattemedel
              gynna tyranner på det här sättet.
            </seg>
            <seg n="580fe990">
              Min fråga är därför, fru talman, till näringsministern, som i
              dag svarar på allmänpolitiska frågor, om regeringen tänker ändra
              sig och se till att Sverige slutar finansiera samvetslösa regimer
              som inte drar sig för att använda vapen mot sitt eget folk.
            </seg>
          </u>
          <note type="speaker" n="2ab205e7">
            Anf. 46 Näringsminister THOMAS ÖSTROS (s):
          </note>
          <u who="thomas_ostros_skolminister_w" xml:id="i-62328aa777840706-7" n="cf8b6106">
            <seg n="a8fcd81e">
              Fru talman! Låt mig, när det gäller frågan om Vitryssland och
              det styre som finns där, inleda med att socialdemokratin som rörelse
              varit mycket aktiv för att stötta de demokratiska krafterna i
              Vitryssland. Också regeringen är tydlig i kritiken mot det som
              händer i Vitryssland.
            </seg>
            <seg n="e7ab195e">
              Sedan är det riktigt att det finns en viss import, enligt uppgift
              import av kikarsikten, från Vitryssland. Det är också riktigt
              att det icke är förbjudet enligt de regelverk som vi har i dag.
              Jag jobbar själv inte konkret med den frågeställningen men tar
              med mig frågan och diskuterar med berörda inom Regeringskansliet.
            </seg>
            <seg n="2a77da6e">
              Jag tycker inte att det är lämpligt att ha en generell princip
              som gör att vi inte kan inhandla exempelvis kikarsikten från länder
              vilkas regimer vi samtidigt kritiserar. Det måste göras en individuell
              bedömning av vilka länder vi ska handla med i de här fallen.
            </seg>
          </u>
          <note type="speaker" n="095b38fb">
            Anf. 47 TORSTEN LINDSTRÖM (kd):
          </note>
          <u who="torsten_lindstrom_328841_w" xml:id="i-db7b72f47859891a-1" n="50db6865">
            <seg n="0d9fdb79">
              Fru talman! Tack, ministern, för det svaret! Vi som besökt Vitryssland
              och mött vitryssarna vet ju att de, precis som alla andra folk,
              längtar efter en helt annan framtid än den nuvarande. De indoktrineras
              ju i dag av regimen med en hemkokt brygd, brygd på kommunism,
              nationalism och främlingsfientlighet.
            </seg>
            <seg n="aea15e45">
              Frågan är därför vad som egentligen är viktigast för den socialdemokratiska
              regeringen. Näringsministern ger en liten öppning här men skyndar
              sig snabbt att stänga till den. Vad är viktigast: att köpa vapen
              och därmed vara med och finansiera en diktatur eller att fullt
              ut, utöver de insatser som kristdemokrater, socialdemokrater och
              andra redan gör i dag, arbeta för att det vitryska folket ska
              få uppleva demokrati, mänskliga rättigheter och en naturlig plats
              i den europeiska familjen? Jag ber att få påminna om att regeringen
              faktiskt tidigare svikit i liknande frågor, senast när det handlade
              om vapenhandel med en annan diktatur, Kina.
            </seg>
            <seg n="a2da3795">
              Frågan är: Är ministern och regeringen beredd att fullt ut stå
              upp för demokrati och mänskliga rättigheter och sätta stopp för
              den här vapenimporten, eller är profiten och det låga priset viktigare
              än mänskliga rättigheter?
            </seg>
          </u>
          <note type="speaker" n="5a5e5e85">
            Anf. 48 Näringsminister THOMAS ÖSTROS (s):
          </note>
          <u who="thomas_ostros_skolminister_w" xml:id="i-62328aa777840706-8" n="cf8b6106">
            <seg n="5cb4729f">
              Fru talman! Nu vidgar Torsten Lindström frågan till: Ska vi handla
              med länder som inte är demokratier? Jag tolkar Torsten Lindström
              så att han närmast tycker att Sverige icke ska handla med länder
              som inte har demokratiska system.
            </seg>
            <seg n="fa041f40">
              Regeringen är mycket engagerad i frågan om att driva på demokratisk
              utveckling globalt. Vi gör det via biståndspolitiken, utrikespolitiken
              och via vårt medlemskap i Europeiska unionen. Men vi menar också
              att handel som sådan är ett sätt att integrera länder in i ett
              gemensamt handelsutbyte som möjliggör påverkan. Så resonerar vi
              när vi handlar med Kina, en kommunistisk diktatur med förtryck
              av människor. Men om Kina isoleras riskerar det att få en mycket
              olycklig utveckling. Det behövs snarare mer handel och mer kontakter
              för att integrera Kina i världsekonomin. Så bör vi göra också
              med Vitryssland.
            </seg>
            <seg n="1ddb7f1a">
              När det gäller frågor om import och export av vapen är det en
              fråga där vi samarbetar mycket tätt mellan flera partier i kammaren
              för att hitta en bra avvägning av vad Sverige har för intressen
              och var vi ska sätta stopp vad gäller vilka länder som vi icke
              handlar med.
            </seg>
            <seg n="d3d78151">
              Arbetslösheten
            </seg>
          </u>
          <note type="speaker" n="a784f832">
            Anf. 49 MARGARETA ANDERSSON (c):
          </note>
          <u who="margareta_andersson_506e62_w" xml:id="i-16f60c486fd2c99e-0" n="00e95606">
            <seg n="abf008bd">
              Fru talman! Vi har sett på tv och läst i tidningar vad vi som
              jobbar med arbetsmarknadsfrågor länge har varit väl medvetna om,
              nämligen att vi har en hög arbetslöshet och att vi har en tillväxt
              i det här landet utan att det blir flera jobb.
            </seg>
            <seg n="2f1fcb4d">
              Nu vill jag fråga näringsministern vilka särskilda insatser och
              åtgärder som näringsministern avser att vidta för att öka antalet
              arbetstillfällen så att människor kan gå från arbetslöshet till
              ett värdigt liv där man har ett jobb.
            </seg>
          </u>
          <note type="speaker" n="9eacb9e2">
            Anf. 50 Näringsminister THOMAS ÖSTROS (s):
          </note>
          <u who="thomas_ostros_skolminister_w" xml:id="i-62328aa777840706-9" n="cf8b6106">
            <seg n="6558401f">
              Fru talman! Margareta Andersson tar upp den allra viktigaste
              politiska frågeställningen: att bekämpa arbetslösheten. Det är
              socialdemokratins hjärtefråga, och det är den fråga som regeringen
              prioriterar allra högst.
            </seg>
            <seg n="958a0272">
              Låt mig först konstatera att när vi lade fram budgetpropositionen
              i september, för några månader sedan, fick vi kritik av borgerliga
              partier och av många av marknadens aktörer som sade att den var
              för expansiv. Vi satsade för mycket på pengar till kommunerna,
              vi satsade för mycket på mer arbetsmarknadspolitiska åtgärder,
              vi sänkte skatten för småföretagare och vi vidtog en rad åtgärder
              för att stimulera ekonomin. Nu håller alla med oss om att det
              nog var riktigt att göra detta.
            </seg>
            <seg n="2889d57a">
              Nu har regeringen suttit och diskuterat inför vårpropositionen
              på Harpsund vilka ytterligare åtgärder vi behöver vidta för att
              pressa ned arbetslösheten, och det kommer vi att göra. Borgerligheten
              har ju bara ett svar till de arbetslösa: Försämra ersättningsnivåer
              och villkor så söker man effektivare och ger sig ut och jagar
              jobb. Det tror jag inte är en bra lösning för att bekämpa arbetslöshet
              i Sverige.
            </seg>
          </u>
          <note type="speaker" n="e66f1f5c">
            Anf. 51 MARGARETA ANDERSSON (c):
          </note>
          <u who="margareta_andersson_506e62_w" xml:id="i-16f60c486fd2c99e-1" n="00e95606">
            <seg n="26613946">
              Fru talman! Det var ett svar som inte gav särskilt mycket av
              innehåll. Man kommer att göra insatser, men vilka? Och över huvud
              taget: Hur ska man se till att företagen orkar växa i det här
              landet?
            </seg>
            <seg n="61b0f23e">
              Jag upplever att de små varslens tyranni nu råder, åtminstone
              i mitt hemlän, Jönköping. Man kanske inte lägger ned hela verksamheten,
              men man drar åt, man slimmar och man ser inte till att det blir
              fler anställda.
            </seg>
            <seg n="1a15326c">
              Vilka åtgärder avser näringsministern att vidta?
            </seg>
          </u>
          <note type="speaker" n="b2cf7962">
            Anf. 52 Näringsminister THOMAS ÖSTROS (s):
          </note>
          <u who="thomas_ostros_skolminister_w" xml:id="i-62328aa777840706-10" n="cf8b6106">
            <seg n="061200e8">
              Fru talman! Det handlar om en rad olika åtgärder. Det handlar
              om att stötta människor som blir arbetslösa med både en rimlig
              ersättning och bra arbetsmarknadspolitiska åtgärder så att de
              kan söka de nya jobben.
            </seg>
            <seg n="93adfde0">
              Det handlar om att tillsammans med industrin stärka Sveriges
              konkurrenskraft. Industriproduktionen ökar. Industriinvesteringarna
              beräknas öka med 20 % detta år. Det finns en framtidstro inom
              industrin.
            </seg>
            <seg n="a9cf86c7">
              Det handlar om att se till att tjänstesektorn nu tar fart. Det
              är det vi börjar se. Det börjar i storstadsområdena, och det sprider
              sig. Det gäller först den tjänstesektor som jobbar nära industrin.
              Den börjar nu anställa. Sedan sprider den sig vidare ut i tjänstesektorn.
              Vi börjar också se att varslen minskar och antalet lediga platser
              börjar öka. Men vi är inte nöjda med det, utan vi kommer att vidta
              ytterligare åtgärder.
            </seg>
            <seg n="66173998">
              Men borgerligheten erbjuder ju inget hopp i detta. Man samverkar
              inte för att stärka industrins konkurrenskraft man koncentrerar
              sig på att försämra för de utsatta människor som hamnar i svårigheter
              på grund av strukturomvandlingar. Det är inte särskilt attraktivt
              för medborgarna, tror jag.
            </seg>
            <seg n="c24ec564">
              Riksdagens manliga nätverk
            </seg>
          </u>
          <note type="speaker" n="208d3dc6">
            Anf. 53 LENNART GUSTAVSSON (v):
          </note>
          <u who="lennart_gustavsson_b9aa2d_w" xml:id="i-d5603158b4f1ce1d-0" n="d4e3321e">
            <seg n="da6e294c">
              Fru talman! I tisdags, på den internationella kvinnodagen, presenterade
              riksdagens manliga nätverk sin plattform. Plattformen omfattar
              tre punkter: att motverka människohandel för sexuellt utnyttjande,
              att motverka våld mot kvinnor och att arbeta för jämställdhet
              i arbetslivet. De män som är med i det nätverket nu 3540 stycken
              är det därför att vi hävdar att vi män måste bli mycket mer aktiva
              i den här debatten.
            </seg>
            <seg n="83803654">
              Min fråga till jämställdhetsministern är om jämställdhetsministern
              är beredd att för det första själv gå med, och för det andra rekommendera
              sina manliga kolleger, varav i alla fall åtta är tjänstlediga
              riksdagsledamöter, att gå med i det nätverket.
            </seg>
          </u>
          <note type="speaker" n="b67a33d4">
            Anf. 54 Statsrådet JENS ORBACK (s):
          </note>
          <u who="unknown" xml:id="i-62328aa777840706-11" n="eae5a302">
            <seg n="8790717b">
              Fru talman! Jag hörde att du räknade upp tre saker som ni vill
              arbeta med: det sexuella våldet, våldet mot kvinnor och jämställdhet
              i arbetslivet. Det låter väldigt bra, men innan jag vill säga
              om jag vill gå med vill jag nog veta lite mer om vad som står
              i stadgarna. Jag har ingen rädsla för manliga nätverk. Jag tror
              snarare tvärtom att män också måste med i jämställdhetsarbetet.
            </seg>
            <seg n="a16b10e4">
              Jag vill då passa på och tala om en sak. Den 8 mars var det kvinnodagen.
              Den 18 mars har jag bjudit in män till en samling. Då bjuder jag
              in representanter för fackföreningsrörelse, idrottsrörelse och
              manliga nätverk i Piteå och på andra håll i landet. Det gör jag
              därför att man ska stötta varandra, utbilda varandra och förstå
              att det är en fråga om makt.
            </seg>
            <seg n="045bd270">
              Utifrån det arbetet hoppas jag att jämställdheten tar ett kliv
              vidare. Det måste den göra, och det kan den göra om också män
              engagerar sig. Därför är jag väldigt glad att ni har bildat den
              här föreningen.
            </seg>
          </u>
          <note type="speaker" n="5f3d098f">
            Anf. 55 LENNART GUSTAVSSON (v):
          </note>
          <u who="lennart_gustavsson_b9aa2d_w" xml:id="i-d5603158b4f1ce1d-1" n="d4e3321e">
            <seg n="9586b929">
              Fru talman! Det var bra att du tog det på rätt sätt. Det sade
              jag för att visa att vi män faktiskt behövs i debatten.
            </seg>
            <seg n="ec33841c">
              Ett av våra syften är att motverka människohandel för sexuellt
              utnyttjande. Vi har bland annat i en gemensam artikel undertecknad
              av manliga ledamöter för samtliga partier sagt: Vi män har ett
              särskilt ansvar eftersom majoriteten av köparna är män. Vi har
              ett ansvar att motarbeta de underliggande mönstren och verka för
              en reell jämställdhet som innebär att alla människor oavsett kön
              eller ursprung har samma värde.
            </seg>
            <seg n="4e628d1e">
              Vi vill utmana alla män att verkligen sätta sig in i frågan,
              att föra debatten i sammanträdesrummen, på verkstadsgolvet, på
              byggnadsställningarna, på affärsresorna och i alla andra sammanhang.
              Vi vill ta upp diskussionen och försöka att tränga igenom de vanliga
              klyschorna om jämställda köpare och säljare. Vi måste våga ta
              upp diskussionen även i de mest obekväma situationerna.
            </seg>
            <seg n="215f1958">
              Min följdfråga är: Tar regeringen upp diskussionen med sina kolleger
              även i de mest obekväma situationerna?
            </seg>
          </u>
          <note type="speaker" n="dbb76c08">
            Anf. 56 Statsrådet JENS ORBACK (s):
          </note>
          <u who="unknown" xml:id="i-62328aa777840706-12" n="eae5a302">
            <seg n="897ddc20">
              Fru talman! De frågorna tar jag upp överallt. Ibland uppfattar
              man det som att det kan vara en obekväm diskussion. Det gäller
              till exempel prostitution och människohandel om man befinner sig
              på ett ministermöte i Europa. I Europa och i delar av världen
              går utvecklingen åt motsatt håll.
            </seg>
            <seg n="4ecf5fca">
              När jag talar om en sexköpslag som gör att vi förbjuder köp av
              sexuella tjänster skakar man på huvudet och säger: Det här är
              världens äldsta yrke. Men när man sitter ned en timme och talar
              om att det handlar om mäns våld mot kvinnor och att det går att
              förändra förstår också till slut ministrar och andra som befinner
              sig i länder där prostitutionen är legaliserad att man kan se
              det på ett annat sätt.
            </seg>
            <seg n="90562f75">
              Man kan förändra, och politik är viljan att förändra.
            </seg>
            <seg n="d780d49e">
              Den kidnappade svensken i Irak
            </seg>
          </u>
          <note type="speaker" n="e7e727e3">
            Anf. 57 KAJ NORDQUIST (s):
          </note>
          <u who="kaj_nordquist_bb6932_w" xml:id="i-62328aa777840706-13" n="496472f5">
            <seg n="61f26559">
              Fru talman! Det här är en fråga om den svenske medborgaren Minas
              Ibrahim al-Yousifi som är kidnappad i Irak. De som har kidnappat
              honom har naturligtvis ingen som helst respekt för mänskliga rättigheter
              och demokrati och för de åtta miljoner irakier som tog möjligheten
              att rösta fritt nyligen. Jag undrar hur läget är i dag. Vad gör
              regeringen, och vad händer just nu?
            </seg>
          </u>
          <note type="speaker" n="af74c43b">
            Anf. 58 Näringsminister THOMAS ÖSTROS (s):
          </note>
          <u who="thomas_ostros_skolminister_w" xml:id="i-62328aa777840706-14" n="cf8b6106">
            <seg n="6a513d6e">
              Fru talman! Det är en mycket allvarlig fråga. Det är en fråga
              som den svenska polisen arbetar med i samarbete med utrikesförvaltningen.
              Det är viktigt att jag inte säger mer än så av hänsyn till att
              för mycket av diskussion kring detta kan försvåra för den här
              personen.
            </seg>
          </u>
          <note type="speaker" n="060c0085">
            Anf. 59 KAJ NORDQUIST (s):
          </note>
          <u who="kaj_nordquist_bb6932_w" xml:id="i-62328aa777840706-15" n="496472f5">
            <seg n="ebf4a85c">
              Fru talman! Vi drar väl alla våra strån till stacken på vårt
              sätt. Min partikamrat här i riksdagen Mariam Osman Sherifay har
              i dag åkt till Medelhavsparlamentet MPA på engelska och Medelhavsparlamentets
              generalförsamling. Hon avser där att på olika sätt verka i den
              här frågan. Det gör hon bland annat genom att träffa människor
              och försöka bygga nätverk.
            </seg>
            <seg n="5d20d929">
              Hon har också tillsammans med ordföranden i det muslimska rådet
              i Sverige vädjat till det sunnimuslimska prästerskapet att släppa
              den svenske medborgaren utifrån humanistiska principer och också
              principer i islam. Det tycker jag är oerhört väsentligt att vi
              på olika sätt kan göra.
            </seg>
          </u>
          <note type="speaker" n="943693fe">
            Anf. 60 Näringsminister THOMAS ÖSTROS (s):
          </note>
          <u who="thomas_ostros_skolminister_w" xml:id="i-62328aa777840706-16" n="cf8b6106">
            <seg n="3ea4c640">
              Fru talman! Jag delar helt Kaj Nordquist uppfattning att det
              krävs aktivitet från många och att man genom opinionsbildning,
              frivilliga krafter och i politiska partier driver denna fråga.
            </seg>
            <seg n="42534120">
              Från regeringens sida vill jag inte säga mer än hur arbetet nu
              går till. Polisen är inkopplad, och utrikesförvaltningen stöder
              arbetet.
            </seg>
            <seg n="7879eb41">
              Drogtest i skolan
            </seg>
          </u>
          <note type="speaker" n="2d941e24">
            Anf. 61 TORKILD STRANDBERG (fp):
          </note>
          <u who="torkild_strandberg_1b24ee_w" xml:id="i-628f781918f1ca9c-0" n="6d818e78">
            <seg n="05180e13">
              Fru talman! Jag vill ställa en fråga till skolministern. För
              att kunna bekämpa ett narkotikamissbruk måste man känna till det.
              Känner man inte till ett missbruk kan man heller inte göra någonting
              åt det.
            </seg>
            <seg n="6f6e1d4d">
              I Helsingborgs kommun har man därför infört drogtest på vissa
              av gymnasiets linjer. Detta har Skolverket kritiserat, och det
              hävdar att det står i strid med gällande rätt.
            </seg>
            <seg n="bfb1db33">
              Jag vill därför fråga skolministern om han avser att vidta några
              åtgärder för att drogtest i skolan ska bli tillåtna.
            </seg>
          </u>
          <note type="speaker" n="1a058674">
            Anf. 62 Statsrådet IBRAHIM BAYLAN (s):
          </note>
          <u who="unknown" xml:id="i-62328aa777840706-17" n="eae5a302">
            <seg n="f9a86d16">
              Fru talman! Jag känner inte till det enskilda fallet i Helsingborg
              och kan därför inte heller kommentera det. Generellt sett skulle
              jag finna det mycket olyckligt om vi skulle börja ha generella
              narkotikatest.
            </seg>
            <seg n="7fc38673">
              Det är redan så i dag i skolans styrdokument att man ska ha en
              god diskussion kring narkotika- och drogfrågor för att hjälpa
              till att förebygga missbruk av olika sorter. Det kan handla om
              alltifrån alkoholmissbruk till missbruk av både lätta och tunga
              droger.
            </seg>
            <seg n="b810d17a">
              Men några generella narkotikatest kan jag inte tänka mig att
              vi ska införa i den svenska skolan.
            </seg>
          </u>
          <note type="speaker" n="eb30da89">
            Anf. 63 TORKILD STRANDBERG (fp):
          </note>
          <u who="torkild_strandberg_1b24ee_w" xml:id="i-628f781918f1ca9c-1" n="6d818e78">
            <seg n="03b818a8">
              Fru talman! Min följdfråga blir i så fall hur skolministern avser
              att bekämpa ett okänt missbruk.
            </seg>
            <seg n="375bee2d">
              Man gjorde dessa test i Helsingborg. Vid ett tillfälle testade
              man 150 elever. Av dessa 150 upptäckte man ett drogmissbruk hos
              13 elever hos vilka det var fullständigt oväntat. Hos 13 av 150
              elever fanns ett okänt och oväntat narkotikamissbruk.
            </seg>
            <seg n="47b34a31">
              Det är säkert bra med samtal och diskussioner i klassrummen,
              skolministern, men ett okänt missbruk kan inte bekämpas. Hur hade
              skolministern upptäckt missbruket hos de 13 eleverna i Helsingborg?
            </seg>
          </u>
          <note type="speaker" n="c9e0222d">
            Anf. 64 Statsrådet IBRAHIM BAYLAN (s):
          </note>
          <u who="unknown" xml:id="i-62328aa777840706-18" n="eae5a302">
            <seg n="94be8bc0">
              Fru talman! För den socialdemokratiska regeringen är tryggheten
              i skolan oerhört viktig. Det är också därför vi har klara och
              tydliga instruktioner i våra styrdokument för skolan. Man ska
              ta en ordentlig diskussion om droger och drogers verkan.
            </seg>
            <seg n="f354d1c8">
              Men att från det gå till allmänna och generella drogtest i hela
              skolsystemet därför att vi vet att vi har både vuxna i vårt samhälle
              men tyvärr också ungdomar som missbrukar droger är att vidta en
              alltför drastisk åtgärd.
            </seg>
            <seg n="71673021">
              Det skulle vara ett stort ingrepp i den enskildes integritet
              om man på grund av att vi tyvärr har ett fåtal som hamnat i drogmissbruk
              skulle säga att de 1,2 miljoner elever vi har i vårt land ska
              genomgå generella drogtest. Det är ett alltför stort ingrepp.
            </seg>
            <seg n="d21791f6">
              Om det är någonting som Folkpartiet driver visar det återigen
              hur långt Folkpartiet har gått till höger. Man har lämnat socialliberalismen
              och allt som handlar om att respektera varandra därhän.
            </seg>
            <seg n="3af910dd">
              Infrastrukturpaketet till Trollhättan
            </seg>
          </u>
          <note type="speaker" n="fc97064a">
            Anf. 65 ELIZABETH NYSTRÖM (m):
          </note>
          <u who="elizabeth_nystrom_e92376_w" xml:id="i-dffb5f8528bac189-0" n="e936cbd2">
            <seg n="0054254d">
              Fru talman! Jag vill ställa min fråga till statsrådet Thomas
              Östros.
            </seg>
            <seg n="2ea3edd0">
              I fredags kom beskedet om framtiden för bilfabriken i Trollhättan.
              Det var ett besked som mottogs väl. Alla hade hoppats in i det
              längsta att Saabfabriken skulle få fortsätta att tillverka Saabbilar
              och leva upp till den gamla slogan: Saabs värde varar.
            </seg>
            <seg n="5211ef55">
              Så blev nu inte fallet. Men tillverkningen ska till viss del
              fortgå i Trollhättan till år 2010 enligt GM:s löfte. Nu oroar
              sig många i Trollhättan för, vilket är naturligt, om regeringen
              kommer att hålla sitt löfte om Trollhättepaketet. Det gäller utbyggnaden
              av riksväg 45 och järnvägen till Göteborg.
            </seg>
            <seg n="8eb6b205">
              Min konkreta fråga till ministern är därför: Kommer det infrastrukturpaketet
              man gjort upp om att genomföras på utlovad tid?
            </seg>
          </u>
          <note type="speaker" n="4fcbf09b">
            Anf. 66 Näringsminister THOMAS ÖSTROS (s):
          </note>
          <u who="thomas_ostros_skolminister_w" xml:id="i-62328aa777840706-19" n="cf8b6106">
            <seg n="34f76314">
              Fru talman! Jag besökte Trollhättan i fredags. Jag träffade fackliga
              organisationer, kommunalråd från Trollhättan och närliggande kommuner
              och företagsledningen. Från regeringens sida står vi väldigt starkt
              vid Trollhättan och det paket som vi har lagt fram för att stärka
              Trollhättan.
            </seg>
            <seg n="e31724f3">
              Det handlar om att riksvägen till Göteborg blir fyrfilig. Det
              handlar om investeringar i tågtrafiken. Men det handlar också
              om stora satsningar på forskning och utveckling med bilindustrin
              i regionen. Det är ett väldigt viktigt arbetssätt att samverka
              tillsammans.
            </seg>
            <seg n="086f39d4">
              Det finns också ett framtidshopp även bland centerpartister och
              folkpartister som samarbetar med socialdemokraterna i regionen
              om att Saabfabriken kommer att kunna få en bra framtid. Man kommer
              fortsättningsvis att tillverka Saab och också andra bilmodeller,
              och man har möjlighet att få tillverka prestigebilar inom GM.
            </seg>
            <seg n="cd869ff7">
              Avgörande för Saabs utveckling är försäljningen av Saabbilar
              till kunderna. Vi står fast vid att samverka med fordonsindustrin.
              Det finns en mycket framgångsrik sådan i Sverige. Borgerligheten
              har lagt fram förslag om att inte samverka och inte satsa på gemensamma
              forskningsprojekt. Det är skillnaden mellan oss.
            </seg>
          </u>
          <note type="speaker" n="4f288771">
            Anf. 67 ELIZABETH NYSTRÖM (m):
          </note>
          <u who="elizabeth_nystrom_e92376_w" xml:id="i-dffb5f8528bac189-1" n="e936cbd2">
            <seg n="85c158a1">
              Fru talman! Jag kan inte tacka för svaret, för jag fick inget
              direkt svar på min fråga.
            </seg>
            <seg n="62f25048">
              Utbyggnaden både av vägen och av järnvägen borde ha skett för
              mer än tio år sedan. Det blev till slut en lösning i panik. Pengar
              har nu tagits från andra angelägna projekt som finns i den gällande
              infrastrukturplanen. Många andra står utan de nödvändiga vägsatsningar
              som utlovats.
            </seg>
            <seg n="d7b344b3">
              Nu först har man tillsatt arbetsgrupper och strategigrupper för
              att få ett handlingsprogram för den svenska bilindustrin, som
              ministern nämnde. Arbetslösheten stiger och sysselsättningen står
              stilla. Jag vet att många kommuner står inför stora problem. Min
              fråga blir därför om regeringen har en plan, så att man har bättre
              framförhållning i fortsättningen, och vad gör regeringen för att
              det ska skapas nya arbeten och företag?
            </seg>
          </u>
          <note type="speaker" n="2f7b5e0c">
            Anf. 68 Näringsminister THOMAS ÖSTROS (s):
          </note>
          <u who="thomas_ostros_skolminister_w" xml:id="i-62328aa777840706-20" n="cf8b6106">
            <seg n="8116a23f">
              Fru talman! Sverige har en mycket framgångsrik fordonsindustri.
              Vi har fyra världsberömda märken som produceras, utvecklas och
              tillverkas i Sverige. Tre av dem går bättre än någonsin.
            </seg>
            <seg n="46582842">
              Volvo både när det gäller personbilar och lastvagnar och Scania
              säljer mer än någonsin och går mycket bra. Volvo Lastvagnar anställde
              2 000 personer under förra året. Det fjärde märket, Saab, har
              haft lönsamhetsproblem under tio år, men får nu en möjlighet att
              utveckla sin produktion och tillverkning. Man säger att Saab är
              ett svenskt bilmärke som ska utvecklas i Sverige och produceras
              i Trollhättan. Det tycker jag är att ge en framtidschans, och
              det tycker också borgerliga politiker i regionen. Men på det nationella
              planet verkar man vilja göra allmänpolitik av detta, när borgerligheten
              i denna kammare i själva verket lägger fram förslag om att ta
              bort pengar från forskningssatsningar som är riktade mot fordonsindustrin.
              Det är inte ett klokt sätt att hantera viktiga industriella frågor.
            </seg>
            <seg n="06c8f5d5">
              Hivsmittade barn i Afrika
            </seg>
          </u>
          <note type="speaker" n="81e8dec3">
            Anf. 69 ROSITA RUNEGRUND (kd):
          </note>
          <u who="rosita_runegrund_7e4bb1_w" xml:id="i-10f141e5e9de90b8-0" n="eecd1c0b">
            <seg n="73eb78ed">
              Fru talman! Jag skulle vilja ställa en fråga till biståndsminister
              Carin Jämtin. Det handlar om barn och hiv/aids.
            </seg>
            <seg n="e0f11434">
              Som riksdagsledamot har jag haft förmånen att få besöka flera
              länder nere i Afrika. Bland annat har jag fått besöka barnhem
              och träffa barn som har drabbats av hiv/aids. Har man en gång
              hållit ett sådant barn i sina armar och sett det i ögonen har
              man en skyldighet att vara detta barns röst, både mot den egna
              regeringen och mot andra länders regeringar.
            </seg>
            <seg n="dcc666b8">
              UD har gett ut en skrift som heter Barn som drabbas av hiv/aids
              . Den kan man finna på hemsidan. Där står bland annat att investering
              i framtida generationer är en svensk strategi. Därför vill jag
              fråga biståndsministern: Är hon beredd att ge mer medel så att
              gravida och nyförlösta kvinnor får möjlighet att få bromsmediciner
              i de länder som är drabbade av hiv/aids?
            </seg>
          </u>
          <note type="speaker" n="ac6ac11e">
            Anf. 70 Statsrådet CARIN JÄMTIN (s):
          </note>
          <u who="carin_jamtin_bistandsminister_w" xml:id="i-62328aa777840706-21" n="5fb194bc">
            <seg n="5fd2a690">
              Fru talman! Rosita Runegrund tar upp en fråga som är helt central
              i det svenska biståndssamarbetet. Och precis som hon beskriver
              kan man känna sig hopplös när man träffar barn som har drabbats
              av en sjukdom som kommer att leda till att deras liv troligen
              blir mycket kort. Därför ska vi göra det bästa vi kan av utvecklingssamarbetet,
              så att det blir så bra som möjligt. Det är det ena.
            </seg>
            <seg n="1bdf83e6">
              Det andra vi måste göra är att förhindra att fler barn drabbas
              av hiv. I aidsarbetet måste vi jobba både med information, med
              medicinering av de drabbade och med forskning på olika sätt för
              att ta fram ett vaccin. I detta sammanhang måste de prioriteringar
              som rör information och medicinering på landnivå göras av de länder
              vi samarbetar med. I den dialogen för vi självfallet fram barns
              och gravida kvinnors rättigheter till medicinering.
            </seg>
          </u>
          <note type="speaker" n="d2843ef5">
            Anf. 71 ROSITA RUNEGRUND (kd):
          </note>
          <u who="rosita_runegrund_7e4bb1_w" xml:id="i-10f141e5e9de90b8-1" n="eecd1c0b">
            <seg n="56bb55e4">
              Fru talman! Det låter väldigt bra att man för fram detta och
              att man säger att man gör det i dialog med fattigdomsstrategierna.
            </seg>
            <seg n="bec916da">
              Experter vid en konferens i Addis Abeba 2003 varnade för att
              upp till 1525 % av barn i tolv av Afrikas länder kommer att bli
              föräldralösa. Jag frågar återigen: Är ministern beredd att mer
              kraftfullt sätta in resurser så att gravida får möjlighet till
              bromsmedicin, så att det blir något vi kan mäta? Vi vet ju att
              mer pengar i dag avsätts till bistånd. Är ministern beredd att
              ge mer pengar till detta?
            </seg>
          </u>
          <note type="speaker" n="845a15db">
            Anf. 72 Statsrådet CARIN JÄMTIN (s):
          </note>
          <u who="carin_jamtin_bistandsminister_w" xml:id="i-62328aa777840706-22" n="5fb194bc">
            <seg n="4f21a304">
              Fru talman! Sverige har under flera år haft bekämpningen av hiv/aids
              som en huvudprioritering inom biståndssamarbetet. Vi har i det
              sammanhanget som en del i alla våra landsstrategier att man ska
              prata och att man lovar att ställa krav på att det ska finnas
              både information, medicinering och satsning på unga flickor, som
              ju också drabbas, och på barn.
            </seg>
            <seg n="52fdb015">
              Att det behövs mer pengar till aidsområdet är helt uppenbart.
              På måndag i nästa vecka påbörjas på svenskt initiativ den första
              påfyllnadskonferensen någonsin för att fylla på den så kallade
              globala fonden mot aids, tbc och malaria. Självfallet tar aids
              upp den största delen av fondens utrymme. Att det behövs mer pengar
              är vi helt medvetna om.
            </seg>
            <seg n="3f751b0d">
              Tyvärr räcker inte ens den stora svenska biståndsbudgeten här.
              Den viktigaste frågan är faktiskt att få andra länder att också
              ekonomiskt prioritera aidsbekämpning i sina biståndsbudgetar.
            </seg>
            <seg n="ca24d930">
              Förmånssystem för speciallivsmedel
            </seg>
          </u>
          <note type="speaker" n="7e9a762b">
            Anf. 73 CATHARINA BRÅKENHIELM (s):
          </note>
          <u who="catharina_brakenhielm_4c3300_w" xml:id="i-c0ad794e24e6246f-0" n="247eafa1">
            <seg n="3a038e9c">
              Fru talman! Jag har en fråga till socialminister Berit Andnor.
            </seg>
            <seg n="fc904b3f">
              Vi har ett system för högkostnadsskydd som är kopplat till sjukdom
              och funktionshinder. Men en stor patientgrupp har behov som inte
              täcks av högkostnadsskyddet. Det är alla de som behöver speciallivsmedel
              för att kunna fungera och må bra. Det system som i dag finns för
              denna grupp fungerar dåligt.
            </seg>
            <seg n="41fbac47">
              Det har gjorts ett antal utredningar. 1999 kom utredningen Mat
              som medicin , där man bland annat föreslog att ett medicinskt
              konstaterat behov av speciallivsmedel skulle jämställas med behov
              av läkemedel och att man då skulle få samma samhällsstöd. De utredningar
              som har gjorts har legat länge hos regeringen, och några lagförslag
              har ännu inte lagts fram. Det finns en stor grupp som tålmodigt
              väntar på en förändring.
            </seg>
            <seg n="1b5d5f1a">
              Min fråga till ministern är: Avser ministern att komma med något
              förslag till ett mer rättvist förmånssystem för speciallivsmedel?
            </seg>
          </u>
          <note type="speaker" n="c64559f4">
            Anf. 74 Socialminister BERIT ANDNOR (s):
          </note>
          <u who="berit_andnor_minister_for_nordiskt_samarbete_w" xml:id="i-62328aa777840706-23" n="e610b24c">
            <seg n="262e6bbc">
              Fru talman! Precis som Catharina Bråkenhielm säger är det väldigt
              viktigt att de som till följd av ett funktionshinder har ökade
              kostnader för kost liksom för mediciner och hjälpmedel i övrigt
              inte drabbas mer än andra på grund av detta. Det är en anledning
              till att regeringen har haft en utredning tillsatt som har arbetat
              just med frågor som rör merkostnader till följd av funktionshinder.
            </seg>
            <seg n="0813bb32">
              Hjälpmedelsutredningen lämnade sitt betänkande i slutet på förra
              året. Nu är det föremål för ett beredningsarbete. Remisstiden
              löper fortfarande vi är nu inne i de sista dagarna och därefter
              kommer vi att bereda denna fråga vidare i Regeringskansliet. Därefter
              kan regeringen återkomma i denna fråga.
            </seg>
          </u>
          <note type="speaker" n="a451608a">
            Anf. 75 CATHARINA BRÅKENHIELM (s):
          </note>
          <u who="catharina_brakenhielm_4c3300_w" xml:id="i-c0ad794e24e6246f-1" n="247eafa1">
            <seg n="7595bf5e">
              Fru talman! För mig är det bara viktigt att det händer något,
              så att man verkligen jämställer detta och att till exempel de
              människor som har behov av sondmatning vid anorexi eller liknande
              inte drabbas av jättehöga kostnader. Man har ju en konstaterad
              sjukdom som man kan leva drägligt med om man får rätt kost. Jag
              ser fram emot att det kommer ett bra förslag.
            </seg>
            <seg n="bdba5e68">
              Ideella krafter
            </seg>
          </u>
          <note type="speaker" n="0511c0f9">
            Anf. 76 KENNETH JOHANSSON (c):
          </note>
          <u who="kenneth_johansson_321141_w" xml:id="i-6e35a1d6ddc67d67-0" n="461c377c">
            <seg n="10f2cd7e">
              Fru talman! Att människor tar egna initiativ är en grundförutsättning
              för utveckling. Vi måste forma ett samhälle som tacksamt tar emot
              och stöttar frivilliga initiativ. I dag behandlas de ideella krafterna
              mycket styvmoderligt av staten. Vad den ena handen ger tar den
              andra raskt tillbaka.
            </seg>
            <seg n="51874ffb">
              Jag och en kollega har i dag presenterat en rapport som vi har
              döpt till Ideella lyftet . Vi pekar där på ett stort antal förslag
              på vad som kan göras för att lyfta fram de ideella krafterna.
            </seg>
            <seg n="bfd1837f">
              Det handlar till exempel om att få sunda och rättvisa spelregler
              mellan samhället och föreningslivet, att pröva möjligheten till
              avdragsrätt för gåvor till ideella organisationer, att se på upphandlingsreglerna,
              att se på forskningen kring den sociala ekonomin som är eftersatt
              och att stoppa idéer om att momsbelägga ideell verksamhet där
              det hör hemma i papperskorgen.
            </seg>
            <seg n="8ebd35ab">
              Min fråga till Jens Orback är om han delar min och Centerpartiets
              uppfattning att vi behöver stärka de ideella krafterna.
            </seg>
          </u>
          <note type="speaker" n="463fa6a6">
            Anf. 77 Statsrådet JENS ORBACK (s):
          </note>
          <u who="unknown" xml:id="i-62328aa777840706-24" n="eae5a302">
            <seg n="26d937da">
              Fru talman! De ideella krafterna är mycket viktiga. Jag har ett
              förflutet för inte så länge sedan från den kommunala sektorn.
              När det gäller omsorg sköts den i dag väl av kommunerna, men den
              sköts till 80 % av anhöriga. I den stadsdel där jag jobbade var
              vi väldigt noga med att stötta de ideella krafterna. I det fallet
              handlade det om en centralorganisation som heter Viljan dit man
              kunde vända sig.
            </seg>
            <seg n="8dac5d6a">
              Jag vill också se på detta i ett nationellt perspektiv eftersom
              föreningsrörelsen är vår demokratis infrastruktur. Vi tittar just
              nu, utifrån en utredning om att stötta föreningslivet inom ramen
              för Samsam som Kenneth Johansson säkert känner till, på hur vi
              kan förbättra stödet för de ideella krafterna just för att de
              är demokratins infrastruktur. Om vi inte får dem att mötas med
              våra andra ambitioner då stannar den demokratiska processen upp.
              De ideella krafterna är mycket viktiga där.
            </seg>
            <seg n="e41e4697">
              Jag ska i mitt nästa inlägg komma tillbaka till hur man får skilja
              på detta och de betalda insatser som också måste göras.
            </seg>
          </u>
          <note type="speaker" n="8a3b004c">
            Anf. 78 KENNETH JOHANSSON (c):
          </note>
          <u who="kenneth_johansson_321141_w" xml:id="i-6e35a1d6ddc67d67-1" n="461c377c">
            <seg n="c7f31c5f">
              Fru talman! Föreningslivet, Folkrörelse-Sverige och den sociala
              ekonomin betyder mycket. Det verkar vi vara överens om. Jag vet
              av egen erfarenhet från det politiska föreningslivet, men också
              från den samlade bygdegårdsrörelsen i landet och även från andra
              sammanhang, att det alltför ofta finns en ideologisk skillnad
              där vänsterkrafterna, om jag får uttrycka det så, förlitar sig
              på det offentliga och ropar på mer stat och mer kommun medan Centerpartiet,
              och även andra borgerliga partier, ser ett egenvärde i att människor
              engagerar sig och deltar med eget arbete.
            </seg>
            <seg n="febe7aed">
              Jag tolkar Jens Orbacks svar med exemplen från välfärdsområdet
              så att det finns ett intresse och en öppning för att vi ska stärka
              även de ideella krafterna på det området. Jag tolkar det positivt.
              Vi har nyligen lagt fram en rapport om volontärverksamhet. Det
              är exempel på ett område där man kan gå vidare.
            </seg>
            <seg n="b3147c7b">
              I budgetpropositionen sägs att en utredare ska se på den statliga
              folkrörelsepolitiken. Min fråga är: Hur bevakar Jens Orback att
              det blir bredd, att det inte blir en utredare utan att det blir
              ett brett engagemang?
            </seg>
          </u>
          <note type="speaker" n="dc231b84">
            Anf. 79 Statsrådet JENS ORBACK (s):
          </note>
          <u who="unknown" xml:id="i-62328aa777840706-25" n="eae5a302">
            <seg n="ef31dd93">
              Fru talman! Utredningen har i uppdrag att lyssna till hela Förenings-Sverige
              så jag tror att det blir bredd i den utredningen.
            </seg>
            <seg n="a9bcdc4f">
              Den ideologiska skiljelinje som Kenneth Johansson pekar på kanske
              jag får ta till mig och då ge min egen definition. När jag en
              gång blir gammal vill jag inte vara beroende av ideella krafter.
              Då vill jag, via mina skatter, också få del av välfärdssamhället
              oberoende av vem jag är, vem jag känner eller vem som kommer till
              mig. Men oj vad glad jag blir om någon också kommer frivilligt.
            </seg>
            <seg n="754c1e2e">
              Vi får inte lägga på de ideella krafterna att de ska ta över
              vårt välfärdssamhälle. Det är en viktig extrainsats, men den ska
              inte ersätta vårt välfärdssystem.
            </seg>
            <seg n="69954b18">
              Barn som far illa
            </seg>
          </u>
          <note type="speaker" n="4191c79f">
            Anf. 80 SOLVEIG HELLQUIST (fp):
          </note>
          <u who="solveig_hellquist_851c2a_w" xml:id="i-30cc44e24046482d-0" n="204f34c2">
            <seg n="598637b0">
              Fru talman! Jag vill ställa en fråga till socialminister Berit
              Andnor om barn som far illa.
            </seg>
            <seg n="d640c2b8">
              Vi har på senare tid ofta talat om barnkonventionen, barns bästa
              och barnperspektivet. Vi har även fört in begreppet barns bästa
              i olika lagar. Själv upplever jag att allt tal om barns bästa
              mest handlar om en munnens bekännelse. Ett aktuellt exempel är
              de apatiska barnen.
            </seg>
            <seg n="b6d767ca">
              Min fråga rör socialtjänsten, som jag menar saknar verktyg att
              i tillräcklig utsträckning hjälpa barn. Eftersom socialtjänsten
              bygger på frivillighet och samtycke far barn ofta illa, men inte
              så illa att LVU är tillämplig, och står utan stöd i samhället.
              Jag talade med en socialsekreterare häromdagen som sade att det
              ofta måste komma många anmälningar innan något händer. Det är
              väl därför anmälningsskyldigheten inte fungerar.
            </seg>
            <seg n="9d530048">
              Min fråga är: Vilka åtgärder tänker socialministern vidta för
              att barn som far illa, men inte så illa att LVU är tillämplig,
              får erforderligt skydd?
            </seg>
          </u>
          <note type="speaker" n="00f0db3b">
            Anf. 81 Socialminister BERIT ANDNOR (s):
          </note>
          <u who="berit_andnor_minister_for_nordiskt_samarbete_w" xml:id="i-62328aa777840706-26" n="e610b24c">
            <seg n="92b761d7">
              Fru talman! Precis som Solveig Hellquist säger är det naturligtvis
              oerhört viktigt att vi i allt beslutsfattande verkligen tar hänsyn
              till barnets bästa, att vi integrerar ett barnperspektiv. Det
              är också bakgrunden till vårens satsning som Barnombudsmannen
              gör på uppdrag av regeringen, nämligen att i en rad konferenser,
              i dialog med kommuner och landsting, diskutera just hur vi på
              ett bättre sätt ska kunna integrera ett barnperspektiv i alla
              de olika delar där barn möter vuxna och där besluten har stor
              betydelse.
            </seg>
            <seg n="e3d9b8ef">
              När det gäller socialtjänsten måste jag säga att min reflexion
              kring det som Solveig Hellquist säger är att barnets bästa innebär
              att man alltid i de fall barn far illa ska vidta de åtgärder som
              krävs. Det finns inte några gränser satta för detta. Den möjligheten
              är och ska vara socialtjänstens uppdrag.
            </seg>
          </u>
          <note type="speaker" n="81f38c0f">
            Anf. 82 SOLVEIG HELLQUIST (fp):
          </note>
          <u who="solveig_hellquist_851c2a_w" xml:id="i-30cc44e24046482d-1" n="204f34c2">
            <seg n="b385e060">
              Fru talman! Tack för svaret. Jag köper dock inte riktigt det
              svaret, för verkligheten inom socialtjänsten är den att det går
              att hjälpa barn och föräldrar som samtycker till frivilliga åtgärder.
              Det kan handla om kontaktperson, samtal med socialsekreterare,
              kanske ett avlastningshem.
            </seg>
            <seg n="ed3414c5">
              Jag vill påstå att det finns barn som far ganska så illa, men
              eftersom man inte samtycker står dessa barn utan hjälp. Det är
              för den gruppen, som alltså inte får hjälp, jag efterlyser insatser
              från socialministern. Är ministern beredd att titta på just den
              gruppen barn?
            </seg>
          </u>
          <note type="speaker" n="adfc8cb0">
            Anf. 83 Socialminister BERIT ANDNOR (s):
          </note>
          <u who="berit_andnor_minister_for_nordiskt_samarbete_w" xml:id="i-62328aa777840706-27" n="e610b24c">
            <seg n="e3c55f65">
              Fru talman! Goda och trygga uppväxtvillkor för våra barn är prioriterat
              för oss alla. Genom samhällets olika insatser vill vi skapa förutsättningar
              för den tryggheten.
            </seg>
            <seg n="479ee9b0">
              Socialtjänsten har ett klart och tydligt uppdrag, vilket innebär
              att man ska se till barnets bästa i alla de olika insatser som
              görs. Hur man sedan organiserar arbetet i respektive kommun är
              något som ligger till beslut hos de lokala myndigheterna. Det
              är naturligtvis oerhört viktigt att på ett mycket tidigt stadium
              se de barn som på något sätt far illa. Det är just genom tidiga
              förebyggande insatser som man kan komma till rätta med de problem
              och den utsatthet som barn och unga har.
            </seg>
            <seg n="0f457c4e">
              Jag upprepar att detta klart och tydligt framgår av den socialtjänstlag
              som vi har. Om det finns ingen tvekan.
            </seg>
            <seg n="98cfcdf6">
              Lärarlönerna
            </seg>
          </u>
          <note type="speaker" n="081a153a">
            Anf. 84 MARGARETA PÅLSSON (m):
          </note>
          <u who="margareta_palsson_95a546_w" xml:id="i-1eec3e97b02ac09c-0" n="8fe7b716">
            <seg n="2b4bc2ef">
              Fru talman! Min fråga går till skolministern.
            </seg>
            <seg n="34ad5c2c">
              Vi har vid frågestunden i dag redan diskuterat de låga kvinnolönerna,
              och jag är säker på att vi båda har intresse av att få upp dem.
              En del av dessa finns inom skolans område. Antingen kommunerna
              anställer mer personal eller höjer de redan anställdas löner så
              ska allt tas ur samma kommunkassa.
            </seg>
            <seg n="7f31d3d6">
              Jag undrar om skolministern har någon uppfattning om vad en kommun,
              som har en begränsad summa pengar att röra sig med, ska göra.
              Ska kommunen höja de redan anställda kvinnornas löner eller anställa
              fler? Då kanske det blir fråga om obehörig personal som anställs
              för de pengarna.
            </seg>
          </u>
          <note type="speaker" n="ac1d17fe">
            Anf. 85 Statsrådet IBRAHIM BAYLAN (s):
          </note>
          <u who="unknown" xml:id="i-62328aa777840706-28" n="eae5a302">
            <seg n="16f09e80">
              Fru talman! Kvaliteten i den svenska skolan är avhängig vilken
              personalgrupp vi har. För den socialdemokratiska regeringen har
              det varit viktigt att ha så många lärare och så mycket annan personal
              som behövs i skolan för att garantera tryggheten, studieron och
              lärandet.
            </seg>
            <seg n="5a5da381">
              Det är också därför vi under de senaste åren har kunnat göra
              avsevärda satsningar på skolan genom att rikta pengar till den
              svenska skolan. Det handlar om 5 miljarder över fem år. Genom
              detta har vi kunnat bidra till att det har anställts fler människor
              i skolan fler lärare och andra specialister. Det är någonting
              som vi ska fortsätta med, för det är en grundförutsättning för
              att ge våra barn en bra utbildning.
            </seg>
            <seg n="24e1ed2f">
              När det sedan handlar om nivåerna på lärarlönerna så är detta
              självfallet viktigt för att yrket i sig ska vara attraktivt. Just
              nu pågår en löneförhandling mellan arbetsmarknadens parter, det
              vill säga Kommunförbundet och lärarorganisationerna. Det vore
              mig främmande att som ansvarigt statsråd blanda mig i de fria
              förhandlingarna. Det tror jag inte skulle leda till något gott.
            </seg>
          </u>
          <note type="speaker" n="49c6a579">
            Anf. 86 MARGARETA PÅLSSON (m):
          </note>
          <u who="margareta_palsson_95a546_w" xml:id="i-1eec3e97b02ac09c-1" n="8fe7b716">
            <seg n="b5bea9c3">
              Fru talman! Nej, inte ens jag tänker blanda mig i de avtalsförhandlingarna.
            </seg>
            <seg n="38be14cc">
              Men jag skulle vilja ställa en följdfråga. I Nacka kommun har
              det nämligen uppstått ett problem. Nacka höjer kraftigt lönerna
              både för lärare och för omsorgspersonal mer än vad avtalet kräver.
              De extra löneökningarna tar det extra utrymme som fanns i årets
              budget. Därför finns det inga pengar till att öka personalen i
              skolan, och därför får inte Nacka heller några Wärnerssonpengar.
              Däremot höjer ju Nacka kvaliteten, precis som skolministern och
              regeringen vill. Det blir kompetent personal. Kommunens extra
              löneökningar kostar Nacka ungefär 30 miljoner kronor årligen,
              vilket nära nog är exakt vad de uteblivna Wärnerssonpengarna skulle
              ha uppgått till.
            </seg>
            <seg n="f8e5b6ab">
              Mina frågor är: Tycker skolministern att det är bra att höja
              lönerna, som Nacka kommun har gjort? Inser skolministern att sådana
              satsningar som Wärnerssonpengar och Hallengrenpengar faktiskt
              kan hjälpa till att hålla kvinnolönerna nere?
            </seg>
          </u>
          <note type="speaker" n="57ca7422">
            Anf. 87 Statsrådet IBRAHIM BAYLAN (s):
          </note>
          <u who="unknown" xml:id="i-62328aa777840706-29" n="eae5a302">
            <seg n="20c8a412">
              Fru talman! Det är för mig en gåta hur en tillförsel av resurser
              till den svenska skolan skulle kunna hålla tillbaka lönerna. Det
              är naturligtvis viktigt att vi satsar på den svenska skolan, och
              det vill vi socialdemokrater fortsätta att göra.
            </seg>
            <seg n="69aaa8d7">
              När det handlar om Nacka kommun och att den inte, som Margareta
              Pålsson säger, får ta del av de så kallade Wärnerssonpengarna
              så är det enda villkoret för att ta del av dessa pengar att man
              anställer fler lärare och andra specialister i skolan. Det är
              viktigt att vi gör det, för vi har haft ett 90-tal med ganska
              tuffa besparingar i skolan. På vissa områden har det också fått
              försämrade kunskapsresultat som följd.
            </seg>
            <seg n="8225ae14">
              Därför är det, och kommer att vara, viktigt för den svenska socialdemokratiska
              regeringen att de här pengarna, de 5 miljarder som vi använder
              för att se till att det blir fler lärare och andra specialister
              i skolan, också används till det. Annars, det vill säga om man
              som i Nacka kommun med en borgerlig majoritet väljer att skära
              ned på antalet lärare och andra specialister i skolan, har man
              inte möjlighet att ta del av pengarna.
            </seg>
            <seg n="fa870ff8">
              Jämställda föräldrar
            </seg>
          </u>
          <note type="speaker" n="0f940dc8">
            Anf. 88 CONNY FOGELSTRÖM (s):
          </note>
          <u who="unknown" xml:id="i-62328aa777840706-30" n="eae5a302">
            <seg n="9638754f">
              Fru talman! Jag har en fråga till statsrådet Jens Orback i hans
              egenskap av jämställdhetsminister.
            </seg>
            <seg n="fef3fb71">
              Vi vet alla att kvinnor och män inte har samma förutsättningar
              på arbetsmarknaden i dag. Bevisen på detta är många. Bland annat
              tjänar kvinnor mindre, får sämre kompetensutveckling och återfinns
              i otryggare anställningar. En av orsakerna, och den största orsaken,
              till bristen på jämställdhet i arbetslivet är att kvinnor tar
              ett större ansvar för familj och hem än vad männen gör.
            </seg>
            <seg n="e6b2bf1b">
              Jag tror att om ansvaret delades mer lika så skulle förutsättningarna
              för ett jämställt arbetsliv också öka. En nyckelfråga här är förstås
              föräldraförsäkringen.
            </seg>
            <seg n="b8e298f3">
              Precis som det övriga svenska socialförsäkringssystemet borde
              föräldraförsäkringen mer knytas till individen. Det skulle inte
              bara stärka kvinnornas plats på arbetsmarknaden utan också ge
              männen ett tydligare ansvar som föräldrar.
            </seg>
            <seg n="dd922bc7">
              Jag anser att familjepolitiken i större utsträckning än i dag
              måste anpassas till ett modernt arbetsliv och därmed även anamma
              en mer jämställd inriktning.
            </seg>
            <seg n="1a208467">
              Nu undrar jag hur jämställdhetsministern ser på en mer delad
              föräldraförsäkring.
            </seg>
          </u>
          <note type="speaker" n="ed2bbc1f">
            Anf. 89 Statsrådet JENS ORBACK (s):
          </note>
          <u who="unknown" xml:id="i-62328aa777840706-31" n="eae5a302">
            <seg n="25c278c5">
              Fru talman! Jag sitter här bredvid socialministern. Vi sitter
              också tillsammans i samma beredningsgrupp, som tittar på detta.
              Vi är överens om att vi vill ha en föräldraförsäkring som gör
              att män tar ut mer föräldraledighet. Ingen skulle ha någonting
              emot att män också på sikt tog ut lika mycket. Det vore förmätet
              av mig att föregå den gruppen och även den utredare som sitter.
            </seg>
            <seg n="692836f6">
              Men jag kanske kan säga några ord generellt om detta. Jag tror
              att det är enormt viktigt att man börjar från början med jämställdhet.
              Jag var på en kvinnojour i Harlem i förra veckan. Även där hamnade
              vi till slut i frågan om mäns ansvar för barn och familj. Innan
              man får det ansvaret att bli allvarligt och utbyggt kan vi inte
              lösa problemen med mäns våld mot kvinnor och inte heller den arbetsmarknad
              som du talar om.
            </seg>
            <seg n="6cc3fd9d">
              För mig är detta alltså en väldigt viktig fråga. Min förhoppning
              är att vi kommer tillbaka med ett bra förslag, som också innebär
              ett kliv framåt.
            </seg>
          </u>
          <note type="speaker" n="2b10af8d">
            Anf. 90 CONNY FOGELSTRÖM (s):
          </note>
          <u who="unknown" xml:id="i-62328aa777840706-32" n="eae5a302">
            <seg n="02eab1b2">
              Fru talman! Jag tackar statsrådet för det.
            </seg>
            <seg n="6a615d45">
              Skälet till frågan är att det har sett ungefär likadant ut sedan
              Statistiska centralbyrån började mäta lönerna 1992. Kvinnolönerna
              ligger på ungefär drygt 80 % av de manliga lönerna. Ingenting
              händer. Jag tror att en stor del av roten till det är att kvinnorna
              tar ett större ansvar för hem och familj.
            </seg>
            <seg n="9893ef8a">
              Men det finns också andra exempel på hur samhällets strukturer
              och regelverk fortfarande befäster könsrollerna och de sanktioner
              som gör att föräldraskapet i första hand är mammans ansvar. Ett
              sådant exempel är regelverket om utbetalningen av barnbidraget,
              som automatiskt betalas ut till mamman. Det kan inte heller delas.
            </seg>
            <seg n="411c47ba">
              Hur ställer sig statsrådet till en mer flexibel lösning på barnbidraget
              så att även pappan kan få del av det?
            </seg>
          </u>
          <note type="speaker" n="f4befdbc">
            Anf. 91 Socialminister BERIT ANDNOR (s):
          </note>
          <u who="berit_andnor_minister_for_nordiskt_samarbete_w" xml:id="i-62328aa777840706-33" n="e610b24c">
            <seg n="7ef3eba7">
              Fru talman! När det gäller barnbidraget så kan jag säga att det
              handlar om en lagstiftning som finns sedan 1947. Där utgick man
              ifrån att barnbidraget skulle gå helt och hållet till mamman.
              Vi lever i ett helt annat samhälle i dag, där mammor och pappor
              delar på ansvaret för sina barn.
            </seg>
            <seg n="a6eb52b9">
              Just för att titta över hur vi på bästa sätt skulle kunna lösa
              frågan om att få ett könsneutralt barnbidrag har vi gett det gamla
              Riksförsäkringsverket, nuvarande Försäkringskassan, i uppdrag
              att titta på hur vi skulle kunna utforma en lagstiftning som är
              könsneutral. Jag väntar ett svar inom bara någon en vecka från
              Försäkringskassan på den frågan.
            </seg>
            <seg n="f91b37b8">
              Sedan kommer det naturligtvis att remissbehandlas och beredas
              vidare i regeringen innan det kan komma något förslag.
            </seg>
            <seg n="6c343a88">
              Alkoholskatterna
            </seg>
          </u>
          <note type="speaker" n="0a0fd5f8">
            Anf. 92 ULRIK LINDGREN (kd):
          </note>
          <u who="ulrik_lindgren_17a42e_w" xml:id="i-fa448ee2734550b8-0" n="a5aa42ab">
            <seg n="bb31213c">
              Fru talman! För ett år sedan sänkte Finland alkoholskatterna
              med i genomsnitt 33 %. Ett par finska ministrar uttalar nu en
              viss ånger. De skulle helst vilja se höjningar igen av alkoholskatter
              i Finland eftersom följderna har blivit mer alkoholskador genom
              en kraftigt ökad konsumtion i Finland totalt sett en liter per
              person och år.
            </seg>
            <seg n="5774063f">
              Vilka slutsatser drar regeringen av de finska erfarenheterna?
              Tänker ni av näringspolitiska skäl framhärda i alkoholskattesänkningsförslag
              till riksdagen och därmed välja att blunda för de ökade skador
              vi får av höjd alkoholkonsumtion? Eller hur blir det? Kan ni ge
              något besked i dag?
            </seg>
            <seg n="dbd58aa1">
              Jag gissar att socialminister Andnor är närmast sörjande för
              frågan.
            </seg>
          </u>
          <note type="speaker" n="fbc3f11c">
            Anf. 93 Näringsminister THOMAS ÖSTROS (s):
          </note>
          <u who="thomas_ostros_skolminister_w" xml:id="i-62328aa777840706-34" n="cf8b6106">
            <seg n="85af321d">
              Fru talman! Det blir jag som svarar, och det är inget tecken
              på att det här är en näringspolitisk fråga. Det är en socialpolitisk
              fråga som i högsta grad berör flera i regeringen.
            </seg>
            <seg n="86e1326a">
              Det är klart att det är oerhört viktigt med ett brett arbete
              för att hålla alkoholkonsumtionen nere. Då är Systembolaget ett
              viktigt verktyg som vi har, och som vi har kvar, i den alkoholpolitiska
              arsenalen att använda oss av.
            </seg>
            <seg n="cad3c2ee">
              Det bekymmer vi har är en ökad införsel över gränserna och den
              minskade försäljning som vi ser inom Systembolaget. Det riskerar
              att minska det verktygets slagkraft för att hålla tillbaka alkoholkonsumtionen.
              Vi riskerar också att få en ökad alkoholkonsumtion bland ungdomar.
            </seg>
            <seg n="456a20ed">
              Samtidigt är vi väl medvetna om att en skattesänkning i sig kan
              göra att Systembolagets behåller sin position. Men det riskerar
              också att få negativa effekter. Detta måste avvägas. Ansvarig
              minister, Morgan Johansson, arbetar med ytterligare initiativ
              både för att förebygga med information och för att med olika typer
              av insatser hålla tillbaka alkoholkonsumtionen. Vi följer utvecklingen
              mycket noggrant.
            </seg>
          </u>
          <note type="speaker" n="99c8f1f0">
            Anf. 94 ULRIK LINDGREN (kd):
          </note>
          <u who="ulrik_lindgren_17a42e_w" xml:id="i-fa448ee2734550b8-1" n="a5aa42ab">
            <seg n="440becfc">
              Fru talman! Det är riktigt att det här är en svår avvägningsfråga.
              Kristdemokraterna vill inte ha en skattesänkning på alkoholen
              eftersom det skulle medföra ännu större skador än vi redan har
              med nuvarande konsumtionsnivå. Vi vet i och för sig om en rad
              metoder som skulle vara bra för att kompensera vad en skattesänkning
              skulle kunna åstadkomma. Men hela den apparaten är inte på plats.
              Även om man ska vara optimistisk så verkar det inte heller särskilt
              troligt att vi har en sådan oerhört kraftfull satsning i övrigt
              på kompenserande åtgärder att vi skulle slippa undan en konsumtionsökning
              som skulle medföra allvarligare ytterligare skador.
            </seg>
            <seg n="7d39994a">
              Frågorna kvarstår alltså: Vilket intryck tar ni egentligen av
              Finland? Hur vägs det in? Vilket intryck tar ni av Folkhälsoinstitutets
              rapport Sänkt spritskatt ger nya dödsfall ? Där har de gjort en
              skattning av vad en 40-procentig spritskatt skulle medföra av
              ökade skador. Kommer ni att bortse från detta och med öppna ögon
              ta ökade alkoholskador för att genomföra en skattesänkning?
            </seg>
          </u>
          <note type="speaker" n="aff16aa5">
            Anf. 95 Näringsminister THOMAS ÖSTROS (s):
          </note>
          <u who="thomas_ostros_skolminister_w" xml:id="i-8eebf6c27aa5aa36-0" n="cf8b6106" next="i-185dc608a5ba7697-0">
            <seg n="9f68e9ca">
              Fru talman! Detta är en oerhört viktig folkhälsofråga som vi
              tar på mycket stort allvar. Folkhälsominister Morgan Johansson
              jobbar mycket aktivt med att också stötta kommuner och regioner
              i det förebyggande arbetet för att hålla tillbaka alkoholkonsumtionen.
            </seg>
            <seg n="569735bc">
              Men det är klart att man inte kan ta så lätt på en mycket svår
              frågeställning som Kristdemokraterna gör genom att säga att vi
              helt och hållet kan utesluta en skattesänkning. Vi ser ju att
              införseln över gränserna är mycket stor. I vissa delar av landet
              har den införsel som kommer från länder med mycket billigare alkohol
              börjat dominera alkoholkonsumtionen. Det var detta man reagerade
              på i Finland genom en mycket kraftig sänkning av alkoholskatten
              med 40 %. Nu för man en debatt om man ska höja den marginellt
              igen. Vi följer detta mycket noggrant.
            </seg>
            <seg n="f99a02ba">
              Vi kommer att fortsätta att agera, följa utvecklingen och ta
              nya initiativ med insikt om att det inte finns något lätt grepp
              som att bara sitta still, vilket Kristdemokraterna föreställer
              sig.
            </seg>
          </u>
          <note n="94b5462f">
            Anf. 96 TREDJE VICE TALMANNEN:
          </note>
          <u who="thomas_ostros_skolminister_w" xml:id="i-185dc608a5ba7697-0" n="cf8b6106" prev="i-8eebf6c27aa5aa36-0">
            <seg n="096c1118">
              Det fick bli den sista frågan och det sista svaret. Vi tackar
              deltagande statsråd och ledamöter och förklarar frågestunden avslutad.
            </seg>
          </u>
          <note n="47cc3790">
            12 § (forts. från 10 §) Kriminalvårdsfrågor (forts. JuU17)
          </note>
          <note type="speaker" n="77f560bd">
            Anf. 97 KARIN GRANBOM (fp):
          </note>
          <u who="karin_granbom_ellison_c00b7e_w" xml:id="i-05541c3b79989c0a-0" n="c4d96302">
            <seg n="dc064e89">
              Fru talman! Generaldirektören för kriminalvården har sagt att
              om kriminalvården hade varit ett privat företag hade han begärt
              verksamheten i konkurs. Tänk så bra det hade varit om vi hade
              kunnat lägga ned kriminalvården! Vad skönt det skulle vara att
              bli av med hela kriminalvårdsproblemet, slippa alla skulder, slippa
              en verksamhet där få, om ens någon, vet vad man har för långsiktiga
              mål och bli av med en verksamhet där man inte vet vad investerade
              pengar ger för resultat!
            </seg>
            <seg n="0d8fbc91">
              Men det går inte att lägga ned kriminalvården. Vissa i regeringen
              och majoriteten har kanske lyckats tänka bort kriminalvården,
              men den existerar och kommer nödvändigtvis att fortsätta göra
              så.
            </seg>
            <seg n="cf038d2f">
              Prognoser som har gjorts över inflödet av antalet intagna visar
              att under de närmaste åren kommer fler än i dag att bli placerade
              i kriminalvården. Vissa kommer att tillbringa några dagar i häkte,
              och andra kommer att påbörja årslånga straff i fängelse. Oavsett
              tidslängden kommer händelsen att påverka dem. Tiden i kriminalvården
              kan bli avgörande i de här människornas liv.
            </seg>
            <seg n="af496cc0">
              Det kan vara då de blir av med sitt missbruk och kanske för första
              gången får träffa en psykolog. Det kan vara en tid då de lär sig
              att samarbeta och får hjälp att skapa förutsättningar för framtida
              jobb.
            </seg>
            <seg n="2975729a">
              Men det kan också bli precis tvärtom. Tiden i kriminalvården
              kan bli en period då tron på samhället fullständigt går i kras
              och misstro och hopplöshet biter sig fast. Det kan bli en tid
              då kanske även hämndkänslor växer till. Sysslolösheten ger tillfälle
              till planering av nya brott. Att trängas med andra intagna kan
              förvärra problem med missbruk och psykisk störning. När den intagne
              kommer ut är han tillbaka på ruta gå och står där med sina plastkassar
              och undrar vart han ska ta vägen.
            </seg>
            <seg n="f5fb6040">
              Om inga rejäla förändringar sker i kriminalvårdspolitiken kommer
              många att få uppleva det senare tragiska alternativet; medborgarna
              kan räkna med stora återfall i brott. Hur kan jag då påstå detta?
              Jag tittar på innehållet i kriminalvården i dag. Sysslolösheten
              är stor på majoriteten av dagens anstalter. På vissa anstalter
              är sysselsättningsmöjligheterna obefintliga. Det är ren förvaring
              av människor det handlar om. Ändå ska det göras fler besparingar,
              och visionerna lyser med sin frånvaro.
            </seg>
            <seg n="a3b2b962">
              Varje intagen borde vara sysselsatt i 40 timmar i veckan. Det
              kan handla om att utföra ett arbete, gå i behandling eller utbilda
              sig. Detta skulle ge struktur och ordning på verkställigheten,
              och många intagna skulle ges förutsättningar för att leva i samhället.
            </seg>
            <seg n="18969256">
              Jag har läst en utvärdering av anstalten Kolmården. Denna anstalt
              är byggd på idén att intagna ska arbeta med underhåll och annat
              på anstalten. Där räknar man med att 30 timmar är full sysselsättning,
              och trots detta kan man inte ordna full sysselsättning.
            </seg>
            <seg n="27f2f39c">
              När generaldirektören besökte utskottet förra veckan frågade
              någon varför man inte sätter intagna i arbete i högre grad. Arbete
              har inte varit på modet, svarade generaldirektören. Att arbeta
              är inte på modet. Det är ju helt galet. Sätt upp mätbara mål om
              utvidgat arbete på anstalt och öka inkomsterna för arbetsdriften!
              Se till att en del uppgifter är så pass kvalificerade att de intagna
              kan hänvisa till arbetserfarenhet när de kommer ut i samhället.
            </seg>
            <seg n="8a66bb42">
              Behandlingsverksamheten måste få en ny inriktning. Väldigt många
              i kriminalvården har missbruksproblem. I princip kommer nästan
              alla tunga missbrukare dit.
            </seg>
            <seg n="1817da9a">
              Jag har också läst Brås utvärdering om den särskilda narkotikasatsningen.
              Den här satsningen visar sig inte ha varit särskilt lyckad. Det
              som har hänt är att nya avdelningar har inrättats, ett antal tjänster
              har tillsatts och personal har utbildats. Men arbetet med missbrukarna
              har inte förändrats särskilt mycket, utan missbruket fortsätter.
              Man kan inte se något resultat i form av minskat antal återfall
              i brott. Utöver målet att reducera missbruket ville man att den
              här satsningen skulle leda till en kraftig minskning av införseln
              av narkotika. Detta har misslyckats. Införselmängderna är lika
              stora som förr.
            </seg>
            <seg n="ad2c2ed7">
              Skulle man besöka en anstalt i dag skulle man se att ungefär
              en fjärdedel av de intagna är dömda för våldsbrott. Satsningen
              på behandling av våldsbrottslingar är ändå mycket liten. Av alla
              tusentals våldsbrottsdömda har bara några hundra fullföljt program
              mot våld under det senaste året. ART är kriminalvårdens specialiserade
              program mot våld. Förra året fullföljde 110 personer det här programmet.
              Knappt 200 sägs ha påbörjat program mot våld i nära relationer.
              Det är alltså 300 personer av många tusen.
            </seg>
            <seg n="f80429c2">
              Något annat som inte är bra är att man inte alls når upp till
              målsättningen att alla intagna ska ha en individuellt anpassad
              behandlingsplan. I dag har mindre än 40 % en egen verkställighetsplan.
            </seg>
            <seg n="658d718f">
              När det gäller behandling vill jag slutligen säga att jag inte
              tror att det är en bra strategi att satsa stora pengar på korta
              kurser vars verkan inte följs upp. Vad som krävs är behandling
              under hela påföljden och att behandlingen i flera fall också följs
              upp efter frigivning.
            </seg>
            <seg n="9e5d0456">
              Allt påverkansarbete sker i möte med andra människor. Detta leder
              mig till att tala om kriminalvårdens personal. Personalen är utan
              tvekan kriminalvårdens största resurs men också den största kostnaden.
              Utan bra personal finns det ingen chans att de intagna kommer
              bättre ut i samhället. Man ska också komma ihåg att personalen
              är en del av säkerheten.
            </seg>
            <seg n="953e7461">
              I dag är det stor omsättning på personal inom kriminalvården.
              Lönerna är låga, tiderna är oregelbundna och jobbar man på en
              anstalt som i stor utsträckning enbart syftar till att förvara
              intagna är arbetet inte särskilt stimulerande. Arbetsmiljön kan
              vara påfrestande med hot och våld hängande i luften.
            </seg>
            <seg n="90971e75">
              Trots en svår arbetssituation väntar stora nedskärningar. I år
              ska 250300 vårdare bort. Värt att notera är att på landets fyra
              säkerhetsanstalter ska hela 60 tjänster bort. Färre ska ta hand
              om fler trots att vi vet att de intagna har blivit farligare och
              har mer problem än tidigare.
            </seg>
            <seg n="86b22d70">
              Utbildningsnivån hos många i personalen är låg. Ungefär hälften
              av de fast anställda har tvåårig gymnasieutbildning eller mindre.
              Utbildningsnivån måste höjas. Trots detta sparar man på personalutbildningen.
              År 2003 satsades 5 300 kr i vidareutbildning per anställd. Förra
              året sänktes beloppet med mer än 2 000 kr.
            </seg>
            <seg n="b973c238">
              Besparingar på personalen görs för att få budgeten i balans.
              Förra året gick kriminalvården nämligen 420 miljoner back. Anslagskrediten
              närmade sig den kritiska 10-procentsgränsen, och regeringens anseende
              räddades genom att man stoppade alla kostnader i slutet av året
              och sköt fram dem till i år.
            </seg>
            <seg n="b789f2b8">
              Den ekonomiska situationen kommer att bli ännu sämre i år om
              inte mer pengar skjuts till. Om det inte anslås 500 miljoner redan
              i vår kan kriminalvården inte betala ut löner och hyra och i slutet
              av året kommer anslagskrediten att uppgå till helt orimliga 1617
              %.
            </seg>
            <seg n="ce726f64">
              Representanter för majoriteten har talat om satsningar på kriminalvården.
              Det finns inga satsningar. De pengar som skjuts till är påfyllnad
              i skuldhålet, och den miljard regeringen lovat för kommande år
              kommer att slukas av en nödvändig utbyggnad. Innehållet i verksamheten
              kommer med planerade anslag inte att få en krona.
            </seg>
            <seg n="cc560f7f">
              Inom de närmaste åren måste 1 800 nya platser fram. Men just
              nu står det still. Det går inte att bygga för pengar man inte
              har. Ett antal väntanstalter har kommit till, men vad finns det
              för innehåll på dessa? Jag har varit på anstalten i Norrköping,
              som numera är en väntanstalt. Det bästa jag såg var paketering
              av rep. Det är väl okej, men utöver detta gör de intagna i princip
              ingenting. De väntar på bättre tider, man kan hoppas.
            </seg>
            <seg n="3b8ef30b">
              Vad gör då majoriteten i väntan på bättre tider? Jo, man ser
              till att omvandla fängelsestraff till fotboja. Antalet övervakningar
              med fotboja, elektronisk kontroll, ska dubbleras. Men frivården
              får inga extra anslag för att ta hand om detta nya uppdrag. Det
              ska rymmas inom ram, och förhoppningsvis ska allt fungera lika
              bra ändå. Förresten slipper frivården inte heller besparingar.
              Situationen är bisarr.
            </seg>
            <seg n="a84904ee">
              Sista delen av mitt anförande vill jag ägna åt kriminalvårdsanstalten
              Kolmården.
            </seg>
            <seg n="810e1c17">
              Kolmårdenanstalten invigdes i augusti förra året. Redan då var
              jag bekymrad och oroad. Nu visar det sig att denna oro var befogad.
              Vi medborgare fick löftet att enbart personer som hade strafftid
              upp till ett år skulle placeras där definitivt inga sexualbrottslingar
              och inga rattfyllerister. Inga personer med vårdbehov skulle vara
              där. Det skulle bli billigt och avlasta kriminalvården.
            </seg>
            <seg n="867b921f">
              Redan efter ett halvår ser vi att så inte blev fallet. Personer
              dömda för grova brott har placerats på anstalten. En pedofil blev
              felplacerad, och nu tvingas förskolan Kolmårdstrollen som ligger
              intill anstalten flytta eftersom ingen kan garantera att detta
              inte händer igen. Maxstrafftiden för de intagna har justerats
              upp och ligger nu på två år i stället för ett. Detta är väl ett
              sätt att hitta intagna att placera där, för bara drygt hälften
              av platserna är belagda. Det ger dyra dygnskostnader. De 2 miljoner
              kronor som var avsatta för investeringar har överskridits med
              nära 600 %, delvis som en följd av slöseri i form av dyra Kinneviksmöbler
              och åkmotorgräsklippare. Som jag tidigare sade lyckas man inte
              sysselsätta de intagna ens 30 timmar i veckan.
            </seg>
            <seg n="5d825a6f">
              Projekt Kolmården var en önskedröm. Nu har verkligheten kommit
              i fatt oss, och det är dags för en rejäl granskning.
            </seg>
            <seg n="ec902f64">
              Svensk kriminalvård präglas av kaos. Ytterst ansvarig är regeringen
              och majoriteten i denna kammare. Med hänvisning till utredning
              och utvecklingsarbete avslår de alla möjligheter till förändringar
              i närtid. Jag är inte ensam om att vara besviken. Härmed yrkar
              jag bifall till reservation 1 om en ny kriminalvårdspolitik.
            </seg>
          </u>
          <note type="speaker" n="2dd0a6f6">
            Anf. 98 PETER ALTHIN (kd):
          </note>
          <u who="peter_althin_e6dce4_w" xml:id="i-7d2ac232de18b6a9-0" n="aef924a6">
            <seg n="e4715981">
              Fru talman! Ärade ledamöter, framför allt de närvarande men också
              de frånvarande! Alla åhörare! Jag hade gärna hälsat också justitieministern
              välkommen hit till denna viktiga debatt, men han har väl någonting
              annat för sig som vi inte får reda på i dag.
            </seg>
            <seg n="5c7203d9">
              För att inte glömma det yrkar jag bifall till reservation 1 under
              punkt 1. Jag står bakom alla övriga kristdemokratiska reservationer.
            </seg>
            <seg n="4062ebe4">
              Kriminalvårdsfrågor är ju rubriken, och visst finns det frågor.
              Men de svar regeringen skulle förväntas ha lämnat finns tyvärr
              inte. Man skulle kunna tala om, vilket har gjorts tidigare härifrån
              talarstolen, en kriminalvård i förfall eller möjligen i fritt
              fall.
            </seg>
            <seg n="a9adcdb3">
              Den kristdemokratiska ideologin sätter människan i centrum. Detta
              vägleder oss och bygger upp vår syn på rättssamhället. De värderingar
              som finns i samhället avspeglas också i rättssamhället.
            </seg>
            <seg n="0b57f019">
              Målet för kriminalpolitiken är att minska brottsligheten och
              öka tryggheten i samhället. Det är ett väldigt hårt och långsiktigt
              arbete som bland annat innebär att människor ska förändra sitt
              förhållningssätt till livet. För detta krävs personal som är utbildad
              för ändamålet. Det behövs en kvalitetshöjning för personalen på
              anstalterna så att vi över huvud taget kan tala om en kriminalvård
              värd namnet. En sådan har vi inte i dag, och därför måste den
              reformeras.
            </seg>
            <seg n="624d2482">
              Vi kristdemokrater har en mängd förslag på hur vi ska nå en kriminalvård
              som är värd namnet så att vi slipper uppror, våldshandlingar,
              återfall i brott och så vidare.
            </seg>
            <seg n="c31041b6">
              Bland annat vill vi, som jag tidigare sagt, åtgärda den bristande
              personalvården och förbättra utbildningen inom kriminalvården.
              Vi har en återfallsfrekvens i brottslighet efter avtjänat straff
              som visar att kriminalvården är ineffektiv, för att inte säga
              helt misslyckad. Jag har haft många kontakter med anställda och
              intagna på anstalter som entydigt har pekat på den mycket bekymmersamma
              situation som råder på anstalterna. Det finns en sysslolöshet
              och brist på sysselsättning på anstalterna som är en säkerhetsrisk
              och som jag inte kan förstå varför regeringen inte tar på allvar.
              Påverkandeprogrammen har försämrats, möjligheterna när det gäller
              motivationsavdelningar har försämrats och personalresurser har
              skurits ned, vilket bland annat har lett till långtidssjukskrivningar.
            </seg>
            <seg n="e9ee3fb9">
              Försämringarna visar på en mycket kortsiktig, för att inte säga
              fullständigt misslyckad, kriminalpolitik från regeringen. Jag
              säger inte detta med någon glädje; jag bara konstaterar faktum.
              Detta vill vi ändra på. Det ansvaret vilar tungt på regeringen.
            </seg>
            <seg n="789a849b">
              Anstalterna är överfyllda. Häktena är överfyllda. Situationen
              är, som beskrevs här tidigare, kaotisk.
            </seg>
            <seg n="2fda69a0">
              Förra årets rymningar ledde till en plötslig debatt även bland
              allmänheten när det gällde kriminalvården. Då kom regeringen plötsligt
              med förslag på en säkerhetsanstalt kosta vad det kosta ville.
              Plötsligt fanns pengarna. Detta visar en kortsiktighet som inte
              löser de problem som finns i kriminalvården.
            </seg>
            <seg n="64902fac">
              Det finns mycket att göra, men vi måste skapa en kriminalvård
              som fungerar. Då räcker det inte att enbart ha rymningssäkra anstalter
              utan en fungerande vård. Då måste man uppvärdera kriminalvårdsyrket.
              Vi måste utbilda personalen på ett rimligt sätt, och man måste
              på något sätt kriminalisera rymningarna så att det går ut signaler
              om att detta inte är godtagbart.
            </seg>
            <seg n="23bead26">
              Den kriminalvård som Socialdemokraterna har sysslat med har gått
              åt fel håll. Jag tycker faktiskt att regeringen borde erkänna
              detta och säga: Vi har misslyckats, vi vill ta nya tag. Men det
              verkar vara omöjligt att få en regering att erkänna.
            </seg>
            <seg n="1ccfedd1">
              Vi har satt fokus på vissa punkter. Bland annat vill vi se till
              att vi har drogfria anstalter. Vi vill ha programverksamhet som
              är individanpassad och där de intagna får ta ett större personligt
              ansvar.
            </seg>
            <seg n="b471d7dd">
              Jag var i veckan på ett ungdomsfängelse i Peru. Vi kan ha många
              synpunkter på de unga människor som var inlåsta där, men man försökte
              ändå ha någon form av handlingsplan i detta land, och det saknar
              vi alltså i Sverige. Det kändes bekymmersamt att säga att vi inte
              har det bättre i Sverige utan snarare sämre.
            </seg>
            <seg n="186cfa6c">
              Vi har många förslag jag behöver inte gå igenom alla för att
              sätta kriminalvården på plats, få den att fungera och fylla sin
              funktion. De finns i våra reservationer.
            </seg>
            <seg n="dde188b6">
              Bland annat kan jag peka på att man kan börja ett försök med
              att bedriva kriminalvård på entreprenad. Det är ett förslag. Man
              kan förbättra situationen för intagna kvinnor, ge dem möjlighet
              att träffa sina barn på ett mer anständigt sätt. Man kan behandla
              sexualbrottslingar på ett sådant sätt att det minskar risken för
              återfall. Man kan behandla män som misshandlar kvinnor på ett
              adekvat sätt så att de inte återfaller i brottslighet. Man kan
              övervaka permissioner på ett sådant sätt som också har framförts
              tidigare. Man kan ersätta lekmannaövervakare på ett sådant sätt
              att man också höjer statusen för den viktiga uppgift de har, etcetera,
              etcetera.
            </seg>
            <seg n="1086db7a">
              Jag skulle kunna ägna väldigt mycket mer tid åt detta, men det
              blir mycket uppräkningar av vad alliansens representanter har
              sagt. En reformerad kriminalvård är nödvändig. Det är slutsatsen.
              Då räcker det inte med de förslag som regeringen kommer med utredningar
              och utredningar. För att det ska bli verklighet behövs det en
              ny och annan regering. Vi kristdemokrater och alliansen ser fram
              emot valet 2006 då vi får möjlighet att sätta i sjön de idéer
              vi har för att förbättra och reformera kriminalvården på ett sätt
              som jag har antytt genom detta anförande.
            </seg>
          </u>
          <note type="speaker" n="06a35d59">
            Anf. 99 ALICE ÅSTRÖM (v):
          </note>
          <u who="alice_astrom_bd2993_w" xml:id="i-8863b64488e2b6c0-0" n="8c56349a">
            <seg n="057afbe6">
              Fru talman! Jag ska börja med att yrka bifall till reservation
              10 så att jag inte glömmer det under anförandet.
            </seg>
            <seg n="3faf4b19">
              Fru talman! Vi har en kriminalvård i kris. Kriminalvården är
              i kris. Vi har aldrig haft så många intagna på våra anstalter
              som vi har i dag. Vi har aldrig haft en kriminalvård som har kostat
              så mycket som i dag. Jag tycker att det är oerhört viktigt att
              lyfta fram den frågan utifrån perspektivet att majoriteten har
              satsat resurser på kriminalvården. Det är ett område som kanske
              har fått mer pengar än andra. Men det har inte varit några satsningar
              som har inneburit att man har kunnat utveckla verksamheten eller
              att man har fått en bra ekonomi. Det har varit satsningar som
              hela tiden har ätits upp av att antalet intagna ökar. Kriminalvården
              har aldrig kostat så mycket som i dag.
            </seg>
            <seg n="b9391589">
              Vi har heller aldrig haft så många missbrukare på våra anstalter
              som vi har i dag. Över 60 % av männen på våra anstalter hade ett
              dokumenterat missbruk vid den tidpunkt då de blev intagna på anstalt.
              Hos kvinnorna är siffran så hög som 75 %. Men vi vet också att
              det bakom de här siffrorna antagligen döljer sig några procent
              till där det inte finns ett dokumenterat missbruk men där missbruket
              existerar.
            </seg>
            <seg n="1f0d49ce">
              Vi har fler och fler långtidsdömda på våra anstalter i dag. Vi
              har fler och fler livstidsdömda på våra anstalter i dag. Vi har
              en verksamhet inom kriminalvården som inte har klarat av den stora
              ökningen av antalet interner som det har varit. Då ska ni veta
              att för bara två år sedan stod vi här och pratade om att vi hade
              all time high på våra anstalter. Då hade vi nått över 5 000 intagna.
              I dag har vi ungefär 7 000 intagna på våra anstalter. Det är egentligen
              en ökning med 2 000 personer under två år. Vilken verksamhet har
              över huvud taget möjlighet att växa så explosionsartat som kriminalvården
              har gjort? Det är ett stort bekymmer, och det är en kriminalvård
              i kris.
            </seg>
            <seg n="c3cd08ed">
              Vad är det då som har hänt? Jag tror att det är viktigt att man
              också har ett större perspektiv på frågan. Vad är det som har
              hänt som gör att vi helt plötsligt i Sverige får en enorm explosion
              av antalet intagna på anstalt? Vi har en av de största ökningarna
              av antalet intagna på anstalt i hela Europa i dag. Det växer snabbast
              i Sverige. Vad är det som har hänt i Sverige? Har vi fått en sådan
              explosionsartat ökad kriminalitet? Har det hänt något drastiskt
              i Sverige som har förändrat den här bilden?
            </seg>
            <seg n="16dbbe1f">
              Nej, det finns inga siffror och ingen statistik som visar en
              sådan dramatisk ökning av kriminaliteten att det egentligen skulle
              vara befogat. Det som har hänt är att vi har fått längre och längre
              straff. Vi har fått en effektivare polis, som väldigt många efterfrågat
              i den här kammaren under många år. Och det är väl svårt att säga
              att man inte vill att polisen ska vara effektiv. Men vi ser också
              ett resultat av att det övriga rättsväsendet faktiskt har utvecklats
              och blivit mer effektivt.
            </seg>
            <seg n="70ade2da">
              Men det finns också annat som ligger bakom att vi i dag har så
              väldigt många som hamnar på anstalt. Jag tror att vi faktiskt
              ska tänka tillbaka till början av 90-talet, de stora krisåren.
              Vi ska tänka på de stora besparingar som gjordes under 90-talet
              när man drog ned på alla resurser inom skolan som riktade sig
              till barn som hade särskilda behov. Vi hade en skolhälsovård som
              helt enkelt nästan raderades ut, där skolpsykologer knappt fanns
              i skolvärlden längre. Vi hade en period då fritidsverksamheten
              och fritidsgårdarna i stort sett raderades ut, framför allt i
              storstadsområdena, där man drabbades ännu värre.
            </seg>
            <seg n="b247c6a5">
              Vi såg också ett 90-tal då kommunerna hade dålig ekonomi. Helt
              plötsligt blev satsningar på missbrukarvård och på att kanske
              möta behov med institutionsvård egentligen bara satsningar på
              öppenvård som inte gav några resultat. Jag tror att det är viktigt
              att också se att det som händer i dag kanske är det som såddes
              under 90-talets krisår.
            </seg>
            <seg n="6c5a20e9">
              För Vänsterpartiets del är det ganska viktigt att se vad det
              är vi nu ska möta. Är det verkligen realistiskt att vi ska fortsätta
              att öka fångpopulationen på det sätt som vi gör? Är det verkligen
              rimligt att vi ska fortsätta bygga ut fler och fler anstalter
              och ha fler inom kriminalvården?
            </seg>
            <seg n="8f957369">
              Visst behövs det pengar till kriminalvården. Visst behövs det
              akuta insatser. Det kommer att behövas pengar redan nu i vår om
              man över huvud taget ska klara löneutbetalningar och den situation
              som man har.
            </seg>
            <seg n="f6dc0826">
              Därför är det oerhört viktigt att den utredning som har suttit
              sedan oktober 2002, tror jag, och har tittat över hela kriminalvården
              påföljdssystemen, hur regelverket ska vara, hur vi egentligen
              ska arbeta på anstalterna faktiskt ska presentera sitt förslag
              i slutet av våren. Så är det sagt i alla fall.
            </seg>
            <seg n="8841439e">
              Det är oerhört viktigt att alla partier har suttit med och har
              jobbat med dessa frågor under åren och tar förslagen på allvar.
              Jag är helt övertygad om att vi behöver en helt ny kriminalpolitik.
              Vi behöver en utveckling när det gäller påföljderna för unga.
              Vi behöver en utveckling av alternativa påföljder. Vi måste få
              andra insatser på våra anstalter. Vi måste öppna upp för att människor
              som ändå hamnar på anstalter får en helt annan möjlighet till
              studier, till vård och behandling, till § 34-placering. Det finns
              en mängd frågor som verkligen behöver besvaras. För Vänsterpartiet
              är det här viktigt. Vi vill inte fortsätta att bygga ut anstalter
              och låsa in människor. Vi vill satsa på att få människor tillbaka.
              Då måste det finnas fler alternativ.
            </seg>
            <seg n="c057e338">
              Jag kan tänka mig att många av de borgerliga som sitter här och
              lyssnar tänker: Om hon är så kritisk, varför har Vänsterpartiet
              inte stött våra reservationer? Varför var ni i Vänsterpartiet
              inte glada och lyckliga när vi borgerliga sade att vi nog kan
              stödja era förslag? De låter bra och rimliga. Då vill jag poängtera
              att det här inte är en budgetdebatt. Många förslag verkar bra,
              men då måste man också titta på den underliggande politiken. Det
              går inte att se på enbart vissa förslag. I flera av de borgerliga
              partierna handlar det om hårdare straff, längre straff, inskränkningar
              av permissioner, hårdare kontroll. Det finns reservationer om
              att ha elektronisk boja även vid permission, trots att endast
              0,1 % av alla permissioner missbrukas. Ändå ska fotboja användas.
              Det är en oerhört repressiv politik, som snarare skulle öka antalet
              individer på våra anstalter.
            </seg>
            <seg n="3358ad8b">
              Om man inte tar med denna helhetsbild är det lätt att säga att
              en del förslag är bra och vi kan gå ihop om dem. Men det är också
              ohederligt. Men sett till de borgerligas förslag de har lagt mer
              pengar på kriminalvården och även om det här inte är en budgetdebatt,
              är det ändå ohederligt eftersom flera partier skulle ha jätteproblem
              om de dessutom skulle finansiera det ökade antalet intagna som
              skulle bli resultatet av politiken. Ni räknar väl ändå med att
              få igenom hela er politik och inte bara vissa delar? Man måste
              väl ändå se till helheten? Då räcker inte era pengar i budgeten
              till att förbättra ett enda dugg inom kriminalvården, snarare
              förvärras situationen. Därför är det självklart för Vänsterpartiet
              att inte ingå oheliga allianser om någonting som skulle se bra
              ut på papper. Man måste ta ställning till hela det politiska förslaget.
            </seg>
            <seg n="21e572fc">
              Fru talman! Jag vill lyfta upp vår reservation 10, som handlar
              om fotboja vid permission. De borgerliga partierna har också en
              reservation. För Vänsterpartiet handlar det här om de utvisningsdömda
              som i dag inte har möjlighet till permission. De får inga permissioner.
              De kan sitta på långa straff innan de ska utvisas. De kan ha barn
              och familj i Sverige. Men de får inte permissioner eftersom de
              är utvisningsdömda. Under alla år de sitter här har de ingen möjlighet
              att ha normala relationer med sina barn, att möta dem i en annan
              miljö och få leva något av ett familjeliv och utöva ett föräldraskap.
              För den gruppen tycker vi att det vore viktigt att faktiskt kunna
              använda sig av elektronisk fotboja och ge dem möjlighet till permissioner.
            </seg>
            <seg n="982bff74">
              Till skillnad från Folkpartiet, som nu anser att fler ska bli
              utvisningsdömda om de inte är svenska medborgare, ser vi att det
              finns olika kategorier av utvisningsdömda. Det finns olika människor
              med olika anknytning till Sverige. Det finns barn som har föräldrar
              som döms för brott även om de inte är svenska medborgare. Men
              även om man inte är svensk medborgare är man förälder och ska
              ändå ha rätt som förälder att få lära känna och umgås med sina
              barn.
            </seg>
            <seg n="f7520f68">
              Fru talman! Jag vill ta upp frågan om överföring av utvisningsdömda,
              som Jeppe Johnsson hade uppe. Frågan om utvisningsdömda är inte
              lätt. Det finns inget som är svart eller vitt. Det tyckte jag
              beskrevs bra i betänkandet å ena sidan och å andra sidan. Det
              finns två olika kategorier utvisningsdömda. Det är de som definitivt
              inte har någon anknytning alls till Sverige. De kommer hit, begår
              brott, har inte bott och levt här. Sedan finns det de som har
              lång anknytning till Sverige som ändå har begått brott. Det finns
              de två kategorierna. Jag tror inte heller att det är så lätt att
              göra en generell bedömning för alla. Saker är aldrig svart eller
              vitt.
            </seg>
            <seg n="3e4be992">
              Fru talman! Jag vill återigen yrka bifall till reservation 10.
            </seg>
          </u>
          <note type="speaker" n="b8591f5b">
            Anf. 100 PETER ALTHIN (kd) replik:
          </note>
          <u who="peter_althin_e6dce4_w" xml:id="i-7d2ac232de18b6a9-1" n="aef924a6">
            <seg n="1e585266">
              Fru talman! Om det till äventyrs finns medborgare som har lyssnat
              på Vänsterns representant Alice Åström måste de ha blivit totalt
              förvirrade. Först hörde de representanter för alliansen som konstaterar
              att kriminalvården är i kris. Det finns ett antal förslag på hur
              man i alla fall ska försöka få ordning på detta. Sedan kommer
              Alice Åström och bekräftar att kriminalvården är i kris och har
              ett enda förslag om hur detta ska lösas. Det ligger i periferin
              när det gäller övervakning i samband med permissioner för ett
              fåtal personer. I övrigt har hon inte ett enda förslag om denna
              kriminalvård i kris. Jag blir ibland så trött på politik när jag
              hör att man inte kan ha en sakpolitisk diskussion över block-
              och partigränser om man är överens om målsättningen för den politik
              man vill föra.
            </seg>
            <seg n="0a8ab962">
              Jag har många synpunkter på Vänstern i olika sammanhang. Men
              om vi är överens i vissa sakpolitiska frågor gör det inte mig
              ont att stå på samma sida, eller locka över Vänstern på min sida.
              Jag tycker att Alice Åström pratar med dubbla tungor. Du håller
              med oss i alliansen, men du vill inte ställa upp av den enkla
              anledningen att du inte vill hamna i vårt sällskap. Då avstår
              du hellre från att få en förändring i den politik som du själv
              beskriver befinner sig i kris. Hur kan du inta en sådan position?
            </seg>
          </u>
          <note type="speaker" n="6fc9c4d6">
            Anf. 101 ALICE ÅSTRÖM (v) replik:
          </note>
          <u who="alice_astrom_bd2993_w" xml:id="i-8863b64488e2b6c0-1" n="8c56349a">
            <seg n="1070664e">
              Fru talman! Det är inga problem alls. Tittar man på Vänsterns
              förslag och det särskilda yttrandet när det gäller innehållet
              ser man sakfrågan. Jag sade att den utredning som kommer att presentera
              sitt övergripande förslag nu sitter. För mig är det inga problem
              att säga detta.
            </seg>
            <seg n="4fce0afc">
              Jag har också förslag, och Vänsterpartiet har under flera år
              haft förslag. Vi vill införa halvtidsfrigivning. Vi vill ha ökad
              användning av fotboja. Vi vill öppna upp för möjligheter till
              mer vård och behandling. Men de borgerliga partierna ställer sig
              inte bakom dessa förslag. Däremot är det lätt att säga att behandlingarna
              inne på anstalterna ska öka. Ja, det kan vi alla säga, men någonstans
              måste man vara politiskt hederlig och ärlig och tala om hur det
              ska finansieras.
            </seg>
            <seg n="c7e723be">
              För oss i Vänsterpartiet handlar det om en förändring i kriminalvården.
              Vi måste minska inflödet. Vi är beredda att ta till halvtidsfrigivning.
              Vi är beredda att diskutera strafftider. Vi har lagt fram konkreta
              förslag. Men vi har inte fått något som helst gehör för dem. Varje
              medborgare som lyssnar på detta inser att det här att vara politiskt
              hederlig inte är att lägga fram förslag på fina saker som man
              vill göra, komma överens med borgerligheten om detta, men inte
              ha möjlighet att finansiera och genomföra dem. Med denna ökning
              på 2 000 intagna på två år finns det ingen möjlighet att nu fatta
              beslut om detta om man inte använder sig av åtgärder som faktiskt
              minskar inflödet och får färre människor på anstalt i dag.
            </seg>
          </u>
          <note type="speaker" n="b16066ad">
            Anf. 102 PETER ALTHIN (kd) replik:
          </note>
          <u who="peter_althin_e6dce4_w" xml:id="i-7d2ac232de18b6a9-2" n="aef924a6">
            <seg n="3a91b10e">
              Fru talman! Alice Åström sade i sitt anförande att det behövs
              en ny kriminalvårdspolitik. Titta på reservation 1 under punkt
              1, som har rubriken En ny kriminalvårdspolitik ! Vi vill alltså
              samma sak. Då är det väl inte hederligt att inte ställa upp på
              en ny kriminalvårdspolitik.
            </seg>
            <seg n="54b435e7">
              Inflödet vill jag också stoppa. Men det gör man genom förebyggande
              åtgärder, som är en annan diskussion, där vi ibland kanske också
              finner likadana idéer från Kristdemokraterna och Vänstern. Men
              vi måste se till att de som redan finns där inte återfaller i
              brott. Man måste ta hand om dem på ett konstruktivt sätt. Vi har
              förslag.
            </seg>
            <seg n="49d32c96">
              Kom igen nu och förklara för dem som tittar på det här varför
              Vänstern inte vill ställa upp på en ny kriminalvårdspolitik i
              enlighet med den som vi har fört fram, i stället för att bara
              snacka om det här och egentligen inte vilja det.
            </seg>
          </u>
          <note type="speaker" n="1adacd63">
            Anf. 103 ALICE ÅSTRÖM (v) replik:
          </note>
          <u who="alice_astrom_bd2993_w" xml:id="i-8863b64488e2b6c0-2" n="8c56349a">
            <seg n="3c0f4775">
              Fru talman! Peter Althin har uppenbarligen svårt att lyssna på
              vad jag säger. För mig är det inte en ny kriminalvårdspolitik
              att införa livstidsstraff för långtidsdömda. För mig är det inte
              kriminalpolitik att säga att tredje gången man begår ett grovt
              brott ska man hamna i maximistraffet på straffskalan. För mig
              är det inte en ny kriminalpolitik att införa till exempel registerutdrag
              för dem som ska jobba inom hemtjänsten och så vidare. Vad är det
              vi ska rehabilitera människor tillbaka till ute i samhället?
            </seg>
            <seg n="e316a889">
              Om jag tittar på den borgerliga alliansens samlade förslag, men
              också de förslag som olika partier har, är det en ny kriminalpolitik
              som jag inte kan stå bakom. Jag är hederlig nog att inte gå ihop
              med andra när det gäller att plocka russinen ur kakan och säga
              att den lilla biten tycker jag nog är fin så den tar jag. Jag
              är hederlig nog att stå för en helhetspolitik. Den helhetspolitik
              som jag får ihop när jag tittar på alliansens partier och de olika
              förslagen är en ny kriminalpolitik som Vänstern inte alls kan
              tänka sig att stödja.
            </seg>
          </u>
          <note type="speaker" n="b01cd2be">
            Anf. 104 JEPPE JOHNSSON (m) replik:
          </note>
          <u who="jeppe_johnsson_67d50e_w" xml:id="i-2cc2c3bb2e896470-0" n="41c6701e">
            <seg n="29f5f4d3">
              Fru talman! Det här var behändigt det är bara att fortsätta där
              Althin och Åström slutade.
            </seg>
            <seg n="8d6477ee">
              Alice Åström är inte beredd att plocka några russin ur kakan.
              Jag har då fått en förklaring till att ni inte ens stöder era
              partimotioner. Vi hade inte tänkt stödja hela. Så mycket russin
              fanns det inte där. Men det fanns ett litet russin som vi tyckte
              var viktigt.
            </seg>
            <seg n="f6733cd9">
              Nu har ni gjort upp med Socialdemokraterna i stället, så jag
              utgår från att de har tagit hela ert förslag. Det är tydligen
              så ni vill ha det.
            </seg>
            <seg n="e4e5f6a5">
              Sedan frågar Alice Åström om det är realistiskt att öka fängelsepopulationen.
              Nej, det är det naturligtvis inte. Men det är för tiden fram till
              den dag de förebyggande åtgärderna får resultat som vi först måste
              lösa detta.
            </seg>
            <seg n="308f5183">
              Alice har sagt att hon vill ha halvtidsfrigivning. Jag skulle
              vilja fråga: Hur mycket fotboja vill Alice ha i framtiden? Hon
              vill ju öka användningen av fotboja också. Vilka grupper gäller
              det och vilka tider?
            </seg>
          </u>
          <note type="speaker" n="37d6ed0a">
            Anf. 105 ALICE ÅSTRÖM (v) replik:
          </note>
          <u who="alice_astrom_bd2993_w" xml:id="i-8863b64488e2b6c0-3" n="8c56349a">
            <seg n="083f6d8c">
              Fru talman! Den sista frågan var hur mycket jag är beredd att
              öka användningen av den elektroniska fotbojan. Ja, vi har precis
              infört att man ska använda den upp till sex månader. När det gäller
              den kategorin är jag i dag inte beredd att säga att vi just nu
              ska gå vidare, utan jag tror att det är väldigt viktigt att man
              också följer upp och ser vilket resultat det här ger.
            </seg>
            <seg n="8d3bb43b">
              Sedan är jag mer beredd att använda elektronisk fotboja i slutdelen
              av straffet, när det gäller långtidsdömdas möjlighet att under
              en större del av fängelsestraffet använda fotboja. Jag hoppas
              att den nya kommittén vågar diskutera de här sakerna. Jag är beredd
              att diskutera möjligheterna för långtidsdömda att studera utanför,
              om de bedöms kunna göra det under en längre del av straffet på
              dagtid med elektronisk fotboja. Jag tror att man måste titta över
              fler av de möjligheterna, och jag är övertygad om att de inte
              är uttömda än.
            </seg>
            <seg n="2704d680">
              Sedan till frågan om att plocka russinen ur kakan. Det är just
              det som är problemet. Moderaterna var beredda att stödja vissa
              små saker i Vänsterpartiets motion men inte hela. Det är just
              det att man måste ha en helhetspolitik som hänger ihop. Det handlar
              inte om att vi har gjort upp med Socialdemokraterna och att de
              har köpt hela vår politik, även om jag är helt övertygad om att
              jag skulle ha lättare att göra det med Socialdemokraterna än med
              Moderaterna.
            </seg>
            <seg n="e0212850">
              Det handlar också i det särskilda yttrandet om att Kriminalvårdskommittén
              i vår kommer att avlämna sitt betänkande, som ska ut på remiss
              och behandlas. Det har suttit människor från alla politiska partier
              och arbetat med den här frågan i över två år. Då är det också
              rimligt att man väntar, avvaktar och följer upp det. Vänsterpartiets
              förhoppning är att det ska komma mycket bra ur den och att vi
              verkligen kan genomföra en förändring.
            </seg>
          </u>
          <note type="speaker" n="4cfe8808">
            Anf. 106 JEPPE JOHNSSON (m) replik:
          </note>
          <u who="jeppe_johnsson_67d50e_w" xml:id="i-2cc2c3bb2e896470-1" n="41c6701e">
            <seg n="fe40ea38">
              Fru talman! Jag förstår att det är lättare att göra det med Socialdemokraterna.
              Men hur lång tid i slutet skulle Alice då kunna tänka sig för
              så grova brottslingar? Det kan man fundera på.
            </seg>
            <seg n="3b57ae2c">
              En annan sak är att ni har en reservation, och det är nr 10.
              Ingen var beredd att stödja er där, och ni fick inte igenom det
              med Socialdemokraterna heller. Det är väl en Gudi behaglig tanke
              att de människor som inte kan få permissioner ska kunna få permissioner.
              Det är gärningsmannaperspektiv och humant på alla sätt och vis.
            </seg>
            <seg n="b2f18c3c">
              Det finns också en annan reservation, nr 9, som har samma tema.
              Den handlar om den som bryter mot besöksförbud och hotar och stör
              en utsatt kvinna. Vi kan inte bura in alla dessa för tid och evighet
              det vill inte ens vi moderater. Och ni vill definitivt inte höja
              straffet för brott mot besöksförbudet. När de är ute skulle de
              kunna ha en GPS på sig, så att kvinnan i alla fall kunde vara
              någorlunda säker. Dessutom skulle man kunna konstatera när vederbörande
              bryter mot förbudet.
            </seg>
            <seg n="bb9be152">
              Men när det är ett brottsofferperspektiv är Vänstern inte beredd
              att ta till så här drastiska åtgärder. De har inte en tanke på
              att det skulle kunna vara obehagligt när man har det på fiskare.
              Varför, Alice Åström, kan ni inte tänka er att stödja reservation
              9, som har ett brottsofferperspektiv?
            </seg>
          </u>
          <note type="speaker" n="c8d066f3">
            Anf. 107 ALICE ÅSTRÖM (v) replik:
          </note>
          <u who="alice_astrom_bd2993_w" xml:id="i-8863b64488e2b6c0-4" n="8c56349a">
            <seg n="c04c324b">
              Fru talman! Reservation 9 handlar inte enbart om besöksförbud,
              utan den handlar om övervakning i samband med permissioner. Precis
              som jag sade i mitt anförande låter det som att det är väldigt
              vanligt att permissioner missbrukas, men det är knappt 1 % av
              alla permissioner som missköts. Det här är att ta till en åtgärd
              som inte är rimlig och där man ökar repressiviteten mot dagens
              system.
            </seg>
            <seg n="78fa024e">
              När det gäller besöksförbudet och fotbojan är det kanske dags.
              Jag ska ärligt erkänna att jag inte direkt sysslar med de här
              frågorna till vardags, och det är möjligt att den tekniska utvecklingen
              är sådan att det här går att genomföra just nu. Jag tror att det
              mycket väl kan vara värt att fundera på om det här är möjligt
              att genomföra. Någonting behöver göras.
            </seg>
            <seg n="8f6b9115">
              Det som är min oro lite grann när det gäller fotboja och besöksförbud
              är att man skapar en falsk trygghet. Om man inför det här måste
              det finnas ett system där polisen har resurser inkopplade, så
              att de verkligen rycker ut. Annars kan man skapa en farligare
              situation för kvinnan än den som hon i dag lever i, om hon kommer
              att leva i något slags trygghet som inte är verklig.
            </seg>
            <seg n="9e970a5f">
              Jag är för min egen del beredd att se till att vi nu diskuterar
              det här i Vänsterpartiet också. Om den tekniska utvecklingen är
              sådan att det här är möjligt, om man kan få en situation inom
              polisen där de är beredda att ta ett ansvar om det här införs,
              tror jag att det kanske är dags att införa det.
            </seg>
          </u>
          <note type="speaker" n="7d65fbb5">
            Anf. 108 JOHAN LINANDER (c):
          </note>
          <u who="johan_linander_016836_w" xml:id="i-146a00c599f80414-0" n="631d399b">
            <seg n="ad1ebe9d">
              Fru talman! Det behövs en ny kriminalvårdspolitik i Sverige.
              Det räcker inte med att ändra detaljer i kriminalvården som den
              ser ut i dag. Regeringen har under de senaste tio åren successivt
              förstört den kriminalvård som en gång internationellt sett var
              ganska framgångsrik. Nu krävs det nya grepp.
            </seg>
            <seg n="97162136">
              Jag tänker på rymningar från Kumlabunkern och isoleringen på
              Hall, överbeläggningar som leder till upplopp, narkotika i stora
              mängder och hundramiljonerkronorssatsningen mot narkotika på anstalterna
              som inte har gett något som helst resultat på grund av överbeläggningarna,
              ekonomi i fritt fall, anställda som åtalas för medhjälp till rymning,
              missnöjd personal, dåligt ledarskap, sparkad generaldirektör listan
              kan göras mycket lång på regeringens misslyckanden. Kriminalvården
              saknar 500 miljoner kronor och 1 800 anstaltsplatser.
            </seg>
            <seg n="d57eee34">
              Justitieministern, som ju som vanligt inte är här, borde hänga
              på en skör tråd. Men så är det inte i Sverige; här krävs det inget
              ansvarstagande av ministrarna.
            </seg>
            <seg n="14cfa787">
              Kriminalvården har fått en ny generaldirektör, och jag har god
              förhoppning om ett bättre ledarskap och en bättre styrning av
              verksamheten. Men det behövs också en ny politik, nya idéer för
              kriminalvården, och för detta krävs det en ny regering 2006.
            </seg>
            <seg n="755e215e">
              Fru talman! Att vara kriminalvårdare för landets tyngsta brottslingar
              kan inte vara ett tillfälligt jobb som man klarar utan utbildning.
              Menar vi allvar med att de intagna ska vara mindre brottsbenägna
              när de kommer ut än när de kom in måste vi satsa på personalen.
            </seg>
            <seg n="04030805">
              I Norge går de nu från en tvåårig kriminalvårdsutbildning till
              en treårig. I Sverige kan man få börja jobba på en kriminalvårdsanstalt
              helt utan utbildning. Resultatet har vi sett. Det är fler rymningar
              från de tyngsta anstalterna där personal aktivt har hjälpt till
              eller underlättat flykten. Visst finns det de som har gjort det
              för pengar, men jag tror också att det finns de som helt enkelt
              har gjort det för att de blivit manipulerade av dessa de allra
              tyngst kriminella.
            </seg>
            <seg n="a5325271">
              Nästa fråga är om det är lämpligt att personalen ska ha en vaktande
              och bestraffande roll samtidigt som de har en vårdande och rehabiliterande
              roll.
            </seg>
            <seg n="d413f704">
              Från Centerpartiets sida vill vi gärna att personal som ska arbeta
              med vård, rehabilitering, utbildning, arbetsträning, städning,
              mat och så vidare ska komma från privata företag medan myndighetsutövningen
              fortfarande ska skötas av staten och statligt anställda. På detta
              sätt fördelar vi också de vårdande och vaktande rollerna på olika
              personer.
            </seg>
            <seg n="b5554d6b">
              Efter flera rymningar från landets säkraste anstalter uttryckte
              justitieminister Thomas Bodström inför hela justitieutskottet
              och de högsta cheferna inom kriminalvården att säkerhet inte är
              en kostnadsfråga.
            </seg>
            <seg n="8c9fd975">
              Kriminalvården ökade sitt säkerhetsarbete, men inte fick de några
              nya pengar. För justitieministern var säkerheten ingen kostnadsfråga,
              under förutsättning att man tog pengarna ur den befintliga budgeten.
              Visst har det kommit pengar i tilläggsbudget och i budgetar, men
              det är ju pengar som redan är använda. De täcker befintliga hål
              och kan alltså inte användas för några satsningar.
            </seg>
            <seg n="7891b597">
              Den 11 november förra året tog jag upp besparingarna på kriminalvårdsanstalterna
              med justitieministern under riksdagens frågestund. Då hade vårdare
              på Hall sjukskrivit sig i protest mot planerade uppsägningar av
              40 vårdare och minskad vidareutbildning.
            </seg>
            <seg n="b1ae51c6">
              Jag fick då svaret av justitieministern att Kriminalvårdsstyrelsen
              sett över personalsituationen och sett att personalen inte är
              jämnt fördelad på våra anstalter. Thomas Bodström försvarade alltså
              neddragningen på Hall med att andra anstalter hade mindre resurser,
              och det var därför rättvist att flytta resurserna dit.
            </seg>
            <seg n="cc9ab7f1">
              Nu vet vi att antingen ljög justitieministern eller så hade han
              inte kunskap om det han pratade om. Det handlar ju inte om att
              flytta resurser från en anstalt till en annan. Det handlar helt
              och hållet om besparingar. Förhandlingarna med de fackliga organisationerna
              är inte riktigt klara ännu, men klart är att Hall blir av med
              25 tjänster. Ni har tidigare hört Jeppe Johnssons uppräkning av
              hur många anställda som ska sägas upp på en rad anstalter. Totalt
              slutar det väl på ungefär 250 uppsägningar. Det är nedskärningar
              av personal på anstalt efter anstalt och inte förs resurserna
              över till någon annan anstalt.
            </seg>
            <seg n="107e9b1a">
              Det handlar helt och hållet om besparingar. Generaldirektör Lars
              Nylén sade i en intervju ni har hört det tidigare: Hade det varit
              ett företag hade jag begärt det i konkurs. Detta är regeringen
              till fullo ansvarig för, och ytterst har justitieminister Thomas
              Bodström ansvaret.
            </seg>
            <seg n="ac527fa6">
              Fru talman! Vi behöver inte bara mer resurser och bättre kriminalvårdsutbildning.
              Vi behöver också en ny syn på anstaltsuppdelningen. På många anstalter
              sitter svårt psykiskt sjuka människor som ändå inte har dömts
              till rättspsykiatrisk vård. De är svåra att hantera, och de gör
              livet jobbigare även för andra intagna. Från Centerpartiets sida
              vill vi ha fler specialavdelningar, specialavdelningar för psykiskt
              sjuka där de kan vistas i mindre grupper med bättre utbildad personal
              men också andra slags specialavdelningar.
            </seg>
            <seg n="d43ad5a2">
              Inne på anstalten behövs det både mer bestraffning och mer belöning.
              Det ska göra ordentlig skillnad om man sköter eller missköter
              sig. Belöningssystemet ska kunna ge större daglig ersättning,
              ökat personligt ansvar, möjlighet till permission, friare platser,
              fler egna tillhörigheter och så vidare. På samma sätt ska förmånerna
              minskas eller tas bort om den intagne missköter sig.
            </seg>
            <seg n="e5e311a8">
              Även om detta belöningssystem är viktigt behövs det ytterligare
              åtgärder för att öka motivationen, och vi i Centerpartiet tror
              att tiden är viktig att kunna påverka. I dag är det i princip
              villkorlig frigivning efter två tredjedelar av tiden för alla
              intagna oavsett hur de har skött sig. Vi menar i stället att tiden
              mellan två tredjedelar och den fulla tiden ska användas aktivt
              som belöning och bestraffning.
            </seg>
            <seg n="e62a89d8">
              Den som misskött sig, försökt rymma eller till och med lyckats
              rymma eller riskerar att återfalla i brott ska inte få villkorlig
              frigivning efter två tredjedelar av tiden. Han ska sitta av hela
              den utdömda tiden.
            </seg>
            <seg n="1eca2172">
              Alice Åström talade tidigare om hederlighet, och jag ska vara
              ärlig och tydlig. De som inte vill återanpassa sig och de som
              missköter sig på anstalten kommer att få det jobbigare och sitta
              av längre tid med Centerpartiets politik. Men de som vill komma
              tillbaka till ett laglydigt liv, de som sköter sig inne på anstalterna,
              ska också få en ordentlig möjlighet till detta. Det är Centerpartiets
              hederliga politik.
            </seg>
            <seg n="182606b7">
              Från Centerpartiets sida har vi också föreslagit att domstolen
              i domen ska kunna ge en möjlighet till halvtidsfrigivning i vissa
              fall. Det finns åtalade som redan vid rättegången har fått ordning
              på sitt liv eller där det över huvud taget inte finns någon risk
              för återfall i brott. Vi menar då att domstolen ska kunna döma
              ut möjligheten till halvtidsfrigivning, under förutsättning att
              personen sedan sköter sig perfekt på anstalten.
            </seg>
            <seg n="20357b42">
              Vi kan också tänka oss att de som för första gången döms till
              fängelse, under förutsättning att de inte har en kriminell karriär
              bakom sig som har gett fängelse, får en möjlighet till halvtidsfrigivning.
              Domstolen ska döma ut det. Vi tror att det skulle kunna höja motivationen
              för rehabilitering och studier och viljan att komma tillbaka till
              ett laglydigt liv innan den kriminella banan blivit för lång.
            </seg>
            <seg n="6bdf3130">
              Fru talman! En mycket viktig fråga för svensk kriminalvård är
              i hur stor utsträckning utländska medborgare som begått brott
              i Sverige kan överföras till att avtjäna straffet i sitt eget
              hemland.
            </seg>
            <seg n="734c80b3">
              En stor del av överbeläggningen på svenska fängelser skulle kunna
              lösas om de som sitter där som inte är svenska medborgare skulle
              kunna överföras för att avtjäna straffet i sitt eget hemland.
              Inom detta område krävs det ett samarbete inom EU och även avtal
              mellan EU och till exempel Ryssland.
            </seg>
            <seg n="4ca92157">
              Min talartid går snabbt, och jag vill härmed yrka bifall till
              reservation 11 under punkt 9 angående överförande av verkställighet
              av fängelsestraff. Centerpartiet står bakom totalt 11 reservationer
              i detta betänkande, men jag väljer alltså att yrka bifall enbart
              just till reservation 11.
            </seg>
          </u>
          <note type="speaker" n="12aa9473">
            Anf. 109 ALICE ÅSTRÖM (v) replik:
          </note>
          <u who="alice_astrom_bd2993_w" xml:id="i-8863b64488e2b6c0-5" n="8c56349a">
            <seg n="839d1e56">
              Fru talman! Jag ska inte direkt gå i polemik med Johan Linander
              och hans anförande, men jag vill ändå lyfta upp ett par frågor
              som jag tycker att det är viktigt att resonera kring.
            </seg>
            <seg n="61b4a9a2">
              Johan Linander lyfte upp också de psykiskt sjuka och behovet
              av specialavdelningar för att kunna möta de behoven, och det tror
              jag är en väldigt viktig fråga.
            </seg>
            <seg n="4b74d706">
              Jag tycker att man ibland kan diskutera om de skulle ha dömts
              till fängelse eller om de borde ha funnits inom psykiatrin från
              början. Men det är kanske en annan diskussion. Vi vet ju att vi
              har väldigt många av dem på våra anstalter. Vi vet också av undersökningar
              att väldigt många av de intagna har diagnoser som adhd där man
              har funktionsstörningar. Om man har den bilden med sig och kopplar
              den till frågan om mer bestraffning eller mer belöning, där man
              lägger mer på den egna individen med skötsamhet, vad man ska klara
              och så vidare, ser då inte Johan Linander en problematik?
            </seg>
            <seg n="c1739684">
              Jag tycker givetvis att det ska påverka hur man sköter sig eller
              om man inte sköter sig, men det kommer att vara svårt att hitta
              ett regelverk som kan möta de här personernas behov. Vi kan se
              att man inom socialtjänsten i dag när det gäller möjligheterna
              att få en egen bostad ställer oerhört höga krav på personerna.
              De klarar inte av att leva upp till alla de kraven. De kan inte
              få ett eget boende. På så sätt säger man att de får skylla sig
              lite själva om de är hemlösa om de inte sköter sig fast de inte
              har möjlighet. Finns den här problematiken med? Johan Linander
              lyfter nu upp de många som är psykiskt sjuka och hur de ska klara
              av ett sådant här system.
            </seg>
          </u>
          <note type="speaker" n="87a4ac16">
            Anf. 110 JOHAN LINANDER (c) replik:
          </note>
          <u who="johan_linander_016836_w" xml:id="i-146a00c599f80414-1" n="631d399b">
            <seg n="3b6c40e4">
              Herr talman! Från Centerpartiets sida menar vi att alla som kan
              ta ansvar för sina handlingar också ska dömas till fängelse. Vi
              vill luckra upp att det döms till rättspsykiatrisk vård eller
              fängelse, eftersom gränsen är mycket svår att avgöra. Vi vet också
              att det finns en utredning, men vi väntar på propositionen från
              regeringen och har väntat länge.
            </seg>
            <seg n="118b3851">
              Specialavdelningarna för psykiskt sjuka måste säkert ha vissa
              specialregler för hur det ska fungera där, men tanken är att även
              de personerna ska kunna komma ut i samhället en dag. Då kan man
              inte låta dem leva i en totalt skyddad verkstad inne på anstalten
              för att sedan släppa ut dem i verkligheten i det fria livet. Då
              blir det problem. Det måste givetvis vara en anpassning under
              anstaltstiden även om det är en psykiatrisk specialavdelning.
            </seg>
            <seg n="81a2c406">
              Alice Åström sade att det ska påverka om man sköter sig eller
              missköter sig på anstalten. Men tycker Alice Åström att dagens
              system med två veckors tillägg på tiden är en tillräckligt ingående
              bestraffning om man har rymt, försökt rymma eller slagit sönder
              hela avdelningen? Är det inte lite väl enkelt att bara komma undan
              med att få påslag med två veckor, inte på den totala tiden utan
              på två tredjedelar av tiden?
            </seg>
          </u>
          <note type="speaker" n="c597c19b">
            Anf. 111 ALICE ÅSTRÖM (v) replik:
          </note>
          <u who="alice_astrom_bd2993_w" xml:id="i-8863b64488e2b6c0-6" n="8c56349a">
            <seg n="d906c55d">
              Herr talman! Jag ska börja med den sista frågan. Jag tycker att
              det är ganska svårt att bedöma om två veckor är det rätta när
              det gäller den eller den händelsen. Den påbackningen är ju också
              bara en av de åtgärder som man drabbas av. Väldigt många av dem
              som rymmer eller försöker rymma får heller inga permissioner,
              kanske under en överskådlig tid eller de kanske inte får det under
              resten av straffet för att de betraktas som rymningsbenägna. Det
              vidtas en mängd åtgärder inom systemet, förutom de här två veckorna,
              som verkligen påverkar ens möjlighet. Om man har en farlighetsbedömning
              på sig och gör någonting i den här stilen betyder det att den
              farlighetsbedömningen som innebär att man inte får permissioner
              eller inte kan börja studera det man vill kommer att ligga kvar
              under en mycket längre tid av straffet. Så det är lite enkelt
              att säga att det bara är de här två veckorna.
            </seg>
            <seg n="3da9473a">
              Det är också en fråga som kommittén tittar på. Jag hoppas att
              man har ett lite mer sammanvägt system där man tittar på alla
              de här faktorerna. Jag tycker att det är viktigt att man gör det.
            </seg>
            <seg n="5389884f">
              Jag vill ändå återgå till frågan om vilka krav man ska ställa
              på vad skötsamhet och misskötsamhet är. Om man ska kunna släppas
              ut efter två tredjedelar av straffet man kanske till och med kan
              tänka sig halvtid eller hela straffet så kan det ju handla om
              oerhört långa tider. Vi vet att barn med bokstavskombinationer
              i dag har väldigt svårt att anpassa sig i vanliga klassrumsmiljöer,
              i stora miljöer. Man måste specialanpassa. Det är inte för att
              de inte vill sköta sig. Det är för att de inte förmår göra det
              i en sådan miljö. Fängelsemiljön är ju inte den lättaste miljön
              av alla. Så hur ska man klara av att ha ett rättssäkert system
              som inte straffar de här grupperna som inte har en förmåga att
              klara av kraven? Det är min stora oro i den här debatten. Jag
              hoppas att det är flera som tar med den aspekten och tänker på
              den. Annars riskerar vi att straffa människor som vi definitivt
              inte bör straffa på det sättet.
            </seg>
          </u>
          <note type="speaker" n="ade6f731">
            Anf. 112 JOHAN LINANDER (c) replik:
          </note>
          <u who="johan_linander_016836_w" xml:id="i-146a00c599f80414-2" n="631d399b">
            <seg n="96e78db5">
              Herr talman! Jag tycker att det låter som om Vänsterpartiet tar
              ansvaret från de enskilda människorna. Det är väl inget som säger
              att en person med adhd eller någon annan av de sjukdomarna ska
              rymma, misshandla medfångar eller slå sönder inredningen? Vi måste
              trots allt kräva ansvar av de intagna på våra anstalter, oavsett
              om de råkar ha en sjukdom som har en bokstavskombination.
            </seg>
            <seg n="14836fc3">
              Alice Åström säger också att det är svårt att bedöma om två veckors
              tillägg är för lite eller för mycket. För mig är det ganska enkelt.
              Om man har rymt tycker jag att det är alldeles för lite att få
              två veckors tillägg på sitt straff.
            </seg>
            <seg n="a7f067c4">
              Reglerna ska vara tydliga. Det ska finnas rättssäkerhet även
              för de intagna. Därför ska reglerna vara mycket tydliga så att
              de vet innan de gör något missbrukar på anstalten, försöker rymma,
              slå sönder inredningen eller annat vad som händer. Det är rättssäkerhet.
              Sedan har de intagna möjlighet att välja antingen sköter jag mig
              eller så sköter jag mig inte. Jag vet vilket resultat det får.
            </seg>
          </u>
          <note type="speaker" n="18cb6f1f">
            Anf. 113 LEIF BJÖRNLOD (mp):
          </note>
          <u who="leif_bjornlod_5cfd34_w" xml:id="i-a01c465d2c6100bb-0" n="6392948e">
            <seg n="4b617a28">
              Herr talman! Vi diskuterar återigen kriminalvården. Det är ett
              arbete som är viktigt. Det är väldigt tungt, och det är något
              som kommer att fortsätta.
            </seg>
            <seg n="ecec1495">
              Vi har från Miljöpartiets sida endast en reservation, nr 15 under
              punkt 13, som jag yrkar bifall till. Vi har fyra särskilda yrkanden.
              Vi har valt att gå den vägen eftersom vi vet att Kriminalvårdskommittén
              kommer med sitt betänkande, och vi kommer att fortsätta den här
              diskussionen.
            </seg>
            <seg n="cb353fd4">
              Vi har hört många detaljdiskussioner om olika saker. Det har
              sitt värde. Det är viktigt. Jag tänkte ta upp en lite mer övergripande
              frågeställning.
            </seg>
            <seg n="eb424f63">
              Vi har i vår reservation hävdat att vi måste bekämpa diskriminering
              inom kriminalvården. I nästa debatt har vi återigen en del särskilda
              yttranden som behandlar samma sak. Det handlar om respekt mellan
              människor och respekt för människor och individer. Det förhållningssätt
              som vi har fått i samhället då man anser att man utan större påföljder
              på ett respektlöst sätt kan hantera människor på grund av deras
              sexuella läggning, etniska ursprung, hudfärg, ålder eller annat
              känns som ett väldigt stort och svårt problem av mer samhällskaraktär
              i allmänhet. Det måste till mer pedagogiska åtgärder för att kunna
              klara det.
            </seg>
            <seg n="c42df7e6">
              Jag tycker att det är viktigt att vi lär oss se individer på
              ett annat sätt. Det gäller framför allt, som vi har hört, inom
              kriminalvården. Vi har hört om det ökade individuella ansvaret
              för de interner som kommer in. Som vi hörde i den föregående debatten
              finns det givetvis människor som inte har förmågan att ta det
              egna ansvaret. De saknar den möjligheten. För dem måste det naturligtvis
              till andra åtgärder.
            </seg>
            <seg n="a1c1c29f">
              Vi har hört att kriminalvården befinner sig i kris med överbeläggningar,
              en stor rymningsbenägenhet, narkotika på anstalter och så vidare.
            </seg>
            <seg n="06f5614d">
              Vi har också hört att antalet interner har ökat med en stor grupp.
              Man har diskuterat möjligheten att bygga nya anstalter.
            </seg>
            <seg n="dc9d572d">
              Nu kommer jag till de där russinen som vi har hört talas om.
            </seg>
            <seg n="f7a5fc45">
              Av det jag hör i vår diskussion uppskattar jag att man börjar
              se internerna som individer i större utsträckning. Man talar om
              möjligheter för människor att få konsekvenser av sitt beteende
              inom fångvården, det vill säga möjlighet till tidigare frigivning
              om man är skötsam och motiverad för att bete sig på ett sådant
              sätt som vi i samhället önskar. Det känns som en väldigt viktig
              del. Det hade vi också med i vår motion. Vi har valt att hävda
              det i vårt särskilda yttrande.
            </seg>
            <seg n="1d2be298">
              Möjlighet för människor att avtjäna sina straff med hjälp av
              elektroniska fotbojor ser vi också som en positiv väg. På det
              viset kan man minska beläggningarna på fängelserna och framför
              allt ge internerna möjlighet att återanpassa sig till samhället.
              Det är trots allt det som vi anser är det klart viktigaste.
            </seg>
            <seg n="a8390533">
              Vi har ett särskilt yttrande om möjligheter att få in fler aktörer
              i frivården och kriminalvården. Vi har sagt att det finns möjlighet
              att lägga ut mer av verksamheterna på entreprenad. Det är inte
              för att staten ska tjäna pengar, och det är inte för att i första
              hand gynna det privata näringslivet. Det är i första hand för
              att få fram fler och alternativa behandlingsmetoder där individen
              återigen sätts i centrum. Målsättningen måste vara att få fler
              människor tillbaka i samhället som klarar att sköta sin samhälleliga
              plikt enligt de spelregler vi har satt upp.
            </seg>
          </u>
          <note type="speaker" n="f66ae2c5">
            Anf. 114 HELENA FRISK (s):
          </note>
          <u who="helena_frisk_6cb087_w" xml:id="i-22e67bb915a62e80-0" n="246361ff">
            <seg n="677bf051">
              Herr talman! Som majoritetens representant i den här debatten
              funderade jag mycket på hur jag skulle klä mig. Skulle jag kanske
              klä mig i säck och aska? Skulle jag kanske ha tjära och fjädrar?
              Jag kanske borde ha båda delarna, om man lyssnar på ett antal
              av de debattörer som har varit med i dagens debatt så här långt.
              Jag tycker att nivån stundtals är något låg. Vi kan hoppas att
              vi kommer ifrån det nu.
            </seg>
            <seg n="e0a8aa30">
              Jag valde de här kläderna. Det är ganska diskret och kändes bättre.
            </seg>
            <seg n="cfaa13cc">
              Kriminalvården är ett politikområde som rör, berör och engagerar
              många människor i vårt samhälle. Åsikterna är många och i allra
              högsta grad skiftande. En del hävdar att vi har en kriminalvård
              i fritt fall och att våra intagna över huvud taget inte behandlas
              på ett värdigt sätt. Andra röster i samhället menar att våra fångar
              i mångt och mycket faktiskt har det alldeles för bra.
            </seg>
            <seg n="d778b847">
              Inget av detta ger en rättvisande bild av hur svensk kriminalvård
              faktiskt ser ut, tycker jag. Det är viktigt att komma ihåg. Eftersom
              jag vet att justitieutskottets ledamöter har ett stort och äkta
              engagemang i de här frågorna hoppas jag att vi åtminstone fortsättningsvis
              kan föra en seriös debatt om detta och föra frågorna framåt med
              den respekt de är värda.
            </seg>
            <seg n="d16128a8">
              Utan tvekan är vi i många delar överens om målen för kriminalvården.
              Förslagen om hur vi ska nå dit skiljer sig dock en hel del åt.
              Det är det vi ska diskutera här och nu.
            </seg>
            <seg n="0f6fa211">
              För mig är det viktigt att se kriminalvården ur ett bredare perspektiv.
              Vi måste våga lyfta blicken och se till hela samhället. Ingen
              kedja är starkare än dess svagaste länk, brukar man säga. Det
              gäller i allra högsta grad här.
            </seg>
            <seg n="36851491">
              Vi måste ha ett samhälle där alla får plats. Våra barn måste
              få chans att växa upp i trygghet. Därför är vår välfärd viktig
              och har sin givna plats även i dagens debatt.
            </seg>
            <seg n="b3c9ca86">
              Den borgerliga alliansen vill se en ny kriminalvårdspolitik eftersom
              man hävdar att den med socialdemokratisk majoritet nu förda är
              ett totalt misslyckande.
            </seg>
            <seg n="70fae9cc">
              I den gemensamma reservationen hittar jag faktiskt inte så fasligt
              mycket nytt. Jag ser gärna att ni från alliansen utvecklar det
              som egentligen är nytt. Det finns inte med i reservationen. Det
              vore intressant att höra. Om jag hade lösningen på kriminalvårdens
              alla problem skulle jag sannerligen presentera den direkt.
            </seg>
            <seg n="6468f5b0">
              Det är inte så enkelt, och det vet vi ju.
            </seg>
            <seg n="c63738a9">
              Jag vill även att ni utvecklar de kostnader som era förslag innebär.
              Det som ni föreslår kostar en hel del pengar. Frågan är om de
              pengar som ni har i era budgetförslag räcker till allt det ni
              vill åstadkomma. Jag ställer mig tveksam till det. Red gärna ut
              de begreppen.
            </seg>
            <seg n="70a6b414">
              Mycket som föreslås i den gemensamma reservationen jobbas det
              förstås redan med. Så är det, och det vet alliansen.
            </seg>
            <seg n="836a5b15">
              Vi kan till exempel se på frågan om utbildning. För oss alla
              är det naturligtvis självklart att de som är i behov av det ska
              erbjudas en bra och vettig utbildning. Utan tvekan är det så.
              Det gäller självklart också kriminalvårdens personal. Det är viktigt
              att man har en bra utbildningsgrund att stå på och givetvis också
              möjlighet till vidareutbildning.
            </seg>
            <seg n="21c65f7c">
              Som tidigare sagts är kriminalvårdens personal dess viktigaste
              resurs.
            </seg>
            <seg n="b3f4b6eb">
              Bättre frigivningsförberedelser nämns. Det måste vara allas vår
              vilja att när frigivningen väl kommer ska man vara så väl förberedd
              för den som bara är möjligt. Jag tror att vi är fullständigt överens.
            </seg>
            <seg n="98e96698">
              Man behöver bostad och arbete. Det är självklart. Där måste vi
              också ställa större krav på samhället i stort. Det är inte ett
              ansvar bara för kriminalvården. Där borde vi tillsammans kunna
              ställa större krav för att komma framåt.
            </seg>
            <seg n="5de85d7e">
              Jag tror också att samhället behöver komma in på anstalterna
              på ett tydligare sätt. Kriminalvården kommer ju inte ut.
            </seg>
            <seg n="3bed77d4">
              Samverkan inför frigivningen mellan de berörda myndigheterna
              måste utan tvekan bli bättre, för allas vår skull, inte minst
              för de intagnas.
            </seg>
            <seg n="10212a8a">
              Frivilligorganisationer som till exempel Kris, Kriminellas revansch
              i samhället, spelar också en viktig roll när det gäller hjälp
              och stöd när man väl kommer ut.
            </seg>
            <seg n="38b5319f">
              Programverksamheten i stort måste fortsätta och utvecklas. Det
              är bra att kriminalvården nu inriktar sig på kvalitet i stället
              för kvantitet när det gäller programverksamheten. Det är absolut
              nödvändigt för att nå ett bra resultat. Det arbetet bör man fortsätta
              med.
            </seg>
            <seg n="328cdf55">
              Mer behöver också göras i programverksamheten för att se till
              kvinnors särskilda situation. Det är ett nytt program på gång
              för att hjälpa personer som har dömts för grova våldsbrott att
              inte återfalla i brottslighet. Det håller man nu på att införa
              i kriminalvården.
            </seg>
            <seg n="c26b8290">
              Mycket har hänvisats till Kriminalvårdskommittén. Mycket av det
              vi diskuterar här i dag ingår ju i den. Jag och flera av oss här
              sitter med där. Vi ska presentera ett betänkande i juni i år,
              hoppas jag. För den sakens skull kan man ju inte tiga still. Man
              måste naturligtvis göra saker under tiden.
            </seg>
            <seg n="3a6717b4">
              Ett exempel på vad vi jobbar med i Kriminalvårdskommittén är
              självförvaltning. Det används mer och mer inom kriminalvården
              redan nu. Det är bra. Där man bygger om försöker man också att
              se till att det blir möjligt med självförvaltning. Det är alldeles
              nödvändigt.
            </seg>
            <seg n="9afc1c33">
              Det är saker som kan tyckas vara självklara för många av oss
              men som kan vara nog så tuffa utmaningar för många av våra intagna.
              Det handlar mycket om vardagsnära saker för att göra livet på
              anstalt mer likt det som finns utanför murarna.
            </seg>
            <seg n="e17d625d">
              Jag är övertygad om att kriminalvården måste individanpassas
              på ett helt annat sätt än vad som görs i dag. Det behövs tydliga
              och enkla regelsystem. Det efterlyses av alla och inte minst av
              de intagna själva.
            </seg>
            <seg n="28902056">
              Narkotikan på våra anstalter är ett problem och något som vi
              alltid måste ha för ögonen. Diskussionen om regeringens narkotikasatsning
              har varit uppe i debatten. Den har inte heller enligt mig gett
              det tydliga resultat som vi hade hoppats på. Men jag tror att
              vi måste vara uthålliga, för det här är en satsning som vi vill
              ska fortsätta. De som har tagit del av de här programmen har varit
              väldigt nöjda med dem. Men där behöver mer göras. Fler narkotikahundar
              har köpts in, inte minst viktigt. Men, som sagt var, jag tror
              lite mer på uthållighet där.
            </seg>
            <seg n="4dd4b94d">
              När det gäller barn vars mamma eller pappa sitter i fängelse
              krävs även där särskilda insatser, för det är viktigt för barnen
              att kunna ha en god kontakt med sin mamma eller pappa. Särskilda
              besökslägenheter är en viktig del för att familjer ska kunna träffas
              och umgås under någotsånär vettiga förhållanden.
            </seg>
            <seg n="e991ef49">
              Man kan utan tvekan säga att kriminalvården har varit i fokus
              det senaste året. Vi har fått uppleva flera spektakulära rymningar
              och ett fall där man till och med tog gisslan.
            </seg>
            <seg n="b3ca7c10">
              Det här är något som vi tack och lov har varit relativt förskonade
              från tidigare. Men det som skedde är naturligtvis oerhört allvarligt
              och har självklart medfört att säkerhetsfrågorna verkligen har
              hamnat i fokus. Därför har också ett antal åtgärder vidtagits
              beträffande både den yttre och den inre säkerheten. Ni vet redan
              mycket om inpasseringskontroll, mobilstörningsutrustning med mera.
            </seg>
            <seg n="306ac780">
              Varken majoriteten eller regeringen sitter med armarna i kors
              och väntar på att Kriminalvårdskommittén ska bli klar medan kriminalvården
              förfaller. Så är det förstås inte, och det vet den borgerliga
              alliansen mycket väl. En del av det som görs och som har gjorts
              skrivs det också om i betänkandet. Sedan kan man alltid önska
              mer text om allting, men delar av det som görs finns redovisat
              i betänkandet som vi ska fatta beslut om här i dag.
            </seg>
            <seg n="51675b32">
              Att jag sedan hänvisar till utredningen i vissa fall är något
              som jag måste få göra, för vissa frågor är svåra och måste få
              ta sin tid. Jag vill hellre att det blir rätt i de här viktiga
              frågorna än att det går snabbt. Det är inte minst viktigt när
              det gäller kriminalvårdens område.
            </seg>
            <seg n="e6f844f7">
              Det finns mycket som vi måste göra. Jag är dock fortfarande inte
              beredd att klä mig i säck, aska eller tjära och fjädrar.
            </seg>
          </u>
          <note type="speaker" n="9cde7840">
            Anf. 115 JEPPE JOHNSSON (m) replik:
          </note>
          <u who="jeppe_johnsson_67d50e_w" xml:id="i-2cc2c3bb2e896470-2" n="41c6701e">
            <seg n="fd2d5df1">
              Herr talman! Helena Frisk inleder med en mycket intressant beskrivning
              av olika klädkollektioner som hon skulle kunna uppträda i. Det
              hade väl varit spännande och intressant. Nu hade jag inte tänkt
              att i alla fall här ha några synpunkter på hur Helena klär sig
              men på en del annat, nämligen hur ni har skött kriminalvården.
              Hall 25 och slutligen Tidaholm 10. Så började jag.
            </seg>
            <seg n="5794b755">
              Den satsning som ni ibland talar om att ni gör på kriminalvården
              handlar om att man ska säga upp 200250 medarbetare i kriminalvården,
              och personalen är ju den viktigaste delen i en bra kriminalvård.
            </seg>
            <seg n="7f229cad">
              Jag skulle vilja ställa frågan om Helena instämmer i Roal Nilssens
              uttalande som låter så här: Det rimmar illa att personalneddragningar
              ska ske samtidigt som regeringen talar om satsningar på kriminalvården.
              Det har aldrig funnits så många fångar som i dag, aldrig så många
              grova brottslingar.
            </seg>
          </u>
          <note n="465e120c">
            Instämmer Helena Frisk i Roal Nilssens uttalande, eller har Roal
            fel?
          </note>
          <note type="speaker" n="1fd16a1b">
            Anf. 116 HELENA FRISK (s) replik:
          </note>
          <u who="helena_frisk_6cb087_w" xml:id="i-22e67bb915a62e80-1" n="246361ff">
            <seg n="4ab66ca1">
              Herr talman! I min iver att hinna med det jag hade föresatt mig
              att säga i mitt anförande glömde jag visst att yrka bifall till
              förslaget i betänkandet, men det gör jag nu och yrkar samtidigt
              avslag på samtliga reservationer.
            </seg>
            <seg n="fe9a23cd">
              Jag tror att det är oerhört viktigt att vi framöver ser till
              att vi får en långsiktig planering och en långsiktig lösning på
              kriminalvårdens problem. Däri ligger också ekonomin.
            </seg>
            <seg n="8e059c83">
              Jag kan naturligtvis inte stå här och säga att jag tycker att
              situationen är tillräckligt bra i dag, för det är den inte. Man
              bär inom kriminalvården på en ryggsäck som man behöver bli av
              med för att kunna jobba mycket mer offensivt med det innehåll
              som vi faktiskt vill åstadkomma.
            </seg>
            <seg n="b9f3b206">
              Jag är övertygad om att regeringen är mycket väl medveten om
              detta och också har planer på att komma med förslag till en långsiktig
              lösning för kriminalvårdens ekonomi och verksamhet.
            </seg>
          </u>
          <note type="speaker" n="96930a3b">
            Anf. 117 JEPPE JOHNSSON (m) replik:
          </note>
          <u who="jeppe_johnsson_67d50e_w" xml:id="i-2cc2c3bb2e896470-3" n="41c6701e">
            <seg n="b6fbe074">
              Herr talman! När jag lyssnade på Helena tyckte jag att
            </seg>
            <seg n="00be1b68">
              hon ibland lät som en oppositionspolitiker. Det var kanske säcken
              och askan som dök upp i alla fall och det var ju klädsamt i det
              här fallet därför att hon redogjorde för problemen och för vad
              som behöver göras. Men sedan då? Det kan väl inte ha kommit som
              en blixt från klar himmel att det skulle bli så här i kriminalvården.
            </seg>
            <seg n="34640d60">
              Det är inte som med flodvågen, där man hade väldigt kort tid
              på sig för varning. Här har varningssignalerna funnits under mängder
              av år, så för Helena och regeringspartiet kan det här inte ha
              varit någon överraskning. Ni har kört kriminalvården dit den är
              i dag med berått mod.
            </seg>
            <seg n="bb3c059e">
              Har Roal Nilssen fel eller har han rätt?
            </seg>
          </u>
          <note type="speaker" n="55f32a9a">
            Anf. 118 HELENA FRISK (s) replik:
          </note>
          <u who="helena_frisk_6cb087_w" xml:id="i-22e67bb915a62e80-2" n="246361ff">
            <seg n="71c39e9a">
              Herr talman! Jeppe Johnsson! Jag vet inte, och jag var inne på
              det i mitt anförande också, om ni över huvud taget har tittat
              på de resurstillskott som ni tillför. Tror ni att ni ska kunna
              lösa kriminalvårdens alla problem med de summorna pengar? Jag
              försöker åtminstone ge en någotsånär redogörelse för tillståndet
              i kriminalvården, samtidigt som jag inser att kriminalvården behöver
              mer resurser. Det har man tagit till sig på departementet, och
              det gör naturligtvis också vi när vi är ute och träffar folk i
              kriminalvården. Men sedan handlar det också om vad vi i slutänden
              väljer att lägga pengar på. Vi har ett antal kronor att använda
              oss av.
            </seg>
            <seg n="9d0521c8">
              Jag tror på en långsiktig lösning för kriminalvården. Den är
              absolut nödvändig, och den får vi återkomma till.
            </seg>
          </u>
          <note type="speaker" n="cc0a1c4c">
            Anf. 119 KARIN GRANBOM (fp) replik:
          </note>
          <u who="karin_granbom_ellison_c00b7e_w" xml:id="i-05541c3b79989c0a-1" n="c4d96302">
            <seg n="59a6b6b8">
              Herr talman! Jag ska ta upp någonting konkret.
            </seg>
            <seg n="fd2a1818">
              Milan Sevo, en person många gånger dömd för brott, blev i dagarna
              gripen på gränsen mellan Makedonien och Grekland. I TT-meddelandet
              står det att han numera är bosatt i Serbien. Men nog bosatte han
              sig där lite för tidigt. Under en permission i juni, då han avtjänade
              ett tvåårigt straff på Täbyanstalten, bestämde sig Sevo för att
              inte längre sitta där.
            </seg>
            <seg n="065deb63">
              I ett pressframträdande i Belgrad i oktober berättade han att
              när så finner lämpligt kommer han att återvända till anstalten
              för att avtjäna de två månader som kvarstår av påföljden, men
              just nu vill han vara i Serbien.
            </seg>
            <seg n="a5691c0c">
              Björn Eriksson har i sin utredning Säkert inlåst påpekat att
              det finns avdelningar i svensk kriminalvård där fångarna styr.
              Det är helt oacceptabelt att fångar styr inne på anstalten. Det
              är också helt oacceptabelt att fångar ska kunna styra om de avser
              att ta semester från ett fängelsestraff.
            </seg>
            <seg n="7e894eb3">
              Nu när Sevo kommer tillbaka för att avtjäna de två återstående
              månaderna får han en disciplinpåföljd som jag förmodar blir 1015
              dagars pålägg på villkorlig frigivning. Tycker Helena Frisk att
              det är en konsekvens som är lagom för en intagen som medvetet
              beslutar sig för att avvika från sitt fängelsestraff?
            </seg>
          </u>
          <note type="speaker" n="66c3d4ff">
            Anf. 120 HELENA FRISK (s) replik:
          </note>
          <u who="helena_frisk_6cb087_w" xml:id="i-22e67bb915a62e80-3" n="246361ff">
            <seg n="3f5b1b72">
              Herr talman! Att fångar styr på våra anstalter är naturligtvis
              inte acceptabelt. Den frågan behöver man knappast egentligen ställa.
              Jag vet inte om du hade förväntat dig att jag skulle svara att
              det är acceptabelt.
            </seg>
            <seg n="ac2bc2b4">
              Jag har svårt att uttala mig, för jag har för dålig kunskap om
              just det här fallet måste jag tillstå. Man ska utan tvekan ha
              tydliga reaktioner och sanktioner när någon har avvikit från en
              anstalt. De möjligheterna har man i kriminalvården redan i dag,
              alltså att ha fler sanktioner än att bara lägga på några dagar
              på straffet.
            </seg>
          </u>
          <note type="speaker" n="916fc3fb">
            Anf. 121 KARIN GRANBOM (fp) replik:
          </note>
          <u who="karin_granbom_ellison_c00b7e_w" xml:id="i-05541c3b79989c0a-2" n="c4d96302">
            <seg n="99ec970b">
              Herr talman! Vi ska inte ha synpunkter på vad som ska ske i det
              här enskilda fallet, men jag plockade fram det för att det exemplifierar
              situationen. I dag får en person som bestämmer sig för att helt
              medvetet avvika från sitt fängelsestraff 1015 dagars pålägg. Vi
              folkpartister anser att avvikelse, eller rymning som man säger
              i dagligt tal, borde kriminaliseras. 1015 dagars pålägg är inte
              en tydlig signal om att avvikelser är totalt oacceptabla. Den
              som avviker, eller rymmer, från ett fängelsestraff bör ställas
              inför domstol och få klart för sig vad det är som gäller.
            </seg>
            <seg n="8b7880fe">
              Företrädare för majoriteten säger ofta att rymningarna i Sverige
              minskar. De direkta avvikelserna från de svenska fängelserna ligger
              dock på en mycket hög nivå. Vi ligger i topp om man jämför med
              de andra nordiska länderna. I de andra nordiska länderna är kriminalisering
              redan infört. Även i många andra länder är rymning kriminaliserat.
              Vi i Folkpartiet tycker att det borde vara självklart att det
              är olagligt att rymma också i Sverige. Därför undrar jag: Skulle
              ni i Socialdemokraterna vilja verka för att det blir förbjudet
              att avvika från ett fängelsestraff?
            </seg>
          </u>
          <note type="speaker" n="00d0613f">
            Anf. 122 HELENA FRISK (s) replik:
          </note>
          <u who="helena_frisk_6cb087_w" xml:id="i-22e67bb915a62e80-4" n="246361ff">
            <seg n="92b19db1">
              Herr talman! Jag är inte beredd att i nuläget kriminalisera rymningar.
              Det är naturligtvis inte tillåtet att avvika från anstalt i Sverige.
              Kriminalvården har möjligheter att ge tydliga reaktioner, och
              också utdöma tydliga sanktioner, för att det ska bli tydligt att
              det faktiskt händer saker om man väljer att avvika.
            </seg>
            <seg n="b6dbf9b3">
              Efter det som har varit med rymningar och sådant kan man, när
              man talar med folk rent spontant, höra dem säga att jo, det kanske
              vore bra att kriminalisera rymningar. Många partier visar sin
              populism i det fallet, tycker jag, när de genast kastar ut åsikten
              att det borde kriminaliseras. Jag tror faktiskt att man måste
              lugna ned sig lite grann. Jag anser att i fråga om mycket av problematiken
              kring rymningar vilar också ett ansvar på samhället i stort. Det
              ansvaret måste vi alla försöka ta. Du löser inte de här problemen
              bara genom att kriminalisera rymningar.
            </seg>
          </u>
          <note type="speaker" n="ecf9f9d4">
            Anf. 123 JOHAN LINANDER (c) replik:
          </note>
          <u who="johan_linander_016836_w" xml:id="i-146a00c599f80414-3" n="631d399b">
            <seg n="c2abe2a8">
              Herr talman! Ja, jag kommer nog att bli populistisk nu. Är det
              populism att uttrycka politiska åsikter så kommer jag att bli
              populistisk. Det är uppenbart att Socialdemokraterna inte har
              några som helst idéer om hur vi ska kunna förbättra kriminalvården
              om ni inte ens kan uttrycka vad ni tycker i Sveriges riksdag.
            </seg>
            <seg n="93f49815">
              Jag har suttit och tittat i det här betänkandet och även i nästa
              betänkande, som vi ska debattera efter det här. Där står det utredning.
              Det står översyn. Det står se över frågan. Men aldrig någonsin
              kommer vi till skott. Sitter man i majoritet ska man också driva
              politiken framåt. Man får ta ansvar för hur situationen ser ut.
              Helena Frisk talade tidigare om en seriös debatt. Frågan är om
              det är seriöst att prata i tio minuter från riksdagens talarstol
              utan att egentligen uttrycka några politiska åsikter alls.
            </seg>
            <seg n="d1d43243">
              Jag åker runt bland fängelser i Sverige. Jag har varit på åtskilliga
              runtom i hela landet. Jag har lärt känna några kriminalvårdare.
              Jag kan lova att deras kritik inte är lindrigare än den som jag
              har framfört här i dag. Det är inte så att vi är populistiska,
              utan vi framför det som vi möts av när vi åker ut och hälsar på
              i verkligheten utanför Sveriges riksdag.
            </seg>
            <seg n="9ed77aab">
              Vi fick inget svar huruvida två veckors tillägg på straffet,
              eller 15 dagar, är tillräckligt för en rymning och att man håller
              sig undan. Helena Frisk kanske i stället kan svara på om det är
              så att situationen för intagna kvinnor med barn i fängelset behöver
              förbättras och om behandlingen av sexualbrottsdömda verkligen
              fungerar. Det är två av de reservationer som vi har från alliansens
              sida.
            </seg>
          </u>
          <note type="speaker" n="8ce3d87a">
            Anf. 124 HELENA FRISK (s) replik:
          </note>
          <u who="helena_frisk_6cb087_w" xml:id="i-22e67bb915a62e80-5" n="246361ff">
            <seg n="189938f8">
              Herr talman! Vi hör ju till dem som har tagit initiativ till
              den här kriminalvårdskommittén just för att vi är beredda att
              diskutera de här frågorna, som vi har varit inne på. Vi diskuterar
              halvtidsfrigivningen, eller tidpunkten för villkorlig frigivning.
              Vi diskuterar precis allt det som ni vill att vi ska diskutera.
              Det gör vi också i den här utredningen. Men man kan inte heller
              bara vänta på att den ska bli klar. Man måste också göra saker
              under tiden. Det tycker jag ändå att vi gör, och det har vi redogjort
              för, delar av det åtminstone, i detta betänkande. Det är faktiskt
              så att en del görs.
            </seg>
            <seg n="001ead2d">
              Jag ställer mig frågande igen. Att säga att jag inte uttryckte
              någon vilja i kriminalpolitiken under mitt anförande det tycker
              jag inte stämmer. Jag gav ett antal förslag där jag vill se förbättringar.
              Man får naturligtvis inte heller plats med allt som man önskar
              i ett enda anförande. Men jag tycker att vi mycket väl vill, och
              faktiskt vågar, diskutera frågor som ibland känns besvärliga.
            </seg>
            <seg n="bfef1900">
              Nu har jag en fråga till er också. Vi har ju varit inne på en
              sak. Jag har budgetförslagen här. Det är väl gott och väl att
              lägga fram 27 000 olika förslag, men ligger det någon form av
              verklighet bakom dem måste man också på något sätt förklara hur
              de extra pengarna ska räcka till allt. Annars tycker jag att många
              av förslagen faktiskt är konkreta och bra. Men menar man att de
              ska bli verklighet, eller är det bara tomma ord, som man alltid
              kritiserar regeringen för att komma med?
            </seg>
          </u>
          <note type="speaker" n="0bf7816b">
            Anf. 125 JOHAN LINANDER (c) replik:
          </note>
          <u who="johan_linander_016836_w" xml:id="i-146a00c599f80414-4" n="631d399b">
            <seg n="684f4e9b">
              Herr talman! Jag kan bara uppfatta det så att Socialdemokraterna
              tycker att många av våra förslag är bra men att ni inte är beredda
              att sätta till resurser så att de kan genomföras. Helena Frisk
              och andra socialdemokrater från den nuvarande majoriteten behöver
              inte vara oroliga. Efter 2006 års val, när vi har en borgerlig
              regering, ska vi tillsätta de resurser som behövs för att vi ska
              få en bättre fungerande kriminalvård.
            </seg>
            <seg n="c784107e">
              Jag tog tidigare upp två frågor som utgick från de reservationer
              som ni har yrkat avslag på. Dels gällde det om situationen för
              intagna kvinnor med barn i fängelserna behöver förbättras, dels
              om behandlingen av sexualbrottsdömda fungerar. Jag kan lägga till
              några frågor till som vi har reservationer om. Kan det vara så
              att brottsoffer behöver få bättre information om när gärningsmän
              får permission? Det föreslår Centerpartiet och de övriga borgerliga
              partierna, men det blir avslag från majoritetens sida. Vi kan
              ta upp det här med kostnader för utvisades hemresor, som Jeppe
              Johnsson var inne på tidigare. Där får vi en helt obegriplig förklaring
              i betänkandet. Eller rättare sagt: Ni håller ju med, men ni är
              inte beredda att ta steget, för ni avvaktar utredningar och så
              vidare.
            </seg>
            <seg n="9ddf27c3">
              Angående utredningar kan man säga att även om en utredning pågår
              kan jag uttrycka en viljeinriktning. Sedan har jag inte så väldigt
              svårt att i efterhand säga: Vi tyckte så här, men eftersom vi
              har fått så starka indikationer från utredningen, från remissinstanser
              och annat har vi tänkt om.
            </seg>
            <seg n="f2a12daf">
              Man kan alltså uttrycka en vilja. Man behöver inte passa hela
              tiden.
            </seg>
            <seg n="2df79bde">
              Det blir helt enkelt svårt att debattera med någon som inte vill
              uttrycka någon som helst vilja.
            </seg>
          </u>
          <note type="speaker" n="af9fc6a9">
            Anf. 126 HELENA FRISK (s) replik:
          </note>
          <u who="helena_frisk_6cb087_w" xml:id="i-22e67bb915a62e80-6" n="246361ff">
            <seg n="c10b705a">
              Herr talman! Jag tror att Johan Linander vet varför man vanligtvis
              yrkar avslag på reservationer. I de allra flesta fall beror det
              på att det pågår ett arbete som man kan hänvisa till och att man
              därför inte väljer att ta ställning här och nu i just detta betänkande.
              Så fungerar det. Det tror jag att Johan Linander i och för sig
              vet.
            </seg>
            <seg n="33d026ae">
              Det finns mycket mer att göra jag missade frågorna vad gäller
              kvinnors situation på anstalt. Man håller bland annat på att bygga
              ut besökslägenheter för att det ska bli en vettigare och rimligare
              miljö för familjerna att vistas i, naturligtvis inte minst för
              barnens skull. Det är jätteviktigt att fortsätta med det. Det
              har kriminalvården med sig som en prioriterad fråga där man bygger
              om. Det tycker jag är jättebra.
            </seg>
            <seg n="52eebaac">
              När det gäller behandlingen av sexualbrottsdömda är min bedömning
              att behandlingen överlag fungerar bra åtminstone på de ställen
              som jag har besökt. Vi var för inte så länge sedan på Norrtäljeanstalten,
              där man jobbar väldigt aktivt med en grupp av sexualbrottsdömda,
              och det har gett goda resultat. Man kan säkert göra mer på andra
              platser i landet, men min bedömning därifrån är att det har gett
              goda resultat.
            </seg>
            <seg n="5d3da56d">
              Jag ska säga något om utvisades hemresor. Jag har sympati för
              den frågeställningen. Den tog jag upp redan i förra årets debatt.
              Jag tror att problemet med att ändra på sakernas tillstånd har
              att göra med hur man kan driva in skulderna och vilket som prioriteras
              först och så vidare när man ska göra en skuldindrivning från kriminalvårdens
              sida. Man har diskuterat detta i andra sammanhang inte bara när
              det gäller hemresor.
            </seg>
          </u>
          <note n="06f7fbe3">
            Överläggningen var härmed avslutad.
          </note>
          <note n="231cb10b">
            13 § Våldsbrott och brottsoffer
          </note>
          <note n="9a77e38a">
            Föredrogs
          </note>
          <note type="speaker" n="8d030074">
            Anf. 127 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-75dfd218028a8450-0" n="a908b46e" next="i-bdd4d8d80e58e3b3-0">
            <seg n="f9c88cae">
              Herr talman! Jag ska börja med att yrka bifall till reservation
              1, men vi står givetvis bakom alla våra 13 reservationer i detta
              betänkande. Det är ganska många reservationer, och det är tråkigt
              när det handlar om en fråga där man hade hoppats på en större
              samsyn.
            </seg>
            <seg n="001ee6a9">
              I den här debatten skulle jag kunna ta upp ganska mycket av det
              som vi har skrivit om i våra reservationer, till exempel att alla
              styrdokument som rör rättsväsendet skulle innehålla ett mycket
              tydligare brottsofferperspektiv. Jag hade kunnat ta upp debatten
              om att straffen för mäns våld mot kvinnor måste skärpas. Jag hade
              kunnat ta upp att informationen vid permissioner måste bli mycket
              bättre så att brottsoffren kan skyddas när brottslingen kommer
              ut igen. Jag hade kunnat ta upp att straffet för den som överträder
              ett besöksförbud ska skärpas och att man ska kunna komplettera
              besöksförbud med elektronisk övervakning. Och jag hade kunnat
              ta upp att ett utdömt skadestånd inte ska få sänkas om det är
              sakprövat i domstol.
            </seg>
            <seg n="adf85855">
              Men jag väljer att koncentrera mig på en väldigt avgörande och
              graverande skillnad mellan oss i alliansen och den socialdemokratiska
              majoriteten. Det gäller synen på målsägarbiträden och brottsoffer.
              Där skiljer vi oss åt ganska avsevärt. Vi från alliansens sida
              vill utöka möjligheten för brottsoffer att få ett juridiskt biträde
              under förundersökning och rättegång.
            </seg>
            <seg n="d483c6f8">
              Låt mig, för att göra det hela ganska klart, göra en kort resumé
              av den här lagstiftningen som vi har haft i 15 år och som genomfördes
              1988. Då började man med att ge målsägarbiträde vid grövre sexuella
              brott.
            </seg>
            <seg n="8dbb056d">
              Sedan fann man att man måste utvidga denna möjlighet, och det
              skedde 1991. Då utvidgades lagen till att gälla alla sexualbrott
              och vissa grövre brott som rån och misshandel.
            </seg>
          </u>
          <note n="1ef78ce7">
            År 1994 tvingades man utvidga lagen ytterligare. Den kom att
            innefatta alla fängelsebrott om det fanns behov utifrån målsägarens
            personliga förhållanden.
          </note>
          <u who="hillevi_engstrom_6401e9" xml:id="i-bdd4d8d80e58e3b3-0" n="a908b46e" prev="i-75dfd218028a8450-0">
            <seg n="6e19c5ea">
              År 2001 utvidgades lagen ytterligare en gång så att alla brott
              omfattas om det finns behov.
            </seg>
            <seg n="2b2564ba">
              År 2001 gav Thomas Bodström ett uppdrag till Riksrevisionsverket
              att se över de delar som gäller försvarsadvokater, särskilda biträden
              för barn och målsägarbiträden. Riksrevisionsverket redovisade
              uppdraget samma år i en rapport som heter Varför blev det dyrare?
            </seg>
            <seg n="0e752569">
              Jag tror inte att man behöver vara matematikprofessor för att
              förstå varför det blev dyrare. När man genomför en reform tar
              det tid innan den blir allmänt känd. Fortfarande i dag är detta
              inte allmänt känt. RÅ har alltså anmärkt på att i dag, 15 år senare,
              har två sexualmål avgjorts utan att målsägaren har målsägarbiträde.
              Det har tagit tid.
            </seg>
            <seg n="d1aae913">
              Polisen har börjat bli bättre på att informera, åklagarna är
              bättre på att informera, det finns brottsofferjourer som informerar
              och så vidare.
            </seg>
            <seg n="3be630aa">
              Tidigare var inte heller brottsofferfrågorna särskilt prioriterade.
              Och det är förstås ett skäl till att man från början inte anlitade
              målsägarbiträden så ofta. Nu anlitar man sådana mycket mer, och
              det tycker vi inom alliansen och inom Moderaterna är utmärkt.
            </seg>
            <seg n="a982891c">
              Under den här perioden har också antalet våldsbrott stadigt ökat.
              Den kurvan går hela tiden uppåt. Ju fler våldsbrott och ju fler
              brott över huvud taget, desto fler brottsoffer och desto fler
              målsägare. Det är ganska klart.
            </seg>
            <seg n="7ce4bd6f">
              Nu vill regeringen bryta den här utvecklingen med målsägarbiträden,
              och det gör mig mycket förvånad och upprörd. I stället för att
              börja bryta trenden för våldsbrotten börjar man i fel ände.
            </seg>
            <seg n="2da87371">
              I februari 2005 gav justitieministern ett uppdrag till en särskild
              utredare att se över lagen om målsägarbiträden. I direktiven som
              utredaren fick i februari tolkar jag att ett av syftena är att
              spara pengar på bekostnad av brottsoffrens rätt till juridiskt
              stöd. Regeringen skriver i direktiven att uppgiften att ge personligt
              stöd även åvilar en stödperson. Man skriver att uppgiften att
              driva skadeståndsprocessen även åvilar åklagaren. Jag menar att
              det är tydligt vilka avsikter som finns i dessa direktiv.
            </seg>
            <seg n="64565b27">
              För att ingen ska tro att jag står här och hittar på ska jag
              citera vad som står i utredningsdirektiven. Och det blir intressant
              att höra vad Margareta Sandgren säger om det. Där står följande:
            </seg>
            <seg n="182d4100">
              I vissa fall kan den bästa lösningen för målsägaren vara att
              ett målsägarbiträde förordnas i ett tidigt skede av rättsprocessen,
              för att öka målsägarens förståelse och kunskap om vad rättsprocessen
              kommer att innebära. Vid huvudförhandlingen kan målsägaren i stället
              åtföljas av en stödperson.
            </seg>
            <seg n="52e055be">
              Jag frågar då den socialdemokratiska majoriteten hur man har
              resonerat när man har tagit upp dessa direktiv och att det skulle
              räcka med en stödperson när själva huvudförhandlingen kommer i
              gång.
            </seg>
            <seg n="668d5d81">
              Jag tog upp detta vid ett möte med brottsofferjouren i Nacka
              i går och sade: Om detta skulle bli verklighet skulle det innebära
              att ni fick vara med vid huvudförhandlingen och sitta vid brottsoffrets
              sida som stöd.
            </seg>
            <seg n="d9f75a17">
              De blev, milt sagt, upprörda och chockade. De menade tvärtom
              att det är just under huvudförhandlingen som målsägarbiträdet
              verkligen behövs.
            </seg>
            <seg n="08543c26">
              För er som inte vet vad en stödperson är kan jag informera om
              att det är en vanlig person som arbetar ideellt. Det kan vara
              en lärare, en granne, en pojkvän, någon från brottsofferjouren
              eller i princip vem som helst.
            </seg>
            <seg n="2108fe77">
              Jag menar att förhållningssättet att man vill spara på brottsoffren
              rimmar väldigt illa när man i stället borde satsa på dem. Det
              är det som skiljer oss åt ganska väsentligt.
            </seg>
            <seg n="7b4a5c80">
              Vi har till och med uppfattningen att efterlevande till en person
              som blir dödad genom ett brott också ska kunna erhålla ett målsägarbiträde.
              Där skiljer vi oss åt, och där har vi också en reservation.
            </seg>
            <seg n="c2a18c23">
              Vi moderater menar alltså att i de fall då någon blir mördad
              ska de anhöriga erhålla ett målsägarbiträde. Det har skett undantagsvis
              i samband med brandrättegången i Göteborg, i samband med polismorden
              i Malexander och i samband med mordet på Anna Lindh. Men det är
              undantag från lagstiftningen, och det vill vi ändra på.
            </seg>
            <seg n="4fb47c6e">
              Jag vill därför fråga Margareta Sandgren och majoriteten: Varför
              vill Socialdemokraterna minska på rätten till målsägarbiträde?
              Är det inte i själva verket tvärtom vi ska göra och utöka den?
            </seg>
            <seg n="9890b61c">
              Återupptagna förhandlingar
            </seg>
          </u>
          <note n="deab49ad">
            Ajournering
          </note>
          <note n="484d305c">
            Kammaren beslutade kl. 16.51 på förslag av talmannen att ajournera
            förhandlingarna till kl. 17.00 då votering skulle äga rum.
          </note>
          <note n="811da9bd">
            Förhandlingarna återupptogs kl. 17.00.
          </note>
          <note n="601bca5d">
            14 § Beslut om ärende som slutdebatterats den 9 mars
          </note>
          <note n="7f0fe228">
            Punkt 1
          </note>
          <note n="c09a58a2">
            Punkt 3
          </note>
          <note n="9f3a3d88">
            Punkt 6
          </note>
          <note n="633954cb">
            Punkt 13
          </note>
          <note n="a83018e5">
            Övriga punkter
          </note>
          <note n="a8961397">
            15 § Beslut om ärenden som slutdebatterats vid dagens sammanträde
          </note>
          <note n="0059c190">
            Punkt 2
          </note>
          <note n="bd01e0fe">
            Punkt 5
          </note>
          <note n="6be4d60c">
            Punkt 8
          </note>
          <note n="cfa2b151">
            Punkt 11
          </note>
          <note n="633954cb">
            Punkt 13
          </note>
          <note n="a83018e5">
            Övriga punkter
          </note>
          <note n="7f0fe228">
            Punkt 1
          </note>
          <note n="6be4d60c">
            Punkt 8
          </note>
          <note n="127e0b58">
            Punkt 9
          </note>
          <note n="633954cb">
            Punkt 13
          </note>
          <note n="a83018e5">
            Övriga punkter
          </note>
          <note n="c2fe670d">
            Meddelande om inställd votering
          </note>
          <note n="2ee9c8d6">
            Talmannen meddelade att voteringen onsdagen den 16 mars kl. 9.00
            skulle utgå.
          </note>
          <note n="aa9d3326">
            Voteringen kl. 16.00 skulle äga rum enligt tidigare planering.
          </note>
          <note n="e6d6c95b">
            16 § (forts. från 13 §) Våldsbrott och brottsoffer (forts. JuU18)
          </note>
          <note type="speaker" n="6204288b">
            Anf. 128 KARIN GRANBOM (fp):
          </note>
          <u who="karin_granbom_ellison_c00b7e_w" xml:id="i-05541c3b79989c0a-3" n="c4d96302">
            <seg n="6bf50682">
              Herr talman! Det är svårt att säga hur många brottsoffer det
              finns i Sverige. Det går inte ens att säga hur många som blev
              brottsoffer under förra året. Men vi vet att antalet brott som
              anmäls ökar.
            </seg>
            <seg n="10f1c5cb">
              Under den tioårsperiod som Sverige har letts av Socialdemokraterna
              har antalet anmälda brott ökat. Värst är att det är antalet grövre
              brott som ökar. De anmälda våldsbrotten, om man med detta menar
              dödligt våld, misshandel, våldtäkt och fridskränkningar, har tillsammans
              ökat med 30 % sedan 1994. Under förra året anmäldes hela 86 000
              våldsbrott.
            </seg>
            <seg n="a2d0b0ae">
              Det finns många olika sorters brottsoffer. Det finns de som har
              blivit av med cykeln eller bilen och måste åka buss tills försäkringsersättningen
              har kommit. Brottet skapar problem och kränker äganderätten. Inbrott
              räknas också till den grupp som ofta slarvigt kallas för vardagsbrott.
              Fråga dem som har fått inbrott i villan eller lägenheten hur de
              uppfattar att bli utsatt för ett vardagsbrott! Få skulle nog säga
              att det är sådant som händer. Kanske kan de inte längre sova,
              och rädslan för att vara hemma nästa gång någon eventuellt kommer
              i brottsligt syfte gör kanske att de beslutar sig för att flytta
              med allt vad det innebär, till exempel långt till skola, arbete
              och vänner. Att otryggheten dessutom följer med dem till den andra
              bostaden är inte osannolikt.
            </seg>
            <seg n="f28b6eb4">
              Eftersom det var internationella kvinnodagen i tisdags har kvinnovåldet
              fått extra belysning den här veckan. Våldet mot kvinnor är i mycket
              ett dolt problem, liksom sexuella övergrepp. Helt klart är dock
              att problemen är omfattande. Offer för människohandel är en grupp
              som utsätts för kanske det allra värsta man kan tänka sig, och
              ändå är samhällets förebyggande insatser och stöd för dessa handfallna.
            </seg>
            <seg n="2ff8c244">
              Våld mot kvinnor är inte sällan ett uttryck för en syn som innebär
              att kvinnor är lägre stående människor. Största delen av våldet
              begås i hemmet, där även barn drabbas direkt eller indirekt. Därför
              är detta våld särskilt allvarligt och måste uppmärksammas.
            </seg>
            <seg n="c8b1a4ac">
              Men bara för att dessa brott är så avskyvärda får man inte glömma
              bort männen. Tittar man på antalet anmälda brott ser man att männen
              drabbades av misshandel i större utsträckning. En mor berättade
              nyligen för mig att hennes son blev misshandlad i grundskolan.
              Killen som blev utsatt för misshandeln går nu på universitetet,
              men han är inte fokuserad, sade mamman. Han är förresten sjukskriven.
              Jag tror inte att han har fått bearbeta vad som hände, sade modern
              med en uppgiven ton. Fysiskt sett har han inga skador, men flera
              år efteråt finns alltså rädslan och funderingarna kvar.
            </seg>
            <seg n="7f5d72f1">
              Denne unge man fick dock brottet bekräftat genom att misshandeln
              gick till domstol och att gärningsmannen dömdes. Det är långtifrån
              vad som händer i många fall. År 2003 kunde endast 15 % av de anmälda
              brotten knytas till en gärningsman. Att så få brott klaras upp
              är den största skymfen mot dagens brottsoffer från samhällets
              sida.
            </seg>
            <seg n="b8dc5c36">
              När någon blir ett brottsoffer sker en kränkning. Individen som
              begår brottet är alltid ytterst ansvarig för den felaktiga gärningen.
              Samhället har dock ett ansvar för att förebygga och förhindra
              brott. Om inte brott begås finns det ju inga brottsoffer. När
              brott väl begåtts måste samhället ge sitt reservationslösa stöd
              för att bidra till att reparera skadan. Att utreda brottet och
              gripa och lagföra en gärningsman är rättsstatens främsta skyldighet
              gentemot brottsoffren. Det ska vara en självklarhet att polisanmäla
              brott och ha tilltro till att samhället gör det som är möjligt
              för att beivra brottet. I rättsprocessen ska brottsoffren bemötas
              med kunskap, respekt och erkännande. Stödet, skyddet och informationen
              till vittnen och brottsoffer måste förstärkas och reglerna om
              skadestånd bli bättre.
            </seg>
            <seg n="869b3453">
              Många brottsoffer känner sig i dag besvikna. Nu har majoriteten
              snart chansen att berätta för alla brottsoffer och medborgare
              vad som egentligen händer för att förbättra deras situation. Vad
              vill ni säga till dem som undrar? Jag trodde först att vi skulle
              hinna med vår debatt så att vi kanske skulle kunna vara med i
              tv. Många som sitter hemma har drabbats av brott.
            </seg>
            <seg n="c8e26919">
              Jag tänker på en hel del personer som har besöksförbud. De skulle
              nog fundera så här: Vad ska regeringen egentligen göra åt det
              här med besöksförbud? Förra året anmäldes 3 700 överträdelser
              av besöksförbud. Detta är kränkningar mot någon som redan är ett
              brottsoffer. Vad ska man göra för att minska de här kränkningarna?
              Det stora antalet kränkningar visar att många gärningsmän inte
              bryr sig om de påföljder som finns i dag, utan påföljderna måste
              skärpas.
            </seg>
            <seg n="53f02f55">
              Vi som har föreslagit elektronisk övervakning ger oss inte, och
              jag var väldigt glad över att höra att representanten för Vänsterpartiet
              i förra debatten öppnade för att vi möjligen ska se över det här
              och se vad som egentligen gäller. Finns det några tekniska möjligheter
              att gå vidare med det här förslaget? Jag hoppas att vi tillsammans
              kan göra en ordentlig översyn av det här.
            </seg>
            <seg n="82ee9334">
              Något som oroar mig mycket är övergrepp i rättssak, det vill
              säga att en målsägare eller ett vittne blir hotat. Det här är
              också ett exempel på när ett brottsoffer råkar ut för ytterligare
              en kränkning. Vad jag har förstått är övergrepp i rättssak ett
              brott som ökar särskilt bland unga. Unga gärningsmän och deras
              kompisar inser inte vilka allvarliga brott de begår när de hotar
              andra unga att hålla tyst. Vad de gör är att ge sig på grunden
              i vårt rättssystem, nämligen att personer vågar berätta om ett
              brott i domstol. Jag talade med en åklagare för inte så länge
              sedan, och han var bekymrad över att åklagarna känner sig tvingade
              att frihetsberöva alltfler. Bland annat frihetsberövas ungdomar
              i avvaktan på rättegång i större utsträckning därför att åklagarna
              befarar övergrepp i rättssak. Vilka åtgärder tänker majoriteten
              vidta för att komma till rätta med denna utveckling?
            </seg>
            <seg n="b4c75a68">
              Vad gäller brottsoffer överlag är jag mycket glad över det tillkännagivande
              som finns i betänkandet om att det ska bli lättare att få brottsskadeersättning
              i de fall då gärningsmannen är under 15 år. Tyvärr ser vi en mycket
              oroväckande utveckling där alltfler icke straffmyndiga personer
              begår grova brott. De här brotten läggs ned av polisen och utreds
              inte på grund av att gärningsmannen inte är straffmyndig, och
              därmed kan brottsoffren inte få brottsskadeersättning. Att få
              ersättning för ett brott är viktigt i processen att komma över
              kränkningen. Eventuellt kan pengarna behövas för rehabilitering,
              men i mycket tror jag att det handlar om att få erkännande av
              att det som hände var fel.
            </seg>
            <seg n="c64c649e">
              Vi har ett antal reservationer från Folkpartiets sida som handlar
              om just förändringar vad gäller brottsskadeersättning. Jag yrkar
              härmed bifall till reservation 20, som handlar om förskottering
              av skadestånd.
            </seg>
            <seg n="8077c86f">
              I dag är det så att om en person av domstol tillerkänns skadestånd
              och gärningsmannen inte vill eller kan betala måste offret själv
              utkräva skadestånd genom kronofogden. Kan kronofogden inte inkräva
              några pengar ska offret söka ersättning från Brottsoffermyndigheten.
              Den här processen är orimlig. Den håller fast offret vid den brottsliga
              händelsen. Offret måste fortsätta att kämpa för sin rätt. Vi anser
              att staten ska förskottera skadestånd som döms ut av domstol,
              och sedan får staten kräva in skulden av gärningsmannen. Det skulle
              ge offret frid och snabb ersättning som kan användas för till
              exempel rehabilitering.
            </seg>
          </u>
          <note type="speaker" n="713b3adc">
            Anf. 129 OLLE SANDAHL (kd):
          </note>
          <u who="olle_sandahl_327def_w" xml:id="i-6707653dcfd62e30-0" n="7f7c2364">
            <seg n="03e47f64">
              Herr talman! I tisdags firade vi den internationella kvinnodagen.
              I mitt anförande vill jag särskilt fokusera på våldet mot kvinnor.
            </seg>
            <seg n="0f177b4a">
              Varje år anmäls över 20 000 fall av misshandel och grov misshandel
              mot kvinnor. Att män misshandlar kvinnor i vårt demokratiska samhälle
              är en skymf och en ynkedom. Våldet överlag och särskilt våldet
              mot och hotandet av kvinnor har blivit allt grövre. Alltfler kvinnor
              är rädda och hotade.
            </seg>
            <seg n="4f0cb366">
              Statistik visar att brottsoffrens förtroende för polisen är i
              botten. Endast ett fåtal av alla kvinnor i Sverige som utsätts
              för sexuella övergrepp anmäler brottet. Påfrestningarna för de
              redan utsatta kvinnorna blir för höga.
            </seg>
            <seg n="fd96d7c8">
              Långt ifrån all misshandel anmäls, sannolikt mindre än hälften.
              Anledningen till detta är ofta misstro mot rättssystemet. Varje
              enskilt fall innebär smärta, skada och förnedring för den utsatta.
              Att statistiken för uppklarade brott framstår som relativt god
              beror inte på framgångsrik polisiär insats. Den väl kända orsaken
              är att också nedlagda ärenden rubriceras som uppklarade. Det är
              en ytterligare kränkning av brottsoffret när en utredning läggs
              ned och ingen döms för det brott som begåtts. Det behövs radikala
              förändringar för att hjälpa brottsoffren i utredningsprocessen.
            </seg>
            <seg n="e53bf276">
              Utrustningen som kan underlätta för den hotade kvinnan om hon
              råkar ut för ett överfall måste också ses över. Många kvinnor
              som vill ha överfallslarm har inte fått det. Kristdemokraterna
              anser att hotade kvinnor ska få använda pepparsprej i självförsvar.
              Vi vill komma till beslut när det gäller hjälpmedel för kvinnor
              som lever med överfallshot och tillföra resurser för att tillgodose
              detta behov.
            </seg>
            <seg n="86d8c0d5">
              Den som innehar pepparsprej utan tillstånd döms i dag för vapenbrott.
              Det är stötande att en utsatt kvinna, som räddar sitt eget liv
              med pepparsprej, ska dömas för vapenbrott om hon inte beviljats
              vapenlicens dessförinnan. I många andra länder är pepparsprej
              inte ens tillståndspliktig. Kristdemokraterna har länge prioriterat
              frågan om hjälpmedel för kvinnor som lever med överfallshot. Kvinnor
              måste ges rätt att skydda sig, rätt att känna sig trygga.
            </seg>
            <seg n="b2980516">
              Utskottets ställningstagande ter sig lite gåtfullt. Utskottet
              ser positivt på att hotade kvinnor fortsättningsvis erbjuds pepparsprej,
              men vill samtidigt avstyrka motionen till förmån för detta. Vi
              får nu hoppas att justitieministern lydigt följer utskottets positiva
              syn och fortsättningsvis erbjuder hotade kvinnor tillgång till
              pepparsprej.
            </seg>
            <seg n="ef1e3977">
              Kristdemokraterna tar kvinnofridsbrotten på stort allvar. Eftersom
              det finns tecken på att lagen inte fungerar har vi upprepade gånger
              begärt en utvärdering av kvinnofridsreformen. Utskottsmajoriteten
              har avvisat detta önskemål. Äntligen tycks dock justitieministern
              i egen person ha förstått behovet och ämnar nu inleda en översyn
              av kvinnofridslagen. Vi välkomnar förstås detta och ser det som
              en framgång samt väntar ivrigt på att få se ord följas av handling.
            </seg>
            <seg n="5dfe8f4c">
              Herr talman! Närmare 7 000 personer ansöker varje år om besöksförbud.
              Förra året anmäldes hela 5 022 fall av överträdelse. Enligt Brottsförebyggande
              rådets utvärdering överträds förbudet i så hög grad att värdet
              är begränsat. Om brottslingen kunde dömas till GPS-övervakning
              skulle kvinnan kunna känna sig tryggare. GPS-sändare skulle också
              kunna användas vid permissioner. Utöver lättnaden för drabbade
              kvinnor skulle mycket resurser kunna sparas med ett sådant system.
            </seg>
            <seg n="587bdab7">
              Många brottsoffer, inte minst kvinnor som utsätts för våldsbrott
              av närstående män, känner stor otrygghet i samband med gärningsmannens
              villkorliga frigivning. Otryggheten kan reduceras om den nya geografiska
              informationstekniken används. Vi måste på alla sätt stärka tryggheten
              för dem som ska skyddas av besöksförbudet.
            </seg>
            <seg n="42692d66">
              Slutligen, herr talman, vill jag säga några ord om skadestånd.
            </seg>
            <seg n="a42fe69e">
              FN:s deklaration om brottsoffers rättigheter från 1995 anger
              som grundläggande princip att brottsoffer har rätt till skadestånd
              från gärningsmannen och att system ska skapas så att brottsoffren
              snabbt och enkelt får gottgörelse.
            </seg>
            <seg n="b60b5431">
              Verkligheten i Sverige är en annan. Ofta försenas eller uteblir
              betalningen. Det är inte rimligt att brottsoffret på nytt ska
              skymfas av en brottsling som inte betalar sitt skadestånd. Kristdemokraterna
              har vid upprepade tillfällen hävdat att man måste pröva möjligheten
              att staten förskotterar skadestånd till brottsoffret och alltså
              övertar fordran på gärningsmannen. Detta gäller i merparten av
              EU:s medlemsländer, och Sverige får inte hamna efter i denna fråga.
            </seg>
            <seg n="11bb5b0a">
              Kristdemokraterna presenterade i veckan ett 13-punktsprogram
              mot den omfattande och lukrativa människohandeln. I rapporten
              pekar vi bland annat på att de kvinnor och barn som utsätts för
              detta ohyggligt vidriga brott kan bli utan tilldömt skadestånd
              bara därför att gärningsmannen påstår sig sakna medel och därmed
              betalningsförmåga. Staten måste garantera dessa kvinnor och barn
              deras skadestånd.
            </seg>
            <seg n="c4e290b2">
              Vid hemkomsten riskerar kvinnorna att utsättas för repressalier,
              bli uppsökta av brottssyndikat och förskjutas av sina familjer.
              Förskottering av skadestånd blir alltså särskilt viktigt i de
              fall då brottsoffret tvingas eller väljer att lämna landet efter
              rättsprocessen.
            </seg>
            <seg n="ad015be7">
              Vi menar också att nivåerna på skadestånd som utdöms för sveda
              och värk samt kränkningsersättningens storlek måste ses över så
              att de blir mer rimliga än vad de är i dag. Kristdemokraternas
              förslag och reservationer är steg på vägen mot ett tryggare samhälle
              till gagn inte minst för den utsatta människan.
            </seg>
            <seg n="43663afc">
              Med detta, herr talman, vill jag yrka bifall till reservation
              1. Jag begränsar mig på sedvanligt sätt för tids vinnande till
              denna, även om jag står bakom samtliga våra reservationer.
            </seg>
          </u>
          <note type="speaker" n="4a092acb">
            Anf. 130 ROLF OLSSON (v):
          </note>
          <u who="rolf_olsson_189248_w" xml:id="i-0aeac62a6c20e6de-0" n="12b55369">
            <seg n="eff351f6">
              Herr talman! Våldsbrott kan drabba alla, och brottsoffer kan
              vi alla bli. Men generellt måste konstateras att en del grupper
              och befolkningsskikt är mer utsatta än andra. Ensamstående drabbas
              generellt mer än sammanboende, och redan utsatta grupper drabbas
              hårdare av våldbrott än mer etablerade grupper i samhället. Marginaliserade
              grupper som hemlösa, missbrukare och kriminellt belastade är alldeles
              särskilt hårt utsatta.
            </seg>
            <seg n="b4d0c244">
              Dessa iakttagelser är mycket viktiga och måste följas upp och
              åtgärdas politiskt. Likaså måste vi med öppna ögon se de patriarkala
              könsmaktsmönstren och hur dessa visar sig till exempel i form
              av sexualiserat våld, som tyvärr pågår året om och som vi måste
              fortsätta att bekämpa.
            </seg>
            <seg n="2998790f">
              Herr talman! När det gäller samhällets insatser för att bistå
              brottsoffer finns det många olika nivåer och instanser som har
              ett ansvar och en uppgift för verksamheten. Tyvärr måste vi konstatera
              att det brister i samordning mellan olika organ, och det är också
              tydligt att det varierar kraftigt mellan till exempel de centrala
              insatserna i landets kommuner när det gäller stödinsatser för
              brottsoffer. Det spretar ibland åt olika håll, vilket inte är
              bra. Vänsterpartiet anser därför att Brottsoffermyndigheten borde
              få i uppdrag att ur ett helhetsperspektiv se över samhällets insatser
              för att bistå brottsoffer. Det har vi en reservation om.
            </seg>
            <seg n="19d4347b">
              Herr talman! Det finns all anledning att i detta sammanhang särskilt
              betona att äldre och funktionshindrade är särskilt sårbara för
              att utsättas för brott, inklusive våldsbrott och sexuella övergrepp.
              Det handlar ofta om brott som begås i offrens hem eller på vårdinrättningar.
              Alltför ofta är förövaren någon som offret är beroende av, en
              anhörig eller någon i personalen. Detta måste vi våga prata om
              högt och tydligt. Här kan vi verkligen tala om sårbara brottsoffer.
            </seg>
            <seg n="f3e364a6">
              I Vänsterpartiet är vi inte nöjda med vad som hittills har åstadkommits
              på dessa områden. Precis som man konstaterar i betänkandet finns
              det med all sannolikhet ett stort mörkertal när det gäller brottsligheten
              mot dessa grupper. Det är också värt att notera att många av dem
              vi nu pratar om ofta har svårigheter i kontakter med rättsväsendet
              eller med brottsofferjourer. Det kan röra sig om olika former
              av kommunikationsproblem eller bristande tillgänglighet av olika
              slag. Vi anser därför att situationen för dessa grupper behöver
              belysas över landet och föreslår i en reservation att Brottsoffermyndigheten
              bland annat får i uppdrag att ytterligare utreda situationen över
              landet och komma med förslag om hur våldet bättre kan upptäckas
              och anmälas och hur ett fungerande stöd kan utformas.
            </seg>
            <seg n="1bf3138a">
              Herr talman! Vänsterpartiet ser det som mycket positivt att ett
              enigt utskott står bakom ett förslag till tillkännagivande om
              att regeringen ger Brottsoffermyndigheten i uppdrag att se över
              möjligheterna att få brottsskadeersättning när gärningsmannen
              är under 15 år. Vi i Vänsterpartiet som har motionerat i frågan
              tycker att detta är en rättvisefråga som det finns god anledning
              att belysa.
            </seg>
            <seg n="bf170139">
              Herr talman! Brott mot personer som innebär kränkningar, våldshandlingar
              och förolämpningar på grund av offrets sexuella läggning eller
              könsidentitet är tyvärr bara alltför vanligt förekommande. Vi
              framhåller i reservation 8, från fem partier, att det finns luckor
              i nuvarande lagstiftning som bör täckas. I de bestämmelser i brottsbalkens
              5 kap. 5 § om allmänt åtal för förolämpning talas det om åtal
              för anspelning på någons homosexuella läggning. Detta bör vidgas
              till att omfatta sexuell läggning och könsidentitet, anser vi.
              En översyn av tillämpningen av nuvarande regler behöver också
              göras. Våldet mot HBT-grupperna ute i samhället är tyvärr omfattande
              och, naturligtvis, oacceptabelt.
            </seg>
            <seg n="6f26ffe9">
              Herr talman! Jag står självfallet bakom Vänsterpartiets alla
              reservationer men vill för tids vinnande nöja mig med att yrka
              bifall till reservation 8.
            </seg>
          </u>
          <note type="speaker" n="7160b877">
            Anf. 131 HILLEVI ENGSTRÖM (m) replik:
          </note>
          <u who="hillevi_engstrom_6401e9" xml:id="i-587376fac4dc3ad4-0" n="a908b46e">
            <seg n="f48c5289">
              Herr talman! En särskilt utsatt grupp brottsoffer är kvinnor
              som blir utsatta för våld, hot och sexuella övergrepp av en man
              som de har eller har haft en relation till. Det är vi alla överens
              om. Detta är till och med så allvarligt att det finns ett speciellt
              brott som benämns grov kvinnofridskränkning. I det brottet går
              straffsatsen från sex månaders till sex års fängelse. Snittiden
              i domarna är ungefär åtta månader.
            </seg>
            <seg n="6bab82b3">
              Jag vill ställa en fråga till Rolf Olsson om denna särskilt utsatta
              grupp kvinnor det kan i och för sig vara män också, men det handlar
              mest om kvinnor: Är det rimligt, Rolf Olsson, att en sådan här
              gärningsman, som upprepade gånger begår grov misshandel, hot och
              sexuella övergrepp mot en kvinna, ska kunna bli dömd till en påföljd
              som innebär att kratta löv i en park, alltså samhällstjänst? Samhällstjänst
              kan också innebära annat. Det förekommer att de här männen blir
              dömda till villkorlig dom, skyddstillsyn eller samhällstjänst.
              Är det rimligt med sådana påföljder för grov kvinnofridskränkning?
            </seg>
          </u>
          <note type="speaker" n="8fdd1d1a">
            Anf. 132 ROLF OLSSON (v) replik:
          </note>
          <u who="rolf_olsson_189248_w" xml:id="i-0aeac62a6c20e6de-1" n="12b55369">
            <seg n="813e08f4">
              Herr talman! Jag vill naturligtvis understryka att det är oerhört
              allvarliga brott som Hillevi Engström talar om. Vi har en gemensam
              syn här. Dessa brott bör fördömas, och vi ser med stor avsky på
              dem. Självfallet är det så.
            </seg>
            <seg n="ea7c7a2e">
              Praxis när det gäller sådana här brott det framgår också av betänkandet
              är att påföljden normalt är fängelse. Men vi kan inte alltid föreställa
              oss alla omständigheter i det enskilda fallet. Det kan finnas
              omständigheter som gör att påföljden blir någonting annat. Men
              normalfallet är fängelse. Det är min uppfattning, och det är såvitt
              jag kan läsa ut också den uppfattning som framförs i betänkandet.
            </seg>
            <seg n="0d7934a3">
              En viktig sak och den är vi säkert överens om är att det naturligtvis
              är domstolarna som ska döma och att vi fullt ut ska låta dem göra
              det.
            </seg>
          </u>
          <note type="speaker" n="0695e7c1">
            Anf. 133 HILLEVI ENGSTRÖM (m) replik:
          </note>
          <u who="hillevi_engstrom_6401e9" xml:id="i-587376fac4dc3ad4-1" n="a908b46e">
            <seg n="dcc20151">
              Herr talman! För de kvinnor som jag kommer i kontakt med i mitt
              arbete som ordförande för en kvinnojour är det fullständigt oacceptabelt,
              liksom för det stora flertalet av allmänheten, med en sådan påföljd
              i ett så allvarligt brott som vi här i riksdagen har bestämt ska
              kunna generera fängelse i upp till sex år. Det är lång tid. Det
              här handlar om fall där en man upprepade gånger kränker en kvinna
              där det finns ett beroendeförhållande, en relation eller där det
              har funnits en relation. Kvinnan blir upprepade gånger utsatt
              för misshandel, hot och sexuella övergrepp.
            </seg>
            <seg n="7925b0c9">
              Jag undrar hur en misshandel eller ett brott ska se ut för att
              man ska dömas till sex års fängelse. Det kan ändå inte vara rimligt
              att man får samhällstjänst för den typen av brott. Hur ska samhället
              uppfatta lagstiftaren? Vi måste ju kunna på något sätt motivera
              eller förklara vad det är för typ av händelser vi talar om, när
              påföljden kan stanna vid samhällstjänst för sådana här upprepade
              kränkningar. Det är ganska viktigt att man gör detta tydligt.
            </seg>
            <seg n="33a0188d">
              Många frågar mig om detta i mitt arbete med misshandlade kvinnor.
              De tycker att det är ofattbart.
            </seg>
          </u>
          <note type="speaker" n="1325085c">
            Anf. 134 ROLF OLSSON (v) replik:
          </note>
          <u who="rolf_olsson_189248_w" xml:id="i-0aeac62a6c20e6de-2" n="12b55369">
            <seg n="6ee7871f">
              Herr talman! Jag upprepar det jag sade, för jag vill vara tydlig
              på den här punkten.
            </seg>
            <seg n="3175d472">
              Jag ser allvarligt på det här. Det handlar om mycket allvarliga
              brott. Jag vill inte på något sätt bagatellisera dessa gärningar
              misshandel av kvinnor och de andra brott som har nämnts här och
              jag upprepar att det är min uppfattning och den uppfattning som
              framförs i betänkandet att den normala påföljdspraxisen innebär
              fängelse för denna typ av grova gärningar. Det är rätt och riktigt.
              Det anser jag.
            </seg>
            <seg n="87ed9cfd">
              Men naturligtvis kan det finnas omständigheter i det enskilda
              fallet som gör att påföljden kan bli någonting annat. Det är domstolen
              som ska döma. Det tycker jag är en riktig ordning, och jag utgår
              från att Hillevi Engström också tycker det. I det enskilda fallet
              kan det finnas omständigheter som gör att påföljden blir en annan,
              men normalfallet är och ska vara fängelse.
            </seg>
          </u>
          <note type="speaker" n="3e25ae99">
            Anf. 135 JOHAN LINANDER (c):
          </note>
          <u who="johan_linander_016836_w" xml:id="i-146a00c599f80414-5" n="631d399b">
            <seg n="251e35ba">
              Herr talman! Denna debatt om våldsbrott och brottsoffer har vi
              en gång per år. När jag stod här förra året berättade jag om ett
              samtal med en kvinna som lever med så allvarliga hot över sig
              att hon har både skyddad identitet och kvarskrivning. I Sverige
              finns det ungefär 500 personer som har sådant skydd, varav över
              200 är barn. Jag väntar mig inte att ni kommer ihåg vad jag sade
              förra året, och därför tänker jag upprepa det.
            </seg>
            <seg n="6baf21fc">
              Samhällets krav på identifikation och ofta bristande förståelse
              gör att dessa personer inte kan arbeta, inte studera och inte
              starta företag. De råkar dessutom ut för en mängd problem genom
              att de inte kan uppge sin identitet och för att de inte bor i
              den kommun där de är folkbokförda.
            </seg>
            <seg n="76e501d8">
              Jag tänkte ge några exempel som jag har fått från den kvinna
              jag har samtalat med:
            </seg>
            <seg n="c2ac912a">
              När den här kvinnan ansökte om extra socialbidrag för att få
              de extra kostnader täckta hon hade på grund av sin skyddade identitet
              och kvarskrivning uppmuntrade socialtjänsten henne till att ansöka
              om bidrag från stiftelser och fonder. Visst finns det många sådana
              fonder, men för att kunna ansöka om pengar måste man uppge sin
              bostadsadress. Alltså gick inte det heller.
            </seg>
            <seg n="76025572">
              Även om det är oerhört jobbigt att byta identitet skulle det
              underlätta för de här personerna. Många av deras problem skulle
              lösas om de fick en ny identitet. De har ansökt men fått avslag.
              Anledningen är att pengarna ska tas från polisens ordinarie anslag,
              och det är dyrt, så polisen säger nej. Jag tycker att det är allt
              annat än rimligt att polisens bristande resurser ska göra att
              dessa personer inte får en chans till omstart i livet.
            </seg>
            <seg n="34b9f1e4">
              Herr talman! Redan för ett år sedan avslogs samtliga våra yrkanden
              om att stärka hotade kvinnors situation med att Personsäkerhetsutredningens
              betänkande höll på att beredas inom Regeringskansliet. Nu tänker
              jag berätta vad som har hänt sedan dess.
            </seg>
            <seg n="30b2c336">
              Ingenting!
            </seg>
            <seg n="de1e50e8">
              I år avstyrks alla förslag med att Personsäkerhetsutredningens
              betänkande håller på att beredas inom Justitiedepartementet. Det
              har faktiskt flyttats från Regeringskansliet till Justitiedepartementet.
              Men vad hjälper det de utsatta kvinnorna?
            </seg>
            <seg n="81f0510c">
              Är det så svårt att förstå de här kvinnornas förtvivlan? Varje
              dag lever de under hot, inte bara hot från den man som hotar dem
              till livet utan även hotet av otrygghet, en omöjlig ekonomisk
              situation och otrygghet för barnen.
            </seg>
            <seg n="3e38d0c9">
              För några dagar sedan talade jag åter med samma kvinna, och hon
              bekräftar att ingenting har hänt. Det är samma situation som förra
              året. Hon är dock en mycket driftig kvinna och gör allt hon kan
              för att förbättra sin situation. Men hon berättade att det finns
              andra som lever i hennes situation och som har försökt ta, eller
              till och med tagit, sitt eget liv eftersom de inte ser någon utväg.
              För några veckor sedan fick den här kvinnan träffa statsrådet
              Morgan Johansson, och jag är övertygad om att han fick sig en
              verklig tankeställare. Nu gäller det bara att han lyckas övertyga
              justitieminister Thomas Bodström om att åtgärder måste vidtas,
              och vidtas snabbt. Tyvärr får vi ingen draghjälp av socialdemokraterna
              i justitieutskottet.
            </seg>
            <seg n="43030a9e">
              Från Centerpartiet har vi sju reservationer i betänkandet som
              innehåller förslag som direkt skulle förbättra utsatta kvinnors
              situation.
            </seg>
            <seg n="d8516147">
              För det första: Ett nationellt program om personsäkerhet. I denna
              reservation tar vi upp att kostnader för dem som tvingas använda
              skyddsåtgärder såsom spärrmarkering, kvarskrivning, bättre lås
              och larm ska ersättas av staten.
            </seg>
            <seg n="784b7f03">
              För det andra: Trygghetspaket för hotade kvinnor. Det finns redan
              trygghetspaket i dag, men de räcker inte till. Kan ni tänka er
              känslan att få veta att visserligen har du rätt till ett trygghetspaket,
              men du kan inte få något för de är slut!
            </seg>
            <seg n="80ef499b">
              För det tredje: Straffskalan vid kvinnomisshandel. I denna reservation
              tar vi bland annat upp att hedersrelaterade motiv till våld ska
              ses som en försvårande omständighet i brottsbalken.
            </seg>
            <seg n="85a9f030">
              För det fjärde: Polisens och åklagarnas insatser. Hot- och riskbedömningsmodellen
              Sara bör införas som standard vid alla polismyndigheter. Där den
              används visas goda resultat.
            </seg>
            <seg n="57c7abe2">
              För det femte: Information vid permissioner. Hänsyn måste tas
              till brottsoffrets skyddsaspekter när beslut om permission fattas,
              och brottsoffret ska alltid få veta när gärningsmannen får permission.
            </seg>
            <seg n="495d02fe">
              För det sjätte: Straffhöjning vid överträdelse av besöksförbud.
              Det har vi hört om tidigare. Det finns åtskilliga män som fullkomligt
              ignorerar det besöksförbud som de fått. För att göra besöksförbud
              effektivare bör straffen för överträdelser höjas, speciellt när
              överträdelserna sker systematiskt.
            </seg>
            <seg n="1b6335a2">
              För det sjunde: Elektronisk övervakning av besöksförbud. För
              att öka den hotade kvinnans skydd från den man som fått besöksförbud
              och som bedöms som farlig eller som systematiskt överträtt besöksförbudet
              ska detta kunna kombineras med elektronisk övervakning, så kallad
              fotboja.
            </seg>
            <seg n="4b527b72">
              Samtliga dessa sju direkta förbättringar yrkar Socialdemokraterna,
              Vänsterpartiet och Miljöpartiet avslag på.
            </seg>
            <seg n="36ab27ea">
              Herr talman! Det finns mycket mer som jag skulle kunna säga om
              de totalt 16 reservationer som Centerpartiet står bakom, men jag
              väljer att yrka bifall till enbart reservation 16 under punkt
              17 om elektronisk övervakning av besöksförbud.
            </seg>
          </u>
          <note type="speaker" n="92f3da3c">
            Anf. 136 LEIF BJÖRNLOD (mp):
          </note>
          <u who="leif_bjornlod_5cfd34_w" xml:id="i-a01c465d2c6100bb-1" n="6392948e">
            <seg n="d825ffcd">
              Herr talman! Vi är från Miljöpartiets sida med på två reservationer.
              Jag passar på att yrka bifall till reservation 14 under punkt
              15. Den handlar om våld mot äldre och funktionshindrade. Här har
              Rolf Olsson redan tagit upp och talat om att det mest skrämmande
              i den här frågan faktiskt är att det handlar om hade jag pratat
              om kartor hade jag sagt ett vitt fält ett stort mörkertal när
              det gäller människor som drabbas på ett synnerligen olyckligt
              sätt. De har ytterligt små möjligheter att föra sin egen talan.
              De har ofta också bindningar till de här personerna som gör att
              de inte törs, vågar eller anser sig kunna föra talan mot närstående
              personer son eller annan närstående som förgriper sig på dem.
            </seg>
            <seg n="bb56c65e">
              Därför anser vi att det vore alldeles riktigt, som vi säger i
              vår reservation, att Brottsoffermyndigheten fick i uppdrag att
              ytterligare se igenom deras situation.
            </seg>
            <seg n="958fd37e">
              I övrigt har vi en diskussion om målsägandebiträde för efterlevande.
              Det känns som en mycket angelägen fråga. Den frågan tas upp i
              en, vill jag minnas, moderat reservation. Svaret är att det ska
              tillsättas en utredning som ska lämna besked senast den 31 december
              2005. Jag hoppas att det svaret är tillfyllest och att vi kan
              ge skydd för människor som har hamnat i den olyckliga situation
              som beskrivs i texten Osmo Vallo med mera. Jag hoppas att det
              verkligen kommer ett positivt förslag från utredningen. I annat
              fall är jag beredd att lägga fram förslag igen.
            </seg>
          </u>
          <note type="speaker" n="4f0b3949">
            Anf. 137 HILLEVI ENGSTRÖM (m) replik:
          </note>
          <u who="hillevi_engstrom_6401e9" xml:id="i-587376fac4dc3ad4-2" n="a908b46e">
            <seg n="bb6b06c4">
              Herr talman! Jag ska inte bli så långradig, men jag kan informera
              Leif Björnlod om det som gäller för efterlevandes rätt till målsägandebiträde.
              Jag har läst igenom direktiven från den 17 februari. Det som står
              helt klart i direktiven är att en utgångspunkt för utredaren är
              att lagens tillämpningsområde inte ska utvidgas.
            </seg>
            <seg n="b986fb20">
              Där försvann alltså den möjlighet som vi har diskuterat tidigare
              när det gäller barn som bevittnar våld och som vi tycker på något
              sätt ska ges en roll i processen. Det kanske kommer i en annan
              ordning - det vet jag inte. Men det står uttryckligen om efterlevandes
              rätt till målsägandebiträde att man har haft uppe den frågan tidigare,
              och regeringen skriver att möjligheten för efterlevande att få
              skadestånd regleras i skadeståndslagen och så vidare och att det
              inte finns något behov av att överväga om efterlevande som målsägande
              ska kunna få målsägandebiträde. Jag tycker att det finns fog för
              vår reservation.
            </seg>
            <seg n="65ccab30">
              Många fall har varit massmedialt väldigt uppmärksammade. I till
              exempel Anna Lindh-fallet var vi alla överens om att det var rimligt
              att de efterlevande fick målsägandebiträde. Det måste vara den
              tingens ordning att har man en anhörig som blir mördad eller på
              annat sätt bragts om livet ska man ha rätt till målsägandebiträde.
              Hela det här utredningsdirektivet andas att man vill spara på
              kostnaderna på målsägandens bekostnad. Det kan vi moderater aldrig
              ställa upp på.
            </seg>
            <seg n="3e044782">
              Jag ville gärna informera Leif Björnlod om dessa direktiv.
            </seg>
          </u>
          <note type="speaker" n="3aab4aff">
            Anf. 138 LEIF BJÖRNLOD (mp) replik:
          </note>
          <u who="leif_bjornlod_5cfd34_w" xml:id="i-a01c465d2c6100bb-2" n="6392948e">
            <seg n="33654a75">
              Herr talman! Det som jag mest har fastnat för i den här situationen
              är det som står i direktiven om människor som har avlidit eller
              skadats i samband med polisingripanden. Det känns väldigt viktigt.
              När det handlar om en myndighet blir människor försatta i ett
              ytterligare underläge.
            </seg>
            <seg n="7ecc8e66">
              Därför anser jag att detta är viktigt, och jag tycker att direktiven
              är korrekta och riktiga.
            </seg>
            <seg n="01c02701">
              När det gäller möjligheter för barn ser jag att man kan göra
              detta i andra situationer, och inte i den här. Jag har specifikt
              fastnat för situationer där människor blir offer i ett polisingripande.
            </seg>
          </u>
          <note type="speaker" n="d65ab177">
            Anf. 139 HILLEVI ENGSTRÖM (m) replik:
          </note>
          <u who="hillevi_engstrom_6401e9" xml:id="i-587376fac4dc3ad4-3" n="a908b46e">
            <seg n="2ba3a9f5">
              Fru talman! Målsägarbiträdena är oerhört viktiga för brottsoffret
              och för målsägande i processen. Det vittnar alla om som är inblandade
              advokater, åklagare och domare.
            </seg>
            <seg n="803ee047">
              I det senaste numret av BOJ:s tidning tar man upp just frågan
              om målsägare i kläm. Det finns en uppsats en jurist som har gjort
              ett examensarbete i juridik där det särskilt påtalas att det krävs
              en juristutbildad person för att biträda målsägarna under rättsprocessen.
              Det gäller framför allt vid huvudförhandlingen. Det är väldigt
              viktigt. Nu riskerar utredningen att gå i helt motsatt riktning.
            </seg>
            <seg n="29da00c2">
              Det hade varit intressant att höra om du hade varit med i diskussionerna
              om direktiven. Vad sade ni i så fall där? Det finns ju inget som
              säger att det ska vara skillnad ifall man blir utsatt för ett
              brott i samband med polisingripande. Inte ens det finns med i
              direktiven.
            </seg>
          </u>
          <note type="speaker" n="c566a969">
            Anf. 140 LEIF BJÖRNLOD (mp) replik:
          </note>
          <u who="leif_bjornlod_5cfd34_w" xml:id="i-a01c465d2c6100bb-3" n="6392948e">
            <seg n="a2adb762">
              Fru talman! Jag delar Hillevi Engströms uppfattning att människor
              som kommer in i en rättssal hamnar i ett underläge av flera skäl.
              De kan vara brottsoffer, och de hamnar i en ny situation som kan
              vara svår att hantera.
            </seg>
            <seg n="6ad2b896">
              Jag kan tala om för Hillevi Engström att jag för 12 eller 15
              år sedan skrev ett förslag till en partikongress angående vittnesstöd
              och det som vi kallar för medborgarvittne med mera.
            </seg>
            <seg n="cfe7a1c8">
              Med erfarenhet från min nämndemannaperiod inser jag fuller väl
              att människor är i ett underläge. Jag är villig att på olika sätt
              där så är möjligt stärka deras situation.
            </seg>
          </u>
          <note type="speaker" n="e1bb491f">
            Anf. 141 MARGARETA SANDGREN (s):
          </note>
          <u who="unknown" xml:id="i-62328aa777840706-35" n="eae5a302">
            <seg n="e3573740">
              Fru talman! Jag har nu suttit här i min bänk och lyssnat till
              en rad anföranden som har sin grund i motioner från den allmänna
              motionstiden.
            </seg>
            <seg n="1a887fff">
              Jag är glad för det engagemang som visas i brottsofferfrågor
              och som ligger oss alla nära om hjärtat. Många av motionerna är
              sådana som återkommer från tidigare år. Det visar på en ihållighet
              som ofta behövs i många frågor.
            </seg>
            <seg n="ff1402f5">
              Samtidigt kan jag konstatera att i flertalet frågor som tas upp
              i betänkandet har åtgärder vidtagits, utredningsbetänkanden har
              lagts fram och bereds eller initiativ har tagits till nya utredningar.
              Av den anledningen yrkar jag avslag på samtliga reservationer.
            </seg>
            <seg n="8baaa733">
              I ett tidigare inlägg sade Johan Linander att allt avfärdas och
              att det bara är utredningar, översyn och så vidare. Men det är
              faktiskt oftast det som oppositionen begär i sina reservationer.
              Det handlar om ytterligare utredningar eller ytterligare översyn.
              Om man begär en utredning eller en översyn kommer det att ta ganska
              lång tid. Det är väl rimligt att man får tid på sig att göra den
              översynen eller utredningen. Om det är en utredning läggs det
              fram ett betänkande. Det är väl ändå rimligt att det betänkandet
              går ut på remiss så att de som är involverade på rättsväsendets
              olika myndigheter får möjlighet att säga sitt om de förslagen.
            </seg>
            <seg n="c4eae459">
              Sedan är det väl också ganska rimligt att departementet får tid
              på sig att överväga både betänkandets förslag och de remissvar
              som har inkommit på det. Det tar lite tid ibland när man ska göra
              sådana här översyner eller en utredning. Det är faktiskt det som
              ni själva oftast kräver.
            </seg>
            <seg n="e1f0c7fd">
              Trots att vi nu tycker att vi har kommit ganska långt när det
              gäller olika brottsofferfrågor innebär inte det att vi är nöjda
              med hur det ser ut i dag. Det är klart att vi kan kosta på oss
              att vara självkritiska. Det finns stora insatser att göra på flera
              områden. En del insatser kan vi lagstifta om. På andra områden
              handlar det om bättre samarbete mellan myndigheter, och inte minst
              organisationer. Ibland handlar det om att myndigheter inte har
              tagit på sig och anammat riktlinjer i den grad som vi önskar.
              Det kan också handla om bemötande eller rena utbildningsfrågor.
            </seg>
            <seg n="5d541192">
              Jag kan lova samtliga här i kammaren att vi ska bli bättre på
              alla dessa områden. Vi måste dock också konstatera att området
              är komplext och att antalet aktörer som berörs är stort. Det saknas
              tillräcklig kunskap inom flera olika fält. Det är med andra ord
              ett ständigt pågående arbete som håller på. Det måste fortsätta
              att pågå.
            </seg>
            <seg n="2ece1ca0">
              Om man en gång för alla har gjort en lagstiftning, om man en
              gång för alla har lagt ut ett regleringsbrev och om man en gång
              för alla har fastställt en viss ordning innebär inte det att det
              tillämpas på det sätt som vi önskar härifrån. Vi måste ständigt
              bevaka och granska att det utförs på det sätt som var tänkt en
              gång från början. Det är ett ständigt pågående arbete.
            </seg>
            <seg n="54439d03">
              För alla dem som drabbas av våld på ett eller annat sätt kan
              jag förstå att reformer inte kan ske fort nog. Men lagstiftning
              tar den tid som krävs för att utverka en tydlig lagstiftning.
              Det vet ni också om i den här kammaren. Det gäller alldeles oavsett,
              Johan Linander och ni andra, om det sitter en socialdemokratisk
              eller en borgerlig regering. Det tar faktiskt tid.
            </seg>
            <seg n="2af55832">
              Bemötande, samverkan och attityder är inte heller något som förändras
              över en natt, en vecka eller några månader även om vi alla skulle
              önska det. Vi vet att det tar tid att genomsyra verksamheter på
              olika sätt.
            </seg>
            <seg n="31b3d67e">
              Under de år som jag har suttit i riksdagen har väldigt mycket
              hänt när det gäller stödet för, skyddet av och inte minst synen
              på brottsoffer. Det är viktiga steg i rätt riktning. Det var en
              stor framgång när Brottsoffermyndigheten bildades för tio år sedan.
              Genom denna verksamhet samlas och sprids informationen och forskningsresultat
              för bättre bemötande och behandling av brottsoffer. Ungefär samtidigt
              inrättades Rikskvinnocentrum på förslag av Kvinnovåldskommissionen.
              Regeringen har bidragit ekonomiskt till utbyggnad av verksamheter
              som är tänkta att kunna stå modell för liknande verksamhet och
              som kan komma att startas i andra delar av landet.
            </seg>
            <seg n="4911b554">
              I Rikskvinnocentrums uppgifter ingår förutom att ta hand om patienter
              att genomföra utbildning, sprida information och bedriva forskning
              om bland annat effekterna av våld mot kvinnor. Regeringen bereder
              nu förslaget om att ombilda Rikskvinnocentrum till ett nationellt
              institut.
            </seg>
            <seg n="b5190365">
              Vi har också infört en särskild företrädare för barn under 18
              år i vissa fall där man kan anta att det har pågått ett brott
              mot dem och vårdnadshavaren till exempel kan misstänkas för brott.
            </seg>
            <seg n="5f199bb3">
              Vidare har vi vidgat socialtjänstens ansvar för brottsoffer.
              Jag kan också konstatera att vi har skärpt reglerna för besöksförbud
              så sent som för ett och ett halvt år sedan till att gälla ett
              större geografiskt område.
            </seg>
            <seg n="c4ffa5c3">
              Det här är bara några exempel på åtgärder som redan har vidtagits.
            </seg>
            <seg n="16fb3633">
              Inom Regeringskansliet bereds nu frågan om ett handlingsprogram
              om personsäkerhet och en nationell handlingsplan mot våld i nära
              relationer. Regeringen bereder också frågan om en nationell handlingsplan
              för arbetet med brottsofferfrågor på central och lokal nivå.
            </seg>
            <seg n="0df3445d">
              Vidare har regeringen i sitt regleringsbrev inför 2005 gett Åklagarmyndigheten
              respektive Rikspolisstyrelsen i uppdrag att bland annat redovisa
              insatser som genomförs i fråga om bekämpning av våld mot kvinnor
              och barn.
            </seg>
            <seg n="35def45d">
              Det sker också ett aktivt arbete i domstolarna, hos polisen och
              hos åklagarna med utbildning när det gäller frågor om jämställdhet,
              sexualiserat våld och hur man inom rättsväsendet bemöter brottsoffer.
              Det anser jag vara ett särskilt viktigt arbete, som enligt min
              åsikt borde kunna ske inom alla de myndigheter som kommer i kontinuerlig
              kontakt med barn och vuxna, exempelvis inom skolan.
            </seg>
            <seg n="2715e93b">
              Som jag tidigare har sagt behöver vi också mer kunskap. Det är
              därför JämO Claes Borgström har fått i uppdrag att analysera varför
              sexuella övergrepp inte anmäls och ge förslag på vad som kan göras
              för att öka benägenheten att anmäla sådana brott. I det uppdraget
              ingår även att undersöka hur brottsoffret upplever brottsutredning
              och rättegång och hur man kan minska påfrestningarna på brottsoffret
              i hela rättsprocessen.
            </seg>
            <seg n="914ba519">
              Jag skulle kunna räkna upp fler exempel, men jag tänker stanna
              vid ett exempel ur verkligheten.
            </seg>
            <seg n="ad16207c">
              Jag vill också säga att det i det här betänkandet finns åtgärder
              vidtagna på ungefär 30 punkter. Då är det väl ändå så att det
              händer någonting!
            </seg>
            <seg n="2b4258ad">
              Låt mig ta ett exempel ur verkligheten. För en tid sedan var
              några av oss nere i Malmö och besökte ett barn- och ungdomskriscentrum.
              Det hela började med ett projekt i kvinnofridspropositionens kölvatten
              där regeringen gett alla myndigheter i uppdrag att samverka och
              förbättra bemötandet av våldsutsatta kvinnor. Efter en genomlysning
              av den faktiska situationen i Malmö avseende socialtjänstens ärenden,
              sjukhusjournaler och polisanmälningar utformades ett handlingsprogram
              för att verka för ökad jämställdhet mellan könen, förebygga våld
              samt ge utsatta skydd och stöd. Grundsynen är att dessa problem
              inte kan lösas av en enda myndighet. Det krävs samverkan mellan
              olika berörda myndigheter och organisationer.
            </seg>
            <seg n="55d928dc">
              Detta resulterade i att det skapades ett kriscentrum för män
              i kris och män som utövar våld, ett för våldsutsatta kvinnor och
              deras barn och ett för barn och ungdomar som utsatts för våld
              och övergrepp. Dessutom har det tagits fram en yrkesgemensam handbok.
              Man har också utbildat poliser i bemötande, metoder och mycket
              annat.
            </seg>
            <seg n="7e0f0a28">
              I detta centrum finns polisen, åklagaren, socialtjänsten och
              sjukvården tillgängliga. Genom den här verksamheten har man inte
              bara kunnat öka insatserna utan fått en enorm kunskap. Man har
              även kunnat identifiera problem som vi kan ta med oss och åtgärda.
            </seg>
            <seg n="5256e477">
              Jag tycker att alla som sitter här och har möjlighet ska åka
              ned och besöka detta kriscentrum. Det är väl värt ett besök, och
              jag tror säkert att man kan få med sig mycket av det.
            </seg>
            <seg n="6a12c742">
              Det här exemplet visar att man redan i dag med befintliga resurser
              kan skapa en bra verksamhet med ett helhetsperspektiv där hela
              familjen har möjlighet att få hjälp och där man kan fokusera på
              såväl snabb lagföring som att sätta in behandling och stöd. Med
              myndighetssamverkan och engagemang fungerar det alltså. Det finns
              säkert andra goda exempel i landet också. Låt oss hjälpas åt att
              sprida dessa goda exempel. Vi behöver inte uppfinna hjulet flera
              gånger, utan det finns goda exempel i landet som vi kan ta till
              oss.
            </seg>
            <seg n="8bf87901">
              Fru talman! Jag tänkte avsluta mitt anförande med ett citat ur
              betänkande nr 18 om våldsbrott och brottsoffer: Att utreda brott,
              gripa och lagföra gärningsmannen är rättsstatens främsta skyldighet
              gentemot brottsoffren. I detta ligger även att straffsystemet
              skall uppfattas som rättvist och att påföljderna blir tillräckligt
              ingripande.
            </seg>
            <seg n="0864d7ed">
              Att utsättas för brott utgör en grov och allvarlig kränkning
              av den personliga integriteten. Det är därför mycket viktigt att
              samhället i sitt bemötande av brottsoffer ger dem sitt reservationslösa
              stöd. I varje avseende bör brottsoffrens situation särskilt beaktas.
              Vid utformningen av olika styrdokument på rättsväsendets område
              bör således brottsoffrens perspektiv alltid ägnas särskild uppmärksamhet.
              Vidare måste lagstiftningen i högre utsträckning utgå från brottsoffrens
              behov av skydd.
            </seg>
            <seg n="1b909b49">
              Som avslutning säger reservanterna detta står i reservation 1
              att det bör ankomma på regeringen att beakta det anförda i det
              fortsatta arbetet.
            </seg>
            <seg n="f5ccb4dd">
              Utskottsmajoriteten skriver i betänkandet: Utskottet anser att
              det är av största vikt för brottsoffren att det finns ett väl
              fungerande rättsväsende, vilket bl.a. innebär att de som begår
              brott identifieras och lagförs. Vikten av att åtgärder vidtas
              för att klara upp fler brott får dock inte skymma det faktum att
              det även behövs åtgärder som är direkt inriktade på att ge brottsoffren
              stöd. Riksdagen har också framhållit detta som en prioriterad
              uppgift och bl.a. uttalat att våld mot utsatta grupper, såsom
              kvinnor och barn, är något som skall uppmärksammas särskilt av
              polis och åklagare. Utskottet kan också konstatera att ytterligare
              förslag lämnats av olika utredningar och att dessa förslag är
              ägnade att bidra till att förbättra situationen för dem som utsatts
              för brott.
            </seg>
            <seg n="51809755">
              Jag tycker att man nästan får anstränga sig lite för att se någon
              skillnad på de här två texterna. Det ena är reservationstexten
              och det andra utskottets majoritetstext. Det kan skilja i detaljer
              vad vi vill och önskar, men inte som helhet.
            </seg>
            <seg n="e524ec9c">
              Jag vill tacka alla er som, i likhet med mig och andra, har visat
              stort engagemang i de här frågorna. Det är viktiga frågor som
              har stor betydelse för samhället, och i synnerhet för brottsoffren.
              Jag kan, som sagt, konstatera att i flertalet av de frågor som
              tas upp i betänkandet har åtgärder vidtagits, utredningsbetänkanden
              lagts fram och beretts eller initiativ tagits till nya utredningar.
              Det innebär att vi har mycket att se fram emot på det här området.
            </seg>
            <seg n="2b3d58cd">
              Huvudpunkten är att vi inte vill att någon ska utsättas för brott
              över huvud taget, men den utopin kommer naturligtvis inte att
              infinna sig. Därför måste vi se till att hjälpa och stödja alla
              dem som utsatts för brott.
            </seg>
            <seg n="8be1bdb8">
              Men vi måste också arbeta hårt i den andra ändan, där kriminaliteten
              har sin början. Den största grogrunden för kriminalitet är stora
              klyftor i samhället. Känslan av att vara utanför utan möjlighet
              att påverka sin situation är farlig. Den föder frustration och
              en ilska som ibland får sitt utlopp i våld och andra kriminella
              handlingar. Därför är det bästa sättet att långsiktigt bekämpa
              brott att skapa ett Sverige där klyftorna är små, ett Sverige
              där alla har rätt till arbete och där alla barn och ungdomar har
              en trygg uppväxt med en meningsfull och utvecklande fritid. Trygghetens
              bästa väktare är människans välfärd.
            </seg>
            <seg n="087a17c9">
              Jag avslutar därmed mitt anförande och yrkar bifall till förslaget
              i det här betänkandet och avslag på reservationerna.
            </seg>
          </u>
          <note type="speaker" n="c0760e54">
            Anf. 142 JOHAN LINANDER (c) replik:
          </note>
          <u who="johan_linander_016836_w" xml:id="i-146a00c599f80414-6" n="631d399b">
            <seg n="e6a6fce1">
              Fru talman! Margareta Sandgren har givetvis rätt i att vi i oppositionen
              ibland kräver utredningar och att det tar tid. Så ska det givetvis
              vara. Men jag tycker i och för sig att en lagstiftning, inklusive
              utredning, remisser, lagrådsremiss och så vidare, borde kunna
              hinnas med på fyra år. Annars klarar vi inte ens av att ändra
              lagstiftningen under en mandatperiod. Det är lite svårt att förklara
              för dem som går och röstar på valdagen. Sexualbrotten tog ju uppemot
              sju år.
            </seg>
            <seg n="1f4e7012">
              Vi i oppositionen kräver utredningar när vi vill ha en ny lagstiftning.
              Det gäller till exempel reservation 7 i det här betänkandet om
              att hedersrelaterat våld ska vara en försvårande omständighet
              i 29 kap. 2 § i brottsbalken. Det är ganska självklart. Vi vill
              ju inte att majoriteten ska lägga fram en färdig lagtext på utskottets
              bord. Detsamma gäller förföljelse, som vi diskuterade i justitieutskottet
              tidigare i dag. Vi i oppositionen skulle aldrig kunna tänka oss
              att kräva att det ska göras omedelbart. Vi måste självfallet utreda
              det.
            </seg>
            <seg n="49de6cb9">
              Men jag tog upp en del saker i mitt anförande, till exempel de
              människor som vill byta identitet. De skulle kunna få många av
              sina problem lösta. Det finns ju redan regler för det. Anledningen
              till att de får avslag är att det är dyrt, och polisen har ont
              om resurser. Inte behöver Socialdemokraterna utreda det. Ni kan
              säga: Ja, vi ska fixa det.
            </seg>
            <seg n="29db3d47">
              Vi kan ta trygghetspaketen. Det finns redan trygghetspaket, men
              de räcker inte till. Kvinnor får köa. De får höra att visserligen
              har de rätt till ett trygghetspaket men det finns inga just nu.
              Det behöver inte heller utredas. Har man ansvar får man också
              lösa sådana problem.
            </seg>
          </u>
          <note type="speaker" n="bb0d6e52">
            Anf. 143 MARGARETA SANDGREN (s) replik:
          </note>
          <u who="unknown" xml:id="i-62328aa777840706-36" n="eae5a302">
            <seg n="162e7a33">
              Fru talman! Tyvärr måste jag erkänna att jag inte kan så mycket
              om detta med skyddad identitet eller ny identitet och om det är
              en kostnadsfråga. Jag tycker att det är illavarslande att den
              som har skyddad identitet inte kan få den hjälp och det stöd som
              man behöver, som Johan Linander redovisade i sitt anförande. Jag
              lovar att jag ska ta med mig den frågan och se om det är polisens
              kostnader som är skälet till att man inte kan ge en ny identitet
              och vad det krävs för åtgärder för detta. Sedan får jag väl återkomma
              till detta i något annat sammanhang.
            </seg>
            <seg n="1fccd83e">
              När det gäller trygghetspaketen måste jag ställa en fråga till
              Johan Linander: Är det ett omfattande problem? Är det köer överallt
              i landet för att få de här trygghetspaketen? Jag ska gärna ta
              reda på mer. Några av oss sitter ju i Rikspolisstyrelsens styrelse.
              Där kan vi ställa frågan om det är så. Sedan är det varje polismyndighet
              som beslutar om vilka resurser man ska ställa till förfogande
              för olika åtgärder. Det kan vara en familjevåldsenhet, larmpaket
              eller någonting annat. Jag är beredd att ta med mig den frågan
              ut i landet också till mina partivänner som sitter i olika polisstyrelser.
              Jag tror att vi på olika sätt behöver driva på ute i polisstyrelserna
              i de här frågorna.
            </seg>
          </u>
          <note type="speaker" n="4196cff0">
            Anf. 144 JOHAN LINANDER (c) replik:
          </note>
          <u who="johan_linander_016836_w" xml:id="i-146a00c599f80414-7" n="631d399b">
            <seg n="a91c28d9">
              Fru talman! Tack, Margareta Sandgren! Jag tycker att det var
              ett jättebra svar på min replik. Det är sällan jag säger så. Det
              var ett jättebra svar. Sådant vill man höra lite oftare.
            </seg>
            <seg n="91551b07">
              När det gäller trygghetspaket har jag hört att man fick det svaret
              på ett ställe. Jag vet inte om det är så i hela landet. Men jag
              tycker att det är allvarligt nog att ett fåtal kvinnor, om det
              nu är ett fåtal, får det här svaret. När man är i den situationen
              att man känner att man behöver ett trygghetspaket det är ju också
              en begränsning av livsstilen är det ganska knäckande att få svaret
              att man inte kan få det av den anledningen att det är brist på
              dem.
            </seg>
            <seg n="d662cb33">
              Jag tackar för svaret. Det var jättebra. Jag är jättenöjd om
              du tar med dig detta och försöker göra någonting åt det.
            </seg>
          </u>
          <note type="speaker" n="88dc8beb">
            Anf. 145 MARGARETA SANDGREN (s) replik:
          </note>
          <u who="unknown" xml:id="i-62328aa777840706-37" n="eae5a302">
            <seg n="e59f2db2">
              Fru talman! Jag vet att frågan om trygghetspaketen har varit
              uppe tidigare. Det är möjligt att behovet har ökat, men för några
              år sedan sades det att det fanns tillräckligt med trygghetspaket,
              att det inte var några köer. Men jag ska ta med mig frågan och
              ställa den ute i landet.
            </seg>
          </u>
          <note type="speaker" n="74aef91f">
            Anf. 146 HILLEVI ENGSTRÖM (m) replik:
          </note>
          <u who="hillevi_engstrom_6401e9" xml:id="i-587376fac4dc3ad4-4" n="a908b46e">
            <seg n="0f12ba6a">
              Fru talman! Medvetet tog jag inte upp så många saker i mitt anförande,
              för jag tyckte att det var en fråga som överskuggade de övriga
              och som var väldigt viktig principiellt, nämligen frågan om just
              målsägarbiträden.
            </seg>
            <seg n="07912234">
              När man läser direktiven blir man förvånad, och jag skulle vilja
              veta hur ni har resonerat kring att det i vissa fall skulle vara
              bättre för en målsägare att nöja sig med att ha med en stödperson
              vid själva huvudförhandlingen. Det rimmar lite illa med alla andra
              uttalanden som görs.
            </seg>
            <seg n="2cfba8dd">
              Jag vill också fråga varför man inte i direktiven har tagit upp
              någonting av det som Inga-Britt Ahlenius och Riksrevisionsverket
              lade fram som förslag i rapporten Varför blev det dyrare? Där
              tittade man på offentliga försvarare, målsägandebiträden och offentliga
              biträden. Det fanns en del konkreta förslag som skulle kunna sänka
              kostnaden utan att minska kvaliteten, men av dessa ser man ju
              ingenting i direktiven.
            </seg>
            <seg n="a62f3ecc">
              Det är alltså två frågor som jag gärna vill ha svar på: Hur har
              ni resonerat kring neddragningen av målsägarbiträden? Och varför
              föreslår man ingenting utifrån RRV:s rapport?
            </seg>
          </u>
          <note type="speaker" n="ca01fc16">
            Anf. 147 MARGARETA SANDGREN (s) replik:
          </note>
          <u who="unknown" xml:id="i-62328aa777840706-38" n="eae5a302">
            <seg n="45ecbed5">
              Fru talman! När det gäller direktiv till olika utredningar är
              vi inte alltid involverade i varje detalj, och alla är inte involverade
              i varje detalj i utredningarna.
            </seg>
            <seg n="a3c29ae1">
              Syftet är inte att försämra för dem som behöver ett målsägandebiträde,
              men det kanske behövs en översyn för att klargöra de olika aktörernas
              roller i en rättsprocess. Naturligtvis kanske man kan titta på
              kostnaderna. Även om det inte framgår av detta betänkande, gör
              man väl kanske det också. Men syftet är definitivt inte att försämra
              möjligheten att få ett målsägandebiträde.
            </seg>
            <seg n="e4d83f83">
              Sedan citerade du vad som står i betänkandet och sade kan åtföljas
              av en stödperson. Det innebär inte att en målsägande ska eller
              bör åtföljas av en stödperson, utan det står kan åtföljas.
            </seg>
            <seg n="851a802e">
              Det här får man titta på. Jag är beredd att följa den här frågan,
              för naturligtvis ska det inte ske några försämringar för den som
              behöver ett målsägandebiträde i den jobbiga process som det faktiskt
              är.
            </seg>
          </u>
          <note type="speaker" n="a5aa76c1">
            Anf. 148 HILLEVI ENGSTRÖM (m) replik:
          </note>
          <u who="hillevi_engstrom_6401e9" xml:id="i-587376fac4dc3ad4-5" n="a908b46e">
            <seg n="738baa51">
              Fru talman! Det är positivt att det inte kommer att bli några
              förändringar till det sämre när det gäller målsägandebiträden.
              Vi vill ju att det tvärtom ska bli förbättringar, inte minst för
              efterlevande till dem som blivit våldsdödade. Jag tycker att det
              är ett viktigt ställningstagande att Margareta Sandgren ändå är
              väldigt tydlig med det.
            </seg>
            <seg n="511dda7d">
              Nu fick jag svar på den första frågan. Men frågan om grov kvinnofridskränkning,
              som jag ställde till Leif Björnlod tidigare, vill jag ställa även
              till dig. Tycker Socialdemokraterna att det är rimligt att män
              som är dömda för upprepade kränkningar, våld, misshandel, hot
              och sexuella övergrepp kan bli dömda till samhällstjänst och få
              jobba ideellt i en idrottsklubb eller göra någon annan insats?
              De som har dömts till samhällstjänst brukar ibland jobba med Röda
              Korsets försäljning. Är det rimligt att de männen får den påföljden?
            </seg>
          </u>
          <note type="speaker" n="44e488ea">
            Anf. 149 MARGARETA SANDGREN (s) replik:
          </note>
          <u who="unknown" xml:id="i-8eebf6c27aa5aa36-1" n="eae5a302">
            <seg n="bb05ee64">
              Fru talman! Så som Hillevi Engström framställer det kan man naturligtvis
              säga att det inte är rimligt. Men i normalfallet är det ju inte
              så. En grov kvinnofridskränkning kan inte ge den påföljden. Men
              det känns inte komfortabelt om det skulle vara på det sättet.
            </seg>
            <seg n="2ea97058">
              Den som läser betänkandet noga ser att det också finns en rad
              om att man ska göra en allmän översyn av påföljdssystemet. Då
              får man väl också titta på den här frågan. Lagen om kvinnofridskränkning
              kommer vi också att utvärdera så småningom, vad den fått för effekter
              och om den varit verkningsfull eller inte. Det blir alltså en
              översyn av lagen om kvinnofridskränkning men också en översyn
              av påföljdssystemet. Då kanske man också kan fästa fokus på den
              fråga som Hillevi Engström framställer.
            </seg>
          </u>
          <note n="06f7fbe3">
            Överläggningen var härmed avslutad.
          </note>
          <note n="02f3dcf3">
            17 § Anmälan om interpellation
          </note>
          <note n="6c376f96">
            Anmäldes att följande interpellation framställts
          </note>
          <note n="737cbe6b">
            den 10 mars
          </note>
          <note n="591e9a47">
            Lars-Ivar Ericson
          </note>
          <note n="4091bdf4">
            Interpellationen redovisas i bilaga som fogats till riksdagens
            snabbprotokoll tisdagen den 15 mars.
          </note>
          <note n="96ef180b">
            18 § Anmälan om frågor för skriftliga svar
          </note>
          <note n="db5e776b">
            Anmäldes att följande frågor för skriftliga svar framställts
          </note>
          <note n="737cbe6b">
            den 10 mars
          </note>
          <note n="f57701cb">
            Cecilia Widegren
          </note>
          <note n="f57701cb">
            Cecilia Widegren
          </note>
          <note n="eb3b0a57">
            Ulf Nilsson
          </note>
          <note n="5a66f17a">
            Conny Fogelström
          </note>
          <note n="5fd37f8f">
            Gunnar Axén
          </note>
          <note n="3d8592e5">
            Birgitta Sellén
          </note>
          <u who="unknown" xml:id="i-185dc608a5ba7697-1" n="eae5a302">
            <seg n="2151410e">
              Luciano Astudillo
            </seg>
          </u>
          <note n="46603c72">
            Nils Fredrik Aurelius
          </note>
          <note n="916f3e86">
            Henrik S Järrel
          </note>
          <note n="214a07b9">
            Tuve Skånberg
          </note>
          <note n="e4fc38a5">
            Anita Sidén
          </note>
          <note n="591e9a47">
            Lars-Ivar Ericson
          </note>
          <note n="591e9a47">
            Lars-Ivar Ericson
          </note>
          <note n="591e9a47">
            Lars-Ivar Ericson
          </note>
          <note n="1c4caa96">
            Maria Hassan
          </note>
          <note n="87215b2e">
            Henrik von Sydow
          </note>
          <note n="11ac19cd">
            Mona Berglund Nilsson
          </note>
          <note n="814fbc68">
            Bertil Kjellberg
          </note>
          <note n="5f4cb5a7">
            Frågorna redovisas i bilaga som fogats till riksdagens snabbprotokoll
            tisdagen den 15 mars.
          </note>
          <note n="e02b5661">
            19 § Anmälan om skriftliga svar på frågor
          </note>
          <note n="7cc73906">
            Anmäldes att skriftliga svar på följande frågor inkommit
          </note>
          <note n="33ca92b2">
            den 9 mars
          </note>
          <note n="bf154126">
            Cecilia Wigström
          </note>
          <note n="4d9dd5f0">
            Gustav Fridolin
          </note>
          <note n="4569eaae">
            Axel Darvik
          </note>
          <note n="11fd28aa">
            Jonas Wikström
          </note>
          <note n="11f3c62e">
            Svaret 2004/05:1080 redovisas i bilaga som fogats till riksdagens
            snabbprotokoll tisdagen den 22 mars.
          </note>
          <note n="7c1958b7">
            Övriga svar redovisas i bilaga som fogats till riksdagens snabbprotokoll
            tisdagen den 15 mars.
          </note>
          <note n="11185ebb">
            20 § Kammaren åtskildes kl. 18.25.
          </note>
          <note n="13991eea">
            Förhandlingarna leddes
          </note>
          <note n="ab760ebd">
            /Monica Gustafson
          </note>
        </div>
      </body>
    </text>
  </TEI>
</teiCorpus>
