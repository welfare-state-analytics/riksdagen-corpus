<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--17</head>
          <docDate when="2004-10-20">2004-10-20</docDate>
        </div>
      </front>
      <body>
        <div>
          <note n="920f7031">
            ﻿
          </note>
          <note n="66cc2951">
            Riksdagens protokoll
          </note>
          <note n="0b32fda3">
            2004/05:17
          </note>
          <note type="date" n="c7552878">
            Onsdagen den 20 oktober
          </note>
          <note n="f4bb33bf">
            Kl. 09:00 - 22:45
          </note>
          <note n="b120cc2e">
            1 § Justering av protokoll
          </note>
          <note n="63f7f692">
            Justerades protokollet för den 14 oktober.
          </note>
          <note n="32d217b7">
            2 § Hänvisning av ärenden till utskott
          </note>
          <note n="7f50c462">
            Föredrogs
          </note>
          <note n="452aeed5">
            Remissdebatt
          </note>
          <note type="speaker" n="256b2ffb">
            Anf. 1 Statsrådet HANS KARLSSON (s):
          </note>
          <u who="unknown" xml:id="i-42330114410a9a4a-0" n="578763af">
            <seg n="dee6dc45">
              Herr talman! Vi ska i kammaren i dag debattera metoder för att
              minska sjukskrivningarna, eller för att fler ska kunna vara friska
              och arbeta. När man ska definiera metoder för att bekämpa sjukskrivningarna
              är det viktigt att tänka efter vem det är man ser framför sig.
              Hur ser de sjukskrivna ut? Vilka är de? Varför är de sjukskrivna?
            </seg>
            <seg n="7d5e8fc0">
              För mig handlar det om att ta fram metoder för att minska sjukskrivningarna
              eftersom jag ser framför mig en undersköterska som är utsliten
              i axlarna, ryggen, nacken. Hon är över 50 år, och har jobbat ett
              helt yrkesliv i en tuff arbetsmiljö. Jag ser också framför mig
              en lärare som drabbats av utmattningssyndrom, utbrändhet som det
              kallas, kanske efter ett långt liv i sitt yrke. Vidare ser jag
              framför mig slitna industriarbetare, också de lite äldre, och
              byggnadsarbetare med stora förslitningsskador.
            </seg>
            <seg n="13bac277">
              Det är dessa kategorier av människor, de yrkesgrupperna, jag
              tänker på när jag är med och formar metoder för att försöka minska
              sjukskrivningarna och göra det möjligt för dessa människor att
              jobba längre i sina yrken.
            </seg>
            <seg n="34fd86f1">
              När vi formar medel för att försöka göra någonting åt detta stora
              problem i samhället bygger det på vissa synsätt. Ett av de synsätten
              är att när människor blir sjuka ska de ha ett standardskydd. De
              ska ha råd att vara sjuka och hemma från jobbet utan att behöva
              ge avkall på viktiga delar i standarden. De ska inte behöva sälja
              sina hus, inte behöva förändra sina liv alltför mycket. De ska
              ha en bra och hög ersättningsnivå.
            </seg>
            <seg n="c2c6f343">
              Människor ska få hjälp att komma tillbaka när de blivit sjukskrivna.
              Vi ska ha system som understöder dem så att de snabbare kan komma
              tillbaka. De ska få rehabilitering och annan hjälp för att snabbare
              tillfriskna. Dessutom ska vi ha bra förebyggande arbetsmiljöarbete
              på våra arbetsplatser.
            </seg>
            <seg n="9948ad1c">
              Vi vill att dessa principer ska utgöra grunden för bra anordningar
              i sjukförsäkringen. Det är för dessa människor vi utformar systemen,
              och det är med dessa grundprinciper vi vill skapa socialförsäkringssystemet.
              Parallellt måste vi också ha ordning och reda när sjukskrivningsprocessen
              träder in, när läkaren skriver läkarintyg. Vi måste ha kontroller
              mot fusk och en försäkringsadministration som fungerar.
            </seg>
            <seg n="9abab0c5">
              Nu är läget på arbetsmarknaden och i sjukskrivningarna sådant
              att de korttidsfrånvarande, inflödet i sjukförsäkringen, minskar
              och minskar påtagligt. Färre blir sjuka och fler kommer tillbaka.
              Detta sker till följd av åtgärder som vi beslutat om i riksdagen,
              framför allt i form av förbättringar i försäkringsadministrationen.
            </seg>
            <seg n="97cabceb">
              Det är också en följd av den intensiva samhällsdebatt vi haft
              om problemet med de höga ohälsotalen. Det är en fråga som berör
              alla, vilket vi inte minst ser av debatten. De flesta, nästan
              alla, är besjälade av att ge sitt bidrag för att få ned sjukfrånvaron.
            </seg>
            <seg n="06100295">
              Det är även en följd av alla de goda exempel som visas upp från
              framför allt arbetsplatser där man med relativt enkla metoder
              lyckats få ned sjukfrånvaron genom att öka trivseln och inflytandet
              för de anställda. Man har tillsammans med arbetsgivaren vidtagit
              åtgärder.
            </seg>
            <seg n="b10209d1">
              Nu vill vi flytta fokus från de kortare sjukskrivningarna, som
              just nu är det mindre problemet. Däremot är de långa sjukskrivningarna
              fortfarande många, även om de också minskar. Det förslag om medfinansiering
              som vi lagt fram i riksdagen tar sikte just på att flytta fokus
              från början av sjukskrivningsperioden där vi i dag har sjuklöneperioden
              som arbetsgivaren betalar till en ekonomisk drivkraft som innebär
              att arbetsgivaren får betala även längre fram i sjukskrivningen.
              Detta riktas alltså in på dem som är sjukskrivna längre perioder.
            </seg>
            <seg n="d107c660">
              För ett år sedan införde vi ett system med en tredje sjuklönevecka
              utan att minska arbetsgivaravgiften. Vi fick starka protester
              för detta, inte minst från arbetsgivarhåll. Nu tar vi bort den,
              och de pengarna ungefär 1 ½ miljard kan näringslivet därmed använda.
              De går alltså tillbaka till näringslivet. Vi tar dem på statsbudgeten.
            </seg>
            <seg n="b3cf19a5">
              Vi sänker arbetsgivaravgiften med nästan en kvarts procent, vilket
              innebär att ungefär en halv miljard går tillbaka till näringslivet.
              På grund av att sjuktalen genomsnittligt är lägre vinner näringslivet
              på detta förslag i förhållande till det som gäller i dag. Det
              ska därmed löna sig bättre för en arbetsplats att ha låg sjukfrånvaro.
              Omvänt blir det dyrare att ha hög sjukfrånvaro. Det är själva
              meningen med förändringen.
            </seg>
            <seg n="1ee3f687">
              Jag är säker på att jag i debatten i dag kommer att få höra argumentet
              att vi inför detta eftersom vi tror och tycker att alla sjukskrivningar
              beror på dålig arbetsmiljö. Det där är inte sant. Det har jag
              aldrig sagt. Det är ett av de sämre argumenten. Vi inför naturligtvis
              inte detta för att vi tror att arbetsgivaren orsakar sjukskrivningarna,
              utan för att det är från arbetsplatsen man är sjukskriven och
              det är till arbetet och arbetsplatsen man ska tillbaka.
            </seg>
            <seg n="2c6990c6">
              Vår uppfattning är att det är på arbetsplatsen som åtgärder kan
              vidtas alldeles oavsett om man blivit sjukskriven för att man
              brutit benet i skidbacken eller om det skett vid en arbetsplatsolycka.
              Man ska emellertid tillbaka till arbetet, och för att underlätta
              den tillbakagången inför vi dessa ekonomiska drivkrafter.
            </seg>
            <seg n="0c442d04">
              Arbetsgivaren får betala 15 % av sjukpenningkostnaden. Om den
              sjukskrivne kommer tillbaka på deltid upphör den medfinansieringen.
              Då behöver arbetsgivaren inte betala. Om den sjukskrivne får rehabilitering
              och rehabiliteringspenning behöver arbetsgivaren inte heller betala.
              Om den sjukskrivne har en kronisk sjukdom kan arbetsgivaren bli
              befriad från den här medfinansieringen. Det finns alltså en rad
              medel för arbetsgivaren att ta till för att minska sin kostnad
              och möjliggöra för människor att komma tillbaka till arbetsplatserna.
            </seg>
            <seg n="9865d505">
              Många goda exempel från en rad olika arbetsplatser på hur man
              kommer till rätta med den ökande sjukfrånvaron har stärkt mig.
              Det har övertygat mig om att den här metoden är användbar. Det
              går att med enkla medel få ned sjukfrånvaron ganska mycket och
              ganska snabbt. Det har visats på en rad olika arbetsplatser. En
              fjärdedels minskning av sjukfrånvaron är inte alls någon omöjlighet
              på bara något år om man går systematiskt till väga och bestämmer
              sig från företagsledningen att tillsammans med personalen verkligen
              attackera detta.
            </seg>
            <seg n="fc9d76e3">
              Det jag vill uppnå med propositionen är att peka mer precist.
              Vad är det för mekanism som ska leda till att vi får de goda spiralerna?
              Jo, det är att få i gång ett samtal mellan arbetsgivaren, försäkringskassan,
              den sjukskrivne och läkaren. Det handlar om att börja diskutera
              och ta i problematiken enskilt och individuellt för varje person
              för att finna lösningar som kan vara gynnsamma för att komma tillbaka.
              Det kan vara att be försäkringskassan kalla till ett avstämningsmöte,
              att skicka in en egen rehabiliteringsutredning som arbetsgivaren
              ska göra eller att ta kontakt med facket och skyddsombudet och
              därmed få i gång en första dialog för att definiera vilka åtgärder
              man ska vidta.
            </seg>
            <seg n="a5df1fd1">
              Herr talman! Jag tror att reformen har goda förutsättningar att
              fungera på arbetsmarknaden och vinna legitimitet så småningom.
            </seg>
          </u>
          <note type="speaker" n="11526aba">
            Anf. 2 ANNA LILLIEHÖÖK (m):
          </note>
          <u who="Q4767227" xml:id="i-9958e38ed194ab3c-0" n="7c259ed4">
            <seg n="470c3cdc">
              Herr talman! Med rubriken Drivkrafter för minskad sjukfrånvaro
              lägger regeringen efter många vedermödor nu fram sitt förslag
              om evig medfinansiering med 15 % för arbetsgivare. Förslaget läggs
              med ett budskap till arbetsgivare att det är de som ska råda bot
              på situationen med skenande sjuktal.
            </seg>
            <seg n="bd3ba780">
              Ökningen av sjukskrivningar och förtidspensioneringar började
              1998 när den socialdemokratiska regeringen mjukade upp reglerna
              för vad som är att betrakta som sjukt och höjde både tak och ersättningar.
              Statliga ersättningar och avtalsersättningar höjdes i många fall
              med 15 procentenheter och till 90 % av lönen.
            </seg>
            <seg n="f2b642eb">
              Sedan dess har utvecklingen fått fortgå utan att regeringen mäktat
              att lägga fram i stort sett några egna förslag för att vända den
              utveckling den själv har skapat. De två förslag vi nu har fått
              är en omorganisation av försäkringskassan och propositionen om
              ekonomiska drivkrafter.
            </seg>
            <seg n="80f5a4bd">
              Regeringen verkar ställa förhoppningarna till att det är företag
              och arbetsgivare som ska lösa det den själv inte klarar av. Regeringen
              vågar inte ta i problemet den själv har del i när de höga sjuktalet
              delvis beror på glidningar i synen på vad som anses som sjukt.
              I stället för att regeringen stramar upp sjukskrivningsreglerna
              tycks tanken vara att arbetsgivare ska agera något slags sjukpolis
              eller ransoneringsinstans.
            </seg>
            <seg n="3ffa28fa">
              Arbetsgivaren kan inte påverka sjukskrivningsprocessen. Sjukskrivning
              är en fråga mellan den sjukskrivne, läkaren som skriver sjukintyg
              och försäkringskassan som bedömer arbetsförmåga och fattar beslut
              om sjukpenning. Är det någonstans frånvaron av ekonomiskt ansvar
              är ett problem är det just hos de parter som är involverade i
              denna kedja. Arbetsgivare har redan höga kostnader.
            </seg>
            <seg n="86cc532b">
              Arbetsgivare är tydligen de som har ekonomiska drivkrafter. Övriga
              parter omfattas emellertid inte av ministerns teori om ekonomisk
              sjukskrivningspsykologi när ministern nu under parollen drivkrafter
              för minskad sjukfrånvaro föreslår att sjukpenningen ska höjas
              till 80 %. Detta trots att utvecklingen både under 80-talet och
              efter 1998 visar att höjda ersättningar lett till ökad sjukfrånvaro.
              Forskning visar samma sak.
            </seg>
            <seg n="a34cbf4c">
              Varken läkare eller försäkringskassa klarar att uttolka sjukskrivningsreglerna.
              Det visar sig inte minst i hur olika sjukskrivningar bedöms i
              olika delar av landet. Ändå blir det arbetsgivaren som ska ta
              konsekvenserna. Arbetsgivaren ges uttryckligen inte möjlighet
              att överklaga försäkringskassans beslut.
            </seg>
            <seg n="12e63bf4">
              Arbetsgivaren får inte och kan inte veta vilken åkomma som ligger
              till grund för ett sjukskrivningsbeslut om inte den anställde
              själv väljer att berätta om det. Det är skyddat av läkarsekretessen
              och kommer endast försäkringskassan till del. Arbetsgivaren ska
              ändå ha rehabiliteringsansvaret.
            </seg>
            <seg n="8560a4f0">
              Det enda sättet att komma undan de 15 procenten är att den anställde
              kommer tillbaka på deltid eller får rehabilitering. Arbetsgivaren
              beslutar emellertid inte om sjukskrivning på hel- eller deltid.
              Det avgör återigen försäkringskassan.
            </seg>
            <seg n="c9eca8d7">
              Många går sjukskrivna på grund av att de inte får nödvändig medicinsk
              rehabilitering eller behandling utan får vänta i kö i månader
              och till och med i år. Detta avgörs heller inte av arbetsgivaren,
              herr talman, utan av ministerns kolleger som styr ute i landstingen.
              Det är inte många företag som kan göra som till exempel storföretaget
              SCA och anställa en egen ortoped.
            </seg>
            <seg n="84e259a3">
              Försäkringskassan ska samordna den yrkesmässiga rehabiliteringen.
              Undersökningar visar att det är svårt för arbetsgivare att få
              kontakt med försäkringskassan. De lämnas ensamma med ett problem
              de inte har någon erfarenhet att hantera, för tack och lov är
              det inte så ofta man får en långtidssjukskrivning på en arbetsplats.
            </seg>
            <seg n="5f9f5824">
              Arbetsgivaren kan visserligen påverka rehabiliteringen genom
              förändrade arbetsuppgifter på den egna arbetsplatsen. Men det
              är inte alls säkert att en mindre arbetsgivare kan erbjuda de
              arbetsuppgifter som passar den sjukskrivnes arbetsförmåga. För
              många långtidssjukskrivna innebär rehabilitering att byta både
              arbete och arbetsgivare. Det är ett ansvar som det knappast är
              rimligt att lägga på arbetsgivare vare sig de är stora eller små.
            </seg>
            <seg n="5f50cf44">
              Regeringen vill hänföra sjukskrivningarna till dålig arbetsmiljö.
              Det måste ändå vara skälet till att arbetsgivaren ska betala.
              Men hur, herr minister, hänger skidbacken ihop med arbetsmiljön
              när någon blir sjukskriven efter att ha brutit benet? Om det nu
              är i arbetsmiljön som problemet och lösningen söks, hur kommer
              det sig att en tredjedel av de sjukskrivna är arbetslösa?
            </seg>
            <seg n="66dbf1ab">
              När staten inte längre klarar av att bära riskerna i sjukförsäkringen
              lassas riskerna över på arbetsgivare stora som små. Risken blir
              särskilt kännbar i tjänsteföretag. Häromkvällen kunde vi i TV
              höra en chef i ett bemanningsföretag beskriva hur hon tidigare
              anställt sjukskrivna. Nu vågar hon helt enkelt inte längre. Med
              höga personalkostnader och små marginaler kan ett fåtal sjukskrivna
              innebära att hela verksamheten äventyras. Det vill ingen arbetsgivare.
              En vikarie måste in och läras upp. Därtill kommer sjukskrivningskostnader
              och rehabilitering. En företagare berättade om den omöjliga situation
              som uppstår om också vikarien skulle bli sjuk.
            </seg>
            <seg n="4b243c09">
              Hur kan arbetsgivare skydda sig mot denna risk? Lösningen blir
              att vara extra försiktig med anställningen. En undersökning som
              finns redovisad i arbetsförmedlingens Platsjournalen visar att
              sjukdom redan i dag är den faktor som utgör det i särklass största
              hindret för ny anställning. Det kommer att bli ännu svårare att
              få ett nytt arbete när man varit sjukskriven, särskilt när man
              har varit långtidssjukskriven eller har ett funktionshinder. Detta
              är allvarligt. Det är just att byta arbete som är nödvändigt för
              många långtidssjukskrivna. Inte minst gäller det de som är långtidssjukskrivna
              på grund av psykiska problem. Sjukskrivningar på grund av psykiska
              besvär rusar i höjden. De svarar nu för en tredjedel av sjukskrivningarna.
            </seg>
            <seg n="abb0f3ef">
              Arbetsmarknaden kommer att blir mindre rörlig och mer försiktig.
              Återigen: Detta är olyckligt, eftersom ett nytt arbete i många
              fall är den enda lösningen för individen att komma tillbaka till
              arbetslivet. Undersökningar visar att en stor andel som bytt jobb
              blir friska. När det blir svårare att byta arbete blir risken
              att fler blir sjuka när de stannar kvar på ett arbete trots att
              de inte trivs.
            </seg>
            <seg n="eb4892c7">
              I stället för att försvåra för arbetsgivare att anställa långtidssjukskrivna
              borde detta underlättas. Sådana förslag, herr talman, har vi moderater
              lagt fram i våra motioner.
            </seg>
            <seg n="8f2b9785">
              Medfinansieringsförslaget löser enligt vår uppfattning inte på
              något sätt problemen och kostnaderna med sjukförsäkringen och
              de höga sjukskrivningstalen utan inriktas på att vältra över konsekvenser
              och nota på andra. Det här förslaget löser inte problemen utan
              riskerar tvärtom att skapa nya i form av utslagning och försämrad
              arbetsmarknad.
            </seg>
            <seg n="9c07db37">
              Majoritetspartierna tror tydligen stenhårt på sin ekonomisk-psykologiska
              teori och vill uppenbarligen inte se att det är andra medel som
              krävs för att sänka sjukfrånvaron. Om dessa 15 % inte ger effekt
              ska de dessutom höjas.
            </seg>
            <seg n="bd28611f">
              Herr talman! Det finns tyvärr inget som visar att medfinansiering,
              oavsett procenttal, fungerar och ger resultat. Det visar erfarenheter
              från Holland där man har en medfinansiering på 100 % men lika
              hög sjukfrånvaro. Den rödgröna teorin fungerar kanske i kanslimiljö,
              men den gör det inte i verkligheten.
            </seg>
          </u>
          <note type="speaker" n="bc68071f">
            Anf. 3 Statsrådet HANS KARLSSON (s) replik:
          </note>
          <u who="unknown" xml:id="i-42330114410a9a4a-1" n="578763af">
            <seg n="c333460d">
              Herr talman! I går kom det ett pressmeddelande där vi fick reda
              på att den norska borgerliga regeringen kommer att införa en medfinansiering
              på 10 % från den 1 januari. Det gör den borgerliga regeringen
              i Norge. Så det kan väl ändå inte vara så tokigt tänkt.
            </seg>
            <seg n="ea9bd034">
              En annan fråga som Anna Lilliehöök tog upp var rätten att överklaga.
              Arbetsgivaren har självfallet rätt att överklaga den avgift som
              arbetsgivaren ska betala till den här medfinansieringen. Däremot
              har man inte rätt att överklaga rätten till ersättning och därmed
              få möjlighet att se sjukjournaler, läkarutlåtanden och sådana
              saker. Det ska inte arbetsgivaren få möjlighet att göra.
            </seg>
            <seg n="5b4d2c02">
              Småföretagen har ett särskilt högkostnadsskydd. Jag tror att
              det kommer att visa sig att bara ett par procent av de mindre
              företagen kommer att få ökade kostnader med nuvarande sjukskrivningsmönster.
              Jag tror att det är ett högkostnadsskydd som är väl avvägt och
              som ger ett skydd om ett litet företag skulle få många sjuka samtidigt.
            </seg>
            <seg n="9f3cebe5">
              En fördel med Moderaternas politik är att den är tydlig. Man
              kan förstå vad Moderaterna vill. Ni har alternativ till detta
              förslag. Ni vill ha kraftigt sänkta ersättningsnivåer främst för
              långtidssjuka och för förtidspensionärer och arbetslösa. Jag har
              en fråga till Anna Lilliehöök. Kommer de här moderata förslagen
              att bli regeringspolitik om ni bildar regering tillsammans med
              de andra borgerliga partierna?
            </seg>
          </u>
          <note type="speaker" n="01c170b2">
            Anf. 4 ANNA LILLIEHÖÖK (m) replik:
          </note>
          <u who="Q4767227" xml:id="i-9958e38ed194ab3c-1" n="7c259ed4">
            <seg n="cc13b0a8">
              Herr talman! Vi har tillsammans med övriga borgerliga partierna
              skapat en allians för fler i arbete. Vi moderater anser att en
              väldigt väsentlig del av detta är att man ska tjäna mer på att
              arbeta än på att inte arbeta. I linje med detta har vi lagt fram
              ett förslag i vår budgetmotion.
            </seg>
            <seg n="4e5a739b">
              Herr talman! Men det är kanske ännu viktigare att vi vill skapa
              ett arbetsklimat som är positivt, som ger energi och som inte
              passiviserar på det sätt som den nuvarande politiken har gjort.
            </seg>
            <seg n="071ddedf">
              Till sist, herr minister, tycker vi att det är ett problem att
              detta blockerar, och det blockerar tydligen tankegångarna. Regeringen
              är uppenbarligen inte villig att pröva några förslag av alla dem
              som vi på den borgerliga sidan har lagt fram.
            </seg>
          </u>
          <note type="speaker" n="cc8d3efb">
            Anf. 5 Statsrådet HANS KARLSSON (s) replik:
          </note>
          <u who="unknown" xml:id="i-42330114410a9a4a-2" n="578763af">
            <seg n="7f566d70">
              Herr talman! Jag tror att jag förstår poängen med Moderaternas
              förslag. Den typen av ekonomisk drivkraft för de långtidssjuka
              och förtidspensionerade kan säkert fungera. Färre kommer att ha
              råd och gå till jobbet.
            </seg>
            <seg n="6445612f">
              Men det var inte det som var frågan, utan om Anna Lilliehöök
              tror sig veta att det är de sänkta nivåerna som blir den borgerliga
              regeringens politik om ni kommer att till makten efter nästa val.
              Tror Anna Lilliehöök det?
            </seg>
          </u>
          <note type="speaker" n="6b4538cc">
            Anf. 6 ANNA LILLIEHÖÖK (m) replik:
          </note>
          <u who="Q4767227" xml:id="i-9958e38ed194ab3c-2" n="7c259ed4">
            <seg n="a7a0bc87">
              Herr talman! Jag kan säga till herr ministern att jag kommer
              att vara en av dem som, tillsammans med de andra borgerliga partierna,
              arbetar för att vi ska kunna få en politik som leder till att
              vi får fler i arbete. Det skulle ge den här energin, ta till vara
              folks aktivitet och belöna den, i stället för att de ska fastna
              i den passivitet som sjukskrivning innebär i dag.
            </seg>
          </u>
          <note n="59b9b7c2">
            I detta anförande instämde Inger René (m).
          </note>
          <note type="speaker" n="68d32733">
            Anf. 7 LINNÉA DARELL (fp):
          </note>
          <u who="Q4944235" xml:id="i-00ee15ef1fb1a6b4-0" n="7de49ef2">
            <seg n="38ecb6e4">
              Herr talman! Den proposition som vi nu ska debattera är ett av
              de mest olyckliga förslag som den socialdemokratiska regeringen,
              tillsammans med sina samarbetspartier Vänstern och Miljöpartiet,
              presenterat för att vända utvecklingen kring den dramatiska ökningen
              av sjukskrivningar och förtidspensioneringar.
            </seg>
            <seg n="6407f44a">
              Den första frågan man ställer sig är förstås varför förslaget
              skickades på remiss. Av den massiva kritik som remissinstanserna,
              alltifrån LO till Svensk Näringsliv och handikapporganisationer,
              levererade märks nästan ingenting i propositionen. Inte heller
              finns det någon riktig redovisning av vilka resultat som uppnåtts
              med liknande åtgärder i andra länder, vilket Lagrådet konstaterar
              i sitt yttrande. Det finns ett litet svar på den kritiken. Det
              finns några rader i propositionen om erfarenheter från Tyskland
              och Finland där det finns inslag av drivkrafter för arbetsgivarna
              i socialförsäkringssystemen och där sjukfrånvaron är låg.
            </seg>
            <seg n="c4f6f891">
              Men varför, Hans Karlsson, inte referera också till erfarenheterna
              i Nederländerna som redovisas i samma undersökning? I Nederländerna
              är arbetsgivaransvaret nämligen ännu större, men också sjukfrånvaron.
              Sjukfrånvaron i Nederländerna är bland de högsta. Men det var
              kanske inte något bra exempel att lyfta fram i propositionen för
              då hade ju hela regeringens argumentation spräckts.
            </seg>
            <seg n="911847a6">
              Herr talman! Om statsrådet och övriga propositionsförfattare
              tagit del av hela den rapport som jämför Sverige, Nederländerna,
              Tyskland och Finland hade de funnit andra fakta som hade varit
              till bättre nytta för att råda bot på den höga sjukfrånvaron.
              I Tyskland och Finland krävs läkarintyg tidigt. Läkarna ska följa
              givna försäkringsmedicinska riktlinjer vid bedömningen av arbetsförmågan.
              Försäkringsläkare granskar samtliga avvikelser från dessa riktlinjer
              i Tyskland, och i Finland granskas alla läkarintyg för långa sjukfall.
              Det finns ytterligare andra inslag som sammantaget leder till
              betydligt lägre sjukfrånvaro jämfört med både Sverige och Nederländerna.
            </seg>
            <seg n="5551deb4">
              Herr talman! Regeringen och dess samarbetspartier är helt förblindade
              av möjligheterna att klämma åt arbetsgivarna och peka ut en syndabock.
              Därmed tror man sig slippa se att ansvaret också vilar på den
              politik som förs. Det är en politik som gör att människor känner
              sig inlåsta både i arbetslivet och i privatlivet.
            </seg>
            <seg n="f134d43c">
              Gårdagens rapport från Riksförsäkringsverket beskriver att diagnosen
              psykisk ohälsa fortsätter att öka. Andra diagnoser minskar i omfattning,
              till exempel de som statsrådet nämnde här inledningsvis, medan
              depressioner, stressreaktioner och ångestsyndrom ökar och har
              ökat konstant ända sedan 1999. Störst är ökningen bland kvinnor.
              33 % av de sjukskrivna har en diagnos som kan hänföras till psykisk
              ohälsa. Även bland unga upp till 30 års ålder är ökningen omfattande.
            </seg>
            <seg n="033d5232">
              Herr talman! Många remissinstanser uttryckte stor oro över att
              personer som i arbetsgivares ögon kan vara i riskzonen för att
              ofta vara sjuka skulle komma att missgynnas på arbetsmarknaden.
              Inte minst från handikapporganisationerna är remissyttrandet mycket
              skarpt kritiskt. Där hade man också flera förslag på hur en positiv
              utveckling skulle kunna åstadkommas.
            </seg>
            <seg n="a8e6ef9c">
              I propositionen behandlas dessa farhågor närmast nonchalant.
              Antingen har regeringen och samarbetspartierna inte tagit del
              av remissvaret eller så har man inte förstått vad den oron handlar
              om. Först säger man att det inte kan uteslutas att arbetsgivare
              blir mer försiktiga med att anställa personer med förhöjd risk
              för kommande sjukfrånvaro. Fortsättningen på resonemanget är att
              det är rimligt att anta att dessa personer är de som har kända
              sjukdomar som kan leda till längre sjukperioder och därför ska
              undantas från arbetsgivarens medfinansieringsansvar. Men hur blir
              det med alla andra som kan ha hög frånvaro utan att ha en känd
              sjukdom? Även om det är en obefogad oro hos arbetsgivaren att
              personer med funktionshinder eller psykisk ohälsa kommer att ha
              en hög frånvaro kommer risken för selektering att finnas.
            </seg>
            <seg n="d1a600b6">
              Vad är svaret till dem? Herr talman! Det svaret saknas.
            </seg>
            <seg n="39839e7f">
              I sammanhanget förtjänar det att återigen visa på effekterna
              av de ekonomiska drivkrafterna för arbetsgivarna i andra länder.
              I den rapport som jag tidigare refererade till här tidigare påtalas
              att erfarenheterna i synnerhet från Nederländerna visar att risken
              för hälsorelaterad selektion vid nyanställningar är uppenbar i
              ett system med arbetsgivaransvar. I den holländska strategin har
              man försökt motverka selektion med hjälp av särskilda åtgärder
              som förbud mot medicinska kontroller vid nyanställningar och rabatt
              på avgiften till förtidspension vid anställning av personer med
              gravt nedsatt arbetsförmåga.
            </seg>
            <seg n="dc93446d">
              Vi vet ju här att sedan den tredje sjuklöneveckan infördes begär
              alltfler arbetsgivare hälsointyg vid rekrytering. Erfarenheterna
              från andra länder visar att ett ökat arbetsgivaransvar för sjukförsäkringen
              leder till selektering och därmed mer av utslagning. Det är illa
              att regeringen med öppna ögon inför ett system som försvårar inträde
              på arbetsmarknaden eller möjligheten att byta jobb för personer
              som redan i dag har svårigheter.
            </seg>
            <seg n="706bb5d8">
              Herr talman! För någon vecka sedan kunde vi höra i den här kammaren
              hur det skulle bli nya och goda resurstillskott till kommuner
              och landsting, något som vi är ense om behövs. I förrgår kunde
              vi höra arbetslivsministern säga i TV att medfinansieringsansvaret
              visserligen kommer att kosta kommuner och landsting närmare en
              halv miljard, men det klarar de. Tala om att ge med den ena handen
              och ta med den andra! Alla dessa kvinnor i offentlig sektor som
              är långtidssjukskrivna ofta på heltid lär inte få chansen till
              rehabilitering så snabbt utan detta blir kännbart för sektorn.
              En del av de statsbidrag som skulle gå till att öka antalet anställda
              i framför allt äldreomsorgen, där arbetet är tungt och många är
              sjukskrivna på grund av förslitningsskador, tas nu tillbaka genom
              det ökade arbetsgivaransvaret i sjukförsäkringen.
            </seg>
            <seg n="8a71f25f">
              Herr talman! Avslutningsvis konstaterar jag och Folkpartiet att
              regeringen och samarbetspartierna vägrar inse att de höga ohälsotalen
              inte bara är en fråga om förhållandena på arbetsplatsen, även
              om statsrådet betonar det gång efter annan. De förslag som ni
              lägger fram visar på en annan tro. Under alla år som den här utvecklingen
              pågått har regeringen antingen kommit med åtgärder för sent eller
              med fel åtgärder. Den nu föreliggande propositionen är exempel
              på det sistnämnda.
            </seg>
            <seg n="85da5f38">
              Andra förslag som skulle kunna göra god nytta avvisas, läggs
              i skrivbordslådor eller när riksdagen tvingat fram dem förvanskas
              så att nyttan blir minimal. Under tiden har mer än en halv miljon
              människor slagits ut från arbetsmarknaden på grund av långa sjukskrivningar
              som oftast slutat i förtidspensionering. Nu ska ytterligare människor
              förnekas ett nytt jobb eller ett första inträde på arbetsmarknaden
              genom att arbetsgivarna pådyvlas ett ansvar som de inte fullt
              ut kan ta genom att de saknar möjligheter att påverka förutsättningarna.
            </seg>
          </u>
          <note type="speaker" n="a6869ca5">
            Anf. 8 Statsrådet HANS KARLSSON (s) replik:
          </note>
          <u who="unknown" xml:id="i-42330114410a9a4a-3" n="578763af">
            <seg n="d88a9fcd">
              Herr talman! De internationella jämförelserna är väldigt svåra
              att göra. Det finns inte likvärdiga eller ens liknande system
              som gör det möjligt att på ett meningsfullt sätt jämföra. Däremot
              tror vi som utgör majoriteten bakom detta att det här är effektivt.
              Vi kan naturligtvis aldrig veta det, men vi tror på vår egen politik.
              Det tycks också den borgerliga regeringen i Norge göra. Det kanske
              är så, Linnéa Darell, att det är ett rationellt system. Ekonomiska
              drivkrafter kanske fungerar.
            </seg>
            <seg n="e37c3386">
              Svenskt Näringsliv föreslog för inte så länge sedan att man skulle
              ta över hela sjukförsäkringen, i varje fall under en tid. Det
              skulle med Linnéa Darells resonemang betyda att om Svenskt Näringsliv
              och facket träffar avtal om detta, skulle Svenskt Näringsliv därmed
              också ta på sig skulden för all sjukskrivning i det här landet.
              Det tror jag inte ens de menar.
            </seg>
            <seg n="5e592cdb">
              Jag medger att det finns en liten risk för selektering. Man har
              försökt argumentera för att övertyga mig om den risken är stor.
              Ett sådant argument från organisationen Svenskt Näringsliv har
              varit att alla arbetsgivare redan i dag selekterar, det vill säga
              väljer ut. 100 % av företagen skulle syssla med det redan i dag.
              Man kan ju då fråga sig på vilket sätt det kan bli värre. Det
              kan inte bli fler än alla.
            </seg>
            <seg n="cd5f3f30">
              Men det är klart att om arbetsgivarna verkligen inte vill göra
              någonting åt de faktiska omständigheterna vid sjukskrivning utan
              hela tiden bara tar in de unga och friska männen, riskerar vi
              att få en selektering som inte är bra. Det är allvarligt, men
              då får vi återkomma till det.
            </seg>
            <seg n="d099dfe2">
              Min fråga till Linnéa Darell är följande. Vi känner till Moderaternas
              förslag till alternativ till förslaget om drivkrafter för företag.
              Det är starka ekonomiska drivkrafter för de långtidssjukskrivna
              och de förtidspensionerade, ordentligt sänkta ersättningsnivåer.
              Kommer det här förslaget från Moderaterna att bli Folkpartiets
              politik i en gemensam regering med Moderaterna?
            </seg>
          </u>
          <note type="speaker" n="8292a188">
            Anf. 9 LINNÉA DARELL (fp) replik:
          </note>
          <u who="Q4944235" xml:id="i-00ee15ef1fb1a6b4-1" n="7de49ef2">
            <seg n="7975a369">
              Herr talman! När det gäller den selektering som sker i dag vet
              vi ju att den har ökat avsevärt efter det att regeringen införde
              den tredje sjuklöneveckan. Hans Karlsson säger att det är svårt
              att jämföra med andra länder, men om man aldrig skaffar sig några
              erfarenheter vet man ju heller inte vad de egna förslagen leder
              till. Jag skulle snarare tro att undanflykten om att det är svårt
              att jämföra beror på det som jag redovisade från Nederländerna.
              Ni har inte velat lyfta fram det, och då är det lätt att säga
              att det är svårt att jämföra. I propositionen jämför ni ju med
              Finland. Möjligen skulle då inte heller det vara trovärdigt.
            </seg>
            <seg n="540c65af">
              Det är inte sjukpenningnivåerna som vi i dag diskuterar, men
              Lars Leijonborg redovisade mycket tydligt Folkpartiets uppfattning
              i partiledardebatten. Vi står för 80 % ersättningsnivå i sjukförsäkringen.
              Precis som jag antar att det inom det nuvarande styret är fråga
              om förhandlingar kommer det att bli så också hos oss. De flesta
              partier på den borgerliga sidan har ju den uppfattningen att 80
              % är en rimlig nivå, och den kommer vi att fortsätta att driva.
            </seg>
            <seg n="007f70a9">
              Under den återstående minuten av min talartid vill jag fråga
              Hans Karlsson varför ni inte gör någonting åt det förslag som
              finns från Kommunförbundet, Landstingsförbundet, Läkarförbundet
              och Riksförsäkringsverket om sjukvårdens möjligheter att delta
              i arbetet för att minska sjukskrivningarna. Det har funnits en
              tid, och jag antar att det ligger i en skrivbordslåda hos Hans
              Karlsson. Det har nu kommit upp igen från de här organisationerna.
              Vi har också tagit upp det i motioner från Folkpartiet. Vi tycker
              att det vore idé att pröva en sådan verksamhet i stället för det
              som nu har lagts fram.
            </seg>
          </u>
          <note type="speaker" n="744ca07f">
            Anf. 10 Statsrådet HANS KARLSSON (s) replik:
          </note>
          <u who="unknown" xml:id="i-42330114410a9a4a-4" n="578763af">
            <seg n="b9895ca5">
              Herr talman! Vi tror på det här förslaget, men vi vet inte hur
              det slår. Det har hänt förr att påhittiga svenska system på arbetsmarknaden
              kunnat göra två saker samtidigt, nämligen öka produktiviteten
              och göra det möjligt för människor att delta i arbetslivet och
              bilda modell för Europa och länder utanför Europa. Det kan vara
              så att också det här blir någonting sådant som man kommer att
              titta på. Vi vet det inte, men det är inte uteslutet. Det kan
              bli så också.
            </seg>
            <seg n="e3574285">
              Också förslaget om drivkrafter i sjukvården är ett påhittigt
              sätt att tänka. Vi har bett en person att närmare studera möjligheterna
              att tänka på det sättet att skapa någon slags drivkraft mellan
              försäkringen och sjukvården. Vi är inte färdiga än, men det är
              möjligt att vi återkommer med detta. Jag avvisar inte detta kategoriskt
              på något sätt.
            </seg>
            <seg n="c7759f0d">
              Sedan förstod jag Linnéa Darell på det sättet att Folkpartiet
              är berett att förhandla med Moderaterna om lägre ersättningsnivåer
              för de långtidssjukskrivna och förtidspensionerade.
            </seg>
          </u>
          <note type="speaker" n="bb23e93e">
            Anf. 11 LINNÉA DARELL (fp) replik:
          </note>
          <u who="Q4944235" xml:id="i-00ee15ef1fb1a6b4-2" n="7de49ef2">
            <seg n="14776407">
              Herr talman! Mitt svar när det gäller sjukförsäkringen, även
              om det som sagt inte är den som vi diskuterar här i dag, är att
              Folkpartiet och övriga borgerliga partier utom Moderaterna står
              bakom nivån 80 %. Det är svaret.
            </seg>
            <seg n="4a5be053">
              Jag noterar när det gäller sjukvårdens ansvar för sjukskrivningarna
              att statsrådet säger att det är möjligt att man återkommer. Det
              är ju precis det jag har sagt i mitt anförande och den kritik
              vi har haft så länge från Folkpartiets sida mot regeringen: Det
              som är nästan färdiga förslag och som det finns möjlighet att
              sjösätta ganska snabbt, det ska utredas, dras i långbänk och möjligen
              återkommas om. Vi hade samma sak när det gällde diskussionen om
              finansiell samordning. Där tog det flera år, trots att det fanns
              goda utvärderingar. Och när ni väl tvingades lägga fram en proposition
              var den ganska utarmad.
            </seg>
            <seg n="a18267a0">
              Det finns praktiska exempel. Jag kommer själv från Östergötland.
              Vi har ju det försök som har utförts i Finspång. Om man hade haft
              samma möjligheter över hela landet så hade sjukpenningkostnaderna
              varit åtskilliga miljoner lägre. Men nu tvingar ni alltså det
              goda arbetet att krympas och inordnas i det som ni kallar Finsam,
              som är en mycket begränsad form. Jag säger inte att det är helt
              igenom dåligt, men det är en mycket begränsad form som gör att
              man inte kommer att uppnå de goda effekter som man kunde ha uppnått.
            </seg>
            <seg n="b22f328b">
              Min fråga till statsrådet är: Varför är ni så rädda för att göra
              det som ganska snabbt ger resultat och som dessutom finns utvärderat,
              när ni i stället kommer in med förslag om vilka ni själva säger
              att man inte vet hur det går, men att det kan bli bra?
            </seg>
          </u>
          <note type="speaker" n="e5d26e17">
            Anf. 12 SVEN BRUS (kd):
          </note>
          <u who="Q5588504" xml:id="i-403f92d8c44d14d5-0" n="ceae9539">
            <seg n="edcce121">
              Herr talman! Dagens förslag är ännu en ansats för att vända den
              onda spiral som började utvecklas redan 1997: en galopperande
              ökning av sjukskrivningar och förtidspensioner. De första tre
              fyra åren reagerade inte regeringen nämnvärt. Man hoppades kanske
              att patientkollektivet Sverige skulle tillfriskna av sig självt.
              Ibland fungerar ju det här med självläkning, men inte i detta
              svåra fall. De senaste åren har vi sedan begåvats med elvapunktsprogram,
              förslag om regionala skyddsombud, ökad precision i sjukskrivningsprocessen,
              ny socialförsäkringsadministration med mera.
            </seg>
            <seg n="5082a2ac">
              Men det mesta av regeringens kreativitet på det här området har
              handlat om vem som ska betala den skenande notan för ohälsan.
              De just nu 263 000 sjukskrivna och de 528 000 förtidspensionärerna
              är främst en budgetfråga för regeringen. För övrigt skulle många
              av dem ha kunnat gå till jobbet i morse med en annan politik.
            </seg>
            <seg n="723bc714">
              Nu, herr talman, ska det skapas drivkrafter för minskad sjukfrånvaro.
              Var någonstans? Jo, hos arbetsgivarna naturligtvis, frestas man
              att säga med tanke på förslagets avsändare. När man tar del av
              propositionens innehåll blir man förundrad över det synsätt som
              ligger bakom. Skulle det verkligen saknas drivkrafter hos landets
              215 000 arbetsgivare i dag för att hålla sina anställda så friska
              man bara kan?
            </seg>
            <seg n="c5bdd43c">
              Herr talman! Vi kristdemokrater menar att varje arbetsgivare
              har ett ansvar för den arbetsmiljö man erbjuder. Man måste kunna
              kräva att den inte hotar de anställdas fysiska eller psykiska
              hälsa, och det gäller naturligtvis oavsett om man har en eller
              tusentals anställda. Hur förvaltar man då det ansvaret i dag?
              Ja, inte minst genom att betala 25 miljarder kronor i sjuklön
              varje år till sina anställda och bära en total kostnad för sjukfrånvaron
              beräknad till 170 miljarder. Men det görs också aktiva insatser
              för arbetsmiljön i företag och organisationer. Och visst finns
              det mer att göra på vissa arbetsplatser. Det gäller inte minst
              hos de offentliga arbetsgivarna inom vården och omsorgen. Just
              där är också ohälsotalen förfärande höga.
            </seg>
            <seg n="7d528a74">
              Herr talman! Vi kristdemokrater är inte ute efter att befria
              arbetsgivarna från ansvar. Men vi tror faktiskt att de allra flesta
              seriösa arbetsgivare redan inser att de anställda är den viktigaste
              tillgångsposten i företaget, en tillgång som man måste vårda om
              man ska kunna hävda sig på marknaden och i konkurrensen. Arbetsmiljön
              är en viktig konkurrensfaktor.
            </seg>
            <seg n="a53e5972">
              Men vad leder nu dagens förslag till? Ja, frågan är ju om det
              leder till någonting alls. Lagrådet var skeptiskt på den punkten
              i sitt yttrande. Man skriver att förslaget egentligen inte presenterar
              några konkreta hållpunkter t.ex. resultat av inhemska eller utländska
              undersökningar eller sammanställning av erfarenheter som skulle
              kunna göra det lättare att uttala sig med någon säkerhet om betydelsen
              för sjukfrånvaron av den föreslagna lagen. Med anledning av detta
              konstaterar Lagrådet vidare att det finns skäl till tvekan om
              den föreslagna lagstiftningen kan anses uppfylla rimliga krav
              på ändamålsenlighet. I klartext är detta ett starkt ifrågasättande
              av regeringens förslag. Man undrar helt enkelt om detta kommer
              att minska sjukfrånvaron. Det är en osedvanligt tuff kritik från
              annars ganska försiktiga jurister. Man konstaterar också att sjukfallen
              ibland kan vara orsakade av faktorer som är utanför arbetsgivarens
              kontroll, och vi och varje arbetsgivare vet ju att så är det.
            </seg>
            <seg n="620b3754">
              Herr talman! Även om nu Lagrådet undrar om det blir några effekter
              över huvud taget tror jag trots allt att det blir det. Det blir
              negativa sådana, och särskilt då på en punkt. Det gäller risken
              för ytterligare sortering av människor på en redan tuff arbetsmarknad.
              Å ena sidan talar regeringen ofta om att riva hinder och öppna
              arbetsmarknaden för fler. Å andra sidan lägger man förslag som
              så uppenbart leder i motsatt riktning, alltså till en ökad sortering
              och en ökad selektering.
            </seg>
            <seg n="d9978046">
              Redan i dag visar Riksförsäkringsverket på en kraftig ökning
              av uttaget av hälsointyg. De flesta som begär ut det här intyget
              anger att det är arbetsgivaren som vill ha det i samband med en
              anställningsintervju. Det är begripligt i ljuset av regeringens
              politik, men är det en utveckling som vi önskar? Är det en utveckling
              som de svagaste och mest utsatta på arbetsmarknaden längtar efter?
              Det är knappast förvånande att handikapporganisationerna är oroliga
              på goda grunder, vill jag säga.
            </seg>
            <seg n="98c508ba">
              Ett flertal remissinstanser är också starkt kritiska till regeringens
              politik för att minska sjukskrivningarna. Det är svårt att över
              huvud taget hitta en enda positiv kommentar i remissamlingen.
              Jag vet inte om det besvärar regeringen, eller om man inte ens
              bryr sig om att lyssna. Frågan är vilka regeringen lyssnar till
              i den här frågan Finansdepartementet, förstår jag, men vilka fler?
            </seg>
            <seg n="ba6f8cef">
              Herr talman! Regeringen gör tappra försök att sälja in det här
              förslaget genom att tona ned kostnadsövervältringen på arbetsgivarna.
              Man gör ett stort nummer av en blygsam sänkning av arbetsgivaravgiften
              och det så kallade högkostnadsskydd som ska göra arbetsgivarna
              skadeslösa. Jag talade i går med en företagare med ett 30-tal
              anställda som visade med ett enkelt räkneexempel hur verkligheten
              ser ut. Det finns inga rimliga proportioner mellan den nya pålagan
              och det som regeringen menar sig kompensera. Varför inte lyssna,
              Hans Karlsson, till dem som hanterar verkligheten ute i företagen?
            </seg>
            <seg n="3b49a697">
              När det gäller frågan om hur stor del av sjukskrivningskostnaderna
              som hänförs till arbetslivet finns det olika beräkningar. Ibland
              ligger de så lågt som 3040 %. Men av enkätundersökningar vet man
              att varannan långtidssjukskriven menar att orsaken ligger utanför
              arbetet. Mig veterligt finns det väl ingen arbetsgivare som kommer
              på tanken att förbjuda sina anställda att syssla med utförsåkning,
              motorcykelåkning, fotboll eller andra sporter. Ändå vill regeringen
              lägga det ekonomiska ansvaret för de eventuella följderna av de
              här aktiviteterna på samma arbetsgivare. Detsamma gäller också
              allvarliga och långvariga sjukdomstillstånd som inte alls kan
              relateras till arbetsplatsen.
            </seg>
            <seg n="7e5ab9f4">
              Herr talman! Det seriösa samtalet om attityderna till sjukförsäkringen
              måste föras, utan fördömanden men också utan skygglappar. Hela
              socialförsäkringssystemet behöver ses över och reformeras. Förtroendet
              för systemet är i gungning. Ohälsans orsaker måste sökas i det
              vi kristdemokrater kallar livspusslet. Det handlar om i princip
              hela livet och alla politikområden. Det är inte en tillfällighet
              att så många småbarnsföräldrar återfinns i sjukskrivningsstatistiken.
              Det är just de som har svårast att få livspusslet att gå ihop
              med regeringens familjepolitik.
            </seg>
            <seg n="58d364e8">
              Det är märkligt att regeringen har nonchalerat Gerhard Larssons
              rehabiliteringsutredning som kom redan år 2000. Både LO, TCO,
              SACO med flera tyckte då att det var ett klokt förslag med en
              samlad försäkring som utgår ifrån människans behov. Med en sådan
              samlad försäkring skulle inte, som nu, 84 % av de sjukskrivna
              behöva klaga på att inte bli sedda och nio av tio efterlysa en
              rehabiliteringsplan. Det behövs ett samlat grepp om detta. Det
              här har regeringen nonchalerat. Man hankar sig fram på det politiska
              fältet med dellösningar, dåliga sådana, som inte kommer att leda
              till de resultat som man förutskickar. Därför säger vi kristdemokrater
              nej till regeringens proposition Drivkrafter för minskad sjukfrånvaro
              .
            </seg>
          </u>
          <note n="dda5e6cc">
            I detta anförande instämde Peter Althin, Holger Gustafsson, Dan
            Kihlström, Maria Larsson, Lars Lindén, Sven Gunnar Persson, Chatrine
            Pålsson, Rosita Runegrund och Olle Sandahl (alla kd).
          </note>
          <note type="speaker" n="1b6f5b99">
            Anf. 13 Statsrådet HANS KARLSSON (s) replik:
          </note>
          <u who="unknown" xml:id="i-42330114410a9a4a-5" n="578763af">
            <seg n="6ea7d53f">
              Herr talman! Sven Brus säger att det inte saknas drivkrafter
              i dag. Nej, det gör det sannerligen inte. Det borde rimligt att
              döma vara tillräckligt för arbetsgivarna redan som det är. Det
              har visat sig att det inte är det. Det har visat sig att när man
              bestämmer sig för att göra mer än man gjort tidigare ger det resultat.
            </seg>
            <seg n="79cf4db2">
              Det vi som har lagt det här förslaget vill åstadkomma är att
              alla arbetsgivare på alla arbetsplatser gör detta mera som har
              visat sig vara väldigt fruktbart.
            </seg>
            <seg n="2b0867ac">
              Det har parterna själva förstått. De har gett i uppdrag åt sitt
              försäkringsbolag, AFA, att utgöra ett stöd för sådana injektioner
              på arbetsplatserna.
            </seg>
            <seg n="e91c1c82">
              Det är framgångsrikt. Det behövs ytterligare injektioner, inte
              för att arbetsgivare skulle vara elaka eller inte vill, utan snarare
              för att man inte förmår, inte kommer sig för eller gör annat i
              stället. Det här är en sådan injektion som kommer att få fart
              på diskussionen och på åtgärder på arbetsplatserna så att man
              kommer längre än i dag.
            </seg>
            <seg n="e67753f6">
              När det gäller remissinstanserna är det en myt att alla är emot.
              Det stämmer inte. Alla arbetsgivare är emot. Det är sant. Tittar
              man på övriga remissinstanser är det blandat. De flesta har någon
              invändning mot någonting. Så är det alltid.
            </seg>
            <seg n="4c9ab66d">
              Det stöd vi hade när vi påbörjade arbetet med den här formen
              av ekonomiska drivkrafter var från Landsorganisationen och TCO
              i trepartssamtalen. Det är det stöd vi som har arbetat fram förslaget
              har haft i ryggen. De har synpunkter på delar av detta i remissomgången.
              Det är självklart.
            </seg>
            <seg n="1cb81726">
              Sven Brus har väl räknat ut vilken fråga jag tänker ställa. Jag
              ställer den i alla fall. Kommer Kristdemokraterna att bli överens
              med Moderaterna om de låga nivåerna i sjukförsäkringarna och a-kassan
              och för förtidspensionärerna om ni ska bilda regering? Kommer
              detta att bli också Kristdemokraternas politik?
            </seg>
          </u>
          <note type="speaker" n="b5fc3ccf">
            Anf. 14 SVEN BRUS (kd) replik:
          </note>
          <u who="Q5588504" xml:id="i-403f92d8c44d14d5-1" n="ceae9539">
            <seg n="f1ab8808">
              Herr talman! Hans Karlsson tror på de här åtgärderna, men står
              ganska ensam i det avseendet. Jag har svårt att hitta stödet någonstans,
              vare sig i remissinstanser eller i internationella erfarenheter,
              för att detta skulle vara en framgångsrik väg.
            </seg>
            <seg n="55a903d9">
              Det finns naturligtvis ett ansvar för arbetsgivarna. Som jag
              sade i mitt anförande menar jag att man redan tar det. Att dessa
              ytterligare så kallade drivkrafter skulle leda till det här resultatet
              kan jag inte hitta något stöd för någonstans, varken i det remissinstanserna
              säger eller i den internationella erfarenheten.
            </seg>
            <seg n="b9a3580b">
              Remissammanställningen är en ganska intressant läsning. Den är
              förödande. Jag har väldigt svårt att hitta en enda applåd. Inte
              ens LO applåderar förslaget. Det är ganska matta kommentarer från
              LO:s sida. Kommun- och Landstingsförbunden sågar i princip detta
              helt och hållet. Det finns inte någon positiv ansats i något av
              Kommun- och Landstingsförbundens svar. Man talar om att det här
              är förödande. Man använder sådana begrepp.
            </seg>
            <seg n="0bed610c">
              Jag vet inte var Hans Karlsson har sökt sitt stöd i de här frågorna.
            </seg>
            <seg n="f1beba23">
              När det gäller de kommande regeringsförhandlingarna mellan de
              fyra partierna tror jag knappast att Hans Karlsson kommer att
              bli inbjuden till dem. Jag tror inte heller att det är här vi
              ska föra dem. Jag känner mig inte alls orolig för det.
            </seg>
            <seg n="d0f85497">
              Vi har från Kristdemokraternas sida en mycket klar inställning
              kring nivåerna i sjukförsäkringen och en rad andra frågor. Den
              politiken har vi presenterat mycket uttryckligt här i riksdagens
              talarstol, i våra motioner och i olika sammanhang. Det är den
              jag står upp för och helhjärtat står bakom.
            </seg>
          </u>
          <note type="speaker" n="249e82b6">
            Anf. 15 Statsrådet HANS KARLSSON (s) replik:
          </note>
          <u who="unknown" xml:id="i-42330114410a9a4a-6" n="578763af">
            <seg n="cde9af9e">
              Herr talman! Nej, vi ska inte föra några regeringsförhandlingar
              här. Som det borgerliga alternativet för hur man ska attackera
              ohälsoproblematiken föreligger ett skarpt förslag. Det är Moderaternas
              förslag som är tydligt och går att förstå.
            </seg>
            <seg n="2c6c827e">
              Vi andra undrar då naturligtvis om detta kommer att bli det system
              vi får på svensk arbetsmarknad om ni skulle bilda regering. På
              den punkten vill inte Kristdemokraterna ge något svar.
            </seg>
            <seg n="51f1db85">
              Min slutsats är att det i varje fall inte kan bli båda. Ni kan
              inte båda få som ni vill. Någon måste vika sig. Min fråga är bara:
              Vem tycker Kristdemokraterna ska vinna den debatten eller diskussionen
              i regeringsförhandlingarna?
            </seg>
          </u>
          <note type="speaker" n="dbb88e59">
            Anf. 16 SVEN BRUS (kd) replik:
          </note>
          <u who="Q5588504" xml:id="i-403f92d8c44d14d5-2" n="ceae9539">
            <seg n="88d29645">
              Herr talman! Det finns fyra skarpa förslag i så fall. Jag vet
              inte vad Hans Karlsson menar med skarpt förslag, men samtliga
              fyra partier i alliansen har ju lagt sina budgetmotioner och sina
              förslag. Vi kristdemokrater har gjort det. Det är sannerligen
              ett skarpt förslag. Det är mycket tydligt i alla sina konturer
              och detaljer.
            </seg>
            <seg n="f5b1fe8a">
              Jag tycker, herr talman, att det är en tramsdebatt som statsrådet
              ägnar sig åt. Vi är här för att diskutera den proposition som
              regeringen har lagt. Jag förstår att det är besvärande att diskutera
              innehållet i den. Det är bekvämare att ta upp sådant här politiskt
              trams i stället.
            </seg>
          </u>
          <note type="speaker" n="3d3f0bf3">
            Anf. 17 ULLA HOFFMANN (v):
          </note>
          <u who="Q4954312" xml:id="i-90bd9ca0723f52e9-0" n="56b5e039">
            <seg n="ca024fa5">
              Herr talman! I dag diskuterar vi arbetsgivarnas ansvar för de
              arbetare som de har i sin sold. Vi ska diskutera om det är rimligt
              att arbetsgivarna ska stå för en del av de kostnader som följer
              med de ökade sjukskrivningarna. Vi ska diskutera om det är rimligt
              att arbetsgivarna tar ansvar för arbetsmiljö och rehabilitering
              av arbetskraften eller om det enbart är statens ansvar.
            </seg>
            <seg n="e7282371">
              Vänsterpartiet anser att det är rimligt att arbetsgivarna oavsett
              om de är privata eller offentliga har ett ansvar för arbetsmiljön
              och rehabiliteringen av arbetskraften och när det inte sker, utan
              kostnaderna vältras över på statsbudgeten, att arbetsgivarna också
              tar ett ekonomiskt ansvar framför allt i de situationer där vi
              har passiva arbetsgivare.
            </seg>
            <seg n="1c210a3f">
              Sedan början av 1900-talet har arbetsgivarna, facken och staten
              samarbetat för att den svenska arbetsmarknaden ska präglas av
              fred. De tre parterna var för sig ansåg att var och en av dem
              hade något att vinna på att sitta i samma båt. Var och en hade
              också olika uppgifter.
            </seg>
            <seg n="2c98ee7b">
              Arbetsgivarna skulle se till att skapa jobb och ge löntagarna
              ett drägligt liv där tryggheten är en viktig del. Facken skulle
              se till att arbetsgivarna skötte sin del av avtalet och staten
              skulle bedriva en ekonomisk politik som underlättade för arbetsgivarna
              att skapa jobb så att sysselsättningen var hög och arbetslösheten
              låg. Så länge arbetsgivarna fullgjorde sin del av avtalet stod
              staten som garant om olyckan var framme.
            </seg>
            <seg n="f57dfce0">
              I början av 1900-talet diskuterades det livligt i den svenska
              riksdagen om det skulle införas en allmän folkpension. Jag ska
              inte berätta om alla turer, men orsaken till varför den så småningom
              infördes var att den största delen av de gamla var hänvisade till
              fattigvården. Frågan var då hur avgiften för pensionen skulle
              betalas.
            </seg>
            <seg n="806a8263">
              Från början skulle var och en av det arbetande folket betala
              in avgiften till pensionskassa. För de lågavlönade var det en
              omöjlighet. Pengarna för folkpensionen behövdes till mat och hyra.
              Man var tvungen att tänka på nutiden i stället för framtiden.
            </seg>
            <seg n="ff66cd72">
              Detta ledde i sin tur till att man så småningom tvingades att
              låta arbetsgivaren dra avgiften från lönen. När socialförsäkringarna
              senare utvecklades blev det också den linjen som föredrogs.
            </seg>
            <seg n="9852363f">
              När lönerna förhandlades mellan arbetsgivare och fack stod också
              avgifterna för de olika socialförsäkringssystemen på dagordningen,
              det vill säga hur mycket löneutrymme arbetstagarna skulle avstå
              för att till exempel få en bra och trygg sjukförsäkring.
            </seg>
            <seg n="48126391">
              Arbetsgivarna fortsatte att sköta inbetalningarna till staten
              som i sin tur såg till att de försäkrade vid behov fick ekonomisk
              ersättning för inkomstbortfallet.
            </seg>
            <seg n="9df046e1">
              Det är därför ganska upprörande att höra en högt uppsatt representant
              från Svenskt Näringsliv säga att hon anser att det är skamligt
              att regeringen tillsammans med samarbetspartierna lägger fram
              ett förslag som innebär att arbetsgivarna görs ansvariga för finansieringen
              av sjukskrivningarna. Hennes uppfattning var att arbetsgivarna
              redan i dag betalar in för mycket till sjukförsäkringen. Nu är
              det dock så att det är avstått löneutrymme hon talar om, avgifter
              som arbetsgivarna förmedlar till staten, avgifter som ska göra
              det möjligt för den som blir sjuk att behålla sin standard. Sjukförsäkringsavgiften
              är inte till för att arbetsgivarna privata som offentliga ska
              kunna slita ut arbetskraften för att sedan skjuta över ansvaret
              till staten. Enligt min uppfattning har förslaget om ekonomiska
              drivkrafter inte någonting med avgifterna för sjukförsäkring att
              göra utan är ett sätt att göra arbetsgivarna aktiva. Det ska aldrig
              vara gratis att slita ut människor.
            </seg>
            <seg n="3e2ad42b">
              Herr talman! Förslaget om ekonomiska drivkrafter för minskad
              sjukfrånvaro är en del av det batteri av åtgärder som samarbetspartierna
              har föreslagit för att få bukt med de höga sjuktalen. Vi har lyssnat
              på de klagomål som framkommit vad gäller försäkringskassan och
              Riksförsäkringsverket och därför föreslagit att ärendena ska föras
              till en statlig myndighet som kommer att debatteras senare i dag.
              Vi har lyssnat till kritiken mot sjukskrivningsprocessen och genomfört
              förändringar i den. Vi har infört obligatorisk rehabiliteringsutredning,
              utbildning av läkare och deltidssjukskrivning i stället för heltidssjukskrivning.
              Vi har kort sagt tagit ett aktivt grepp om sjukskrivningsprocessen
              för att vi ska få en aktiv försäkringskassa som part till arbetsgivarna.
            </seg>
            <seg n="4cfd3576">
              Det går dock inte att komma ifrån att det är arbetet som gör
              många sjuka. Visst, anställda kan trilla av en häst och bryta
              benet. Anställda kan få sexuellt överförda sjukdomar som gör att
              de blir sjuka. Men det är arbetsförmågan som bedöms, inte orsaken
              till sjukskrivningen. Det är till arbetet den sjuka ska återvända,
              och ju mer arbetsgivarna gör för att underlätta desto bättre.
              Därför måste vi ha aktiva arbetsgivare. Redan i dag har vi sådana
              som bryr sig om sin personal och som ser personalen som sin största
              tillgång, men för att ohälsan ska minska behövs att alla arbetsgivare
              blir aktiva.
            </seg>
            <seg n="fbf571b0">
              Förslaget till ekonomiska drivkrafter är utformat så att det
              ska löna sig för en arbetsgivare att vara aktiv. Det ska löna
              sig för en arbetsgivare att bedriva ett systematiskt arbetsmiljöarbete
              för att förebygga arbetsskador och arbetssjukdomar. Det ska löna
              sig för en arbetsgivare att anpassa arbetsplatsen så att en medarbetare
              kan vara sjukskriven på deltid och arbeta resten av tiden. Det
              ska också löna sig för en arbetsgivare att aktivt delta i medarbetarens
              rehabilitering genom att tillsammans med försäkringskassan, läkaren,
              den sjukskrivna och eventuellt facket se till att en sådan kommer
              till stånd.
            </seg>
            <seg n="2751d271">
              Det har hävdats från arbetsgivarhåll att vi har världens bästa
              arbetsmiljö. Det kan så vara, men det är ungefär som när det hävdas
              att Sverige är världens mest jämställda land. Det säger ingenting
              om hur bra Sverige är men väl hur dåliga de andra länderna är.
            </seg>
            <seg n="9ed9f4c4">
              Vi inför ett skydd för småföretagare i form av ett fribelopp
              och ett högkostnadsskydd. Vi utvidgar högriskskyddet som finns
              i dag till att gälla även medfinansieringsansvaret för att minska
              risken för selektering. Samtidigt tar vi bort den tredje sjuklöneveckan
              som även den har inneburit en risk för selektering. Jag delar
              dock handikapporganisationernas oro, liksom jag också gjorde när
              sjuklöneveckorna infördes. Vi säger därför i propositionen att
              vi kommer att följa utvecklingen noga och att vi är beredda att
              vidta ytterligare åtgärder om det visar sig att det finns behov
              av det.
            </seg>
            <seg n="835c7e9c">
              Samtidigt som vi tar bort den tredje sjuklöneveckan sänker vi
              arbetsgivaravgifterna med 0,24 %. Vi höjer också den sjukpenninggrundande
              inkomsten till de 80 % den var tidigare. I och med det minskar
              vi den sjukskrivnas medfinansiering till 20 %. Sänkta ersättningsnivåer
              leder inte till ett friskare arbetsliv. Sänkta ersättningsnivåer
              leder till att människor med låg lön tvingas gå till arbetet sjuka
              vilket i sin tur kan leda till långtidssjukskrivningar.
            </seg>
            <seg n="73ce2549">
              De beräkningar som har gjorts visar att vårt förslag är väl avvägt.
              Syftet är också att det ska vara sådana ekonomiska drivkrafter
              som tillsammans med en aktiv försäkringskassa, företagshälsovård,
              läkare och inte minst den sjukskrivna själv ska leda dels till
              ett friskt arbetsliv, dels till minskade utgifter för statskassan.
              Det ska löna sig för arbetsgivare, fack och staten med ett friskt
              arbetsliv. Det är först när alla parter samarbetar som vi kan
              åstadkomma det.
            </seg>
          </u>
          <note type="speaker" n="7872f35b">
            Anf. 18 SVEN BRUS (kd) replik:
          </note>
          <u who="Q5588504" xml:id="i-403f92d8c44d14d5-3" n="ceae9539">
            <seg n="044a9193">
              Herr talman! Jag förutsätter att Ulla Hoffmann har läst remissinstansernas
              yttranden över det här förslaget. Jag tänker särskilt på Kommun-
              och Landstingsförbunden, som riktar en förödande kritik mot förslaget
              på ett antal ställen. Det är svårt att över huvud taget hitta
              någon positiv kommentar från förbunden. Man menar i klartext att
              detta förslag kommer att bli förödande för kommunernas och landstingens
              verksamhet. Man säger bland annat att det kommer att leda till
              bolagisering och outsourcing av verksamheten.
            </seg>
            <seg n="f75526fe">
              Med den kunskap jag har om Vänsterpartiets politik har jag förstått
              att bolagisering och outsourcing knappast står på vänsterpartisternas
              önskelista. Jag undrar hur Ulla Hoffmann ser på det här förhållandet.
              Hur har Vänsterpartiet kunnat ställa upp på ett förslag som enligt
              den samlade uppfattningen från kommuner och landsting kommer att
              leda i den här riktningen?
            </seg>
          </u>
          <note type="speaker" n="c729434a">
            Anf. 19 ULLA HOFFMANN (v) replik:
          </note>
          <u who="Q4954312" xml:id="i-90bd9ca0723f52e9-1" n="56b5e039">
            <seg n="be55021b">
              Herr talman! Jag vill hävda att kommuner och landsting inte heller
              är perfekta arbetsgivare. Det finns mycket de kan göra här.
            </seg>
            <seg n="c04ab9f7">
              Jag ska ta ett exempel: En kvinna som jobbar inom äldreomsorgen
              får sin höft förstörd. Hon blir sjukskriven i väntan på operation,
              precis som vår statsminister en gång i tiden. Under tiden vill
              hon komma tillbaka och arbeta. Hon kan sitta och prata med de
              gamla. Men arbetsgivaren låter henne inte komma tillbaka och vara
              aktiv. Den arbetsgivaren, i min hemkommun, är inte en aktiv arbetsgivare
              utan en passiv arbetsgivare.
            </seg>
            <seg n="da6137ca">
              Jag tycker som sagt inte att kommuner och landsting är perfekta
              arbetsgivare. I majoriteten har vi som mål att de ska vara föregångare
              när det gäller att ta hand om sina anställda. Det finns mycket
              för dem att göra. Jag hoppas att de här ekonomiska drivkrafterna
              kommer att leda till att de tar sitt arbetsmiljöansvar. Detta
              måste dock också kombineras med att de får extra resurser, och
              det har vi nu sett till. Det kommer att komma mer pengar till
              kommuner och landsting, bland annat för att de ska kunna anställa
              fler.
            </seg>
          </u>
          <note type="speaker" n="8cf28622">
            Anf. 20 SVEN BRUS (kd) replik:
          </note>
          <u who="Q5588504" xml:id="i-403f92d8c44d14d5-4" n="ceae9539">
            <seg n="d64a3cb1">
              Herr talman! Samtidigt tar ni ifrån kommunerna 400500 miljoner
              kronor genom det här förslaget, så det handlar ju om att ge med
              ena handen och ta med den andra.
            </seg>
            <seg n="6dbfd6ba">
              Nu är det faktiskt vänstermajoriteter i ett flertal landsting
              som har riktat precis denna kritik mot förslaget och konstaterat
              att det kommer att leda i denna riktning. Det kan väl knappast
              vara ett mål för Vänsterpartiet.
            </seg>
            <seg n="8d189916">
              Den andra målkonflikt jag kan se ligger i att Vänsterpartiet
              vill öppna arbetsmarknaden för fler människor, göra den öppnare
              för dem som är svaga på arbetsmarknaden i dag, samtidigt som ni
              står bakom ett förslag som leder i rakt motsatt riktning: mot
              ökad selektering. Detta är också remissinstanserna överens om.
              Till och med statsrådet säger här att det kan leda till det. Handikapporganisationer
              och andra remissinstanser är övertygade om att det kommer att
              ytterligare leda till detta. Den utvecklingen ser vi redan i dag.
            </seg>
            <seg n="6ac62918">
              Är detta verkligen en politik som Vänsterpartiet kan stå bakom?
            </seg>
          </u>
          <note type="speaker" n="f18e9ceb">
            Anf. 21 ULLA HOFFMANN (v) replik:
          </note>
          <u who="Q4954312" xml:id="i-90bd9ca0723f52e9-2" n="56b5e039">
            <seg n="5477e6b6">
              Herr talman! Ja, hade vi inte stått bakom den hade jag inte stått
              här i dag. Då hade det sett annorlunda ut. Nu står vi bakom detta.
            </seg>
            <seg n="c459eb91">
              Jag delar inte uppfattningen som Sven Brus framför att vi ger
              med ena handen och tar med den andra. Vi tar inte tillbaka alla
              de pengar som ges. Medfinansieringen kommer inte att kosta lika
              mycket för kommuner och landsting som de nu får i ökade bidrag.
            </seg>
            <seg n="ffa4ff26">
              Jag sade i mitt anförande att jag är orolig för att det ska bli
              en ökad selektering. Jag har ingen annan uppfattning. Samtidigt
              tar vi dock bort den tredje sjuklöneveckan. Nu har Sven Brus precis
              stått här i talarstolen och deklarerat att han inte vill ta bort
              den tredje sjuklöneveckan. Han vill ha kvar den selektering som
              den tredje sjuklöneveckan innebär eftersom han säger att han inte
              kommer att ställa sig bakom propositionen.
            </seg>
            <seg n="11e6ed3b">
              Vi säger från majoriteten att vi kommer att följa detta väldigt
              noga, och vid behov kommer vi att vidta ytterligare åtgärder.
            </seg>
          </u>
          <note type="speaker" n="2f32cc2f">
            Anf. 22 LINNÉA DARELL (fp) replik:
          </note>
          <u who="Q4944235" xml:id="i-00ee15ef1fb1a6b4-3" n="7de49ef2">
            <seg n="613febe9">
              Herr talman! Jag vill också komma till frågan om kommuner och
              landsting. Ulla Hoffmann säger att det finns många passiva arbetsgivare.
              Tittar man på hur sjukskrivningarna ser ut ser man att kommuner
              och landsting verkligen inte är några föredömen. I de allra flesta
              kommuner och landsting är det faktiskt socialdemokrater och vänsterpartister
              som styr ibland också miljöpartister, men framför allt socialdemokrater
              och vänsterpartister.
            </seg>
            <seg n="62d2d082">
              Då är min ena fråga: Hade det inte funnits bättre styrmedel genom
              att ni inom politiken hade drivit arbetet med att, som Ulla Hoffmann
              uttrycker det, göra åtminstone de kommuner och landsting där ni
              har makten till mönsterarbetsplatser i stället för att pådyvla
              alla arbetsgivare en kostnad och en pålaga som de faktiskt inte
              kan påverka i den utsträckningen?
            </seg>
            <seg n="5ac520aa">
              Sedan vill jag också höra, apropå kommuner och landsting, om
              Ulla Hoffmann delar Hans Karlssons uppfattning att en halv miljard
              i ökade kostnader för kommuner och landsting under den tid det
              eventuellt skulle ta att minska sjukskrivningarna, vilket ni ju
              tror ska ske, inte är något problem för dagens kommuner och landsting.
            </seg>
            <seg n="0ff4ef57">
              Dessutom vill jag komma in på selekteringen på arbetsmarknaden.
              Ulla Hoffmann säger att ni kommer att följa det här väldigt noga
              och att ni delar handikapporganisationernas oro. Men varför ska
              man utsätta dem för detta? I det du säger ligger en misstänksamhet,
              att de inte riktigt skulle förstå vad som kan uppstå. Är det några
              som vet hur det ser ut på arbetsmarknaden när man har ett funktionshinder
              är det väl handikapporganisationerna.
            </seg>
          </u>
          <note type="speaker" n="17e49344">
            Anf. 23 ULLA HOFFMANN (v) replik:
          </note>
          <u who="Q4954312" xml:id="i-90bd9ca0723f52e9-3" n="56b5e039">
            <seg n="320d5c32">
              Herr talman! Det låter lite grann på Linnéa Darells anförande
              som guilt by association , och jag håller inte med om den beskrivningen.
              Jag säger att jag delar handikapporganisationernas oro för en
              selektering. Den selekteringen finns redan i dag. Jag har själv
              funktionshinder, så jag vet. Jag känner andra personer som har
              funktionshinder. Den selekteringen finns med eller utan medfinansieringsansvaret,
              därför att arbetsgivarna endast vill, precis som statsrådet sade,
              anställa unga, jag höll på att säga vackra män, men unga män.
            </seg>
            <seg n="994c7361">
              När det gäller de kommuner där Vänsterpartiet och Socialdemokraterna
              styr tillsammans är det helt riktigt att den offentliga sektorn,
              oavsett vem som styr, i dag inte, som jag ser det, är ett föredöme.
              Den offentliga sektorn behöver mer pengar. Den utsattes i början
              av 90-talet för enorma nedskärningar, vilket har gjort att man
              har slimmat organisationerna och det har i sin tur lett till att
              vi i dag ser många med vad man kallar utmattningssyndrom. Jag
              såg att den diagnosen har gått ned och att det nu är mer depressioner.
              Det kan faktiskt vara så, precis det Sven Brus tog upp, att folk
              har svårt att få ihop livspusslet. Nu tror jag inte att Kristdemokraternas
              familjepolitik skulle vara en lösning på det.
            </seg>
            <seg n="42b552e1">
              Vad vi gör med det här förslaget är att vi säger till arbetsgivarna:
              Se till att vara aktiva! Anpassa din arbetsplats så att du kan
              ta tillbaka en person som kanske har brutit benet eller en person
              som är sjukskriven men som skulle kunna arbeta. Anpassa arbetsplatsen
              och ta tillbaka så slipper du medfinansieringsansvaret. Bidra,
              hjälp till, kom in med rehabiliteringsunderlaget så ska vi bidra
              med en socialförsäkringsadministration som kan svara på det. Det
              är vad vi gör.
            </seg>
          </u>
          <note type="speaker" n="a6aafb99">
            Anf. 24 LINNÉA DARELL (fp) replik:
          </note>
          <u who="Q4944235" xml:id="i-00ee15ef1fb1a6b4-4" n="7de49ef2">
            <seg n="a96fa72a">
              Herr talman! Ulla Hoffmann säger, som vänsterpartister alltid
              säger, att kommuner och landsting behöver mer pengar. Ja, och
              i det här fallet har vi varit överens om det. Det behövs mer pengar
              till kommuner och landsting, inte minst för att öka personaltätheten
              i till exempel äldreomsorgen, där väldigt många sjukskrivna kvinnor
              finns.
            </seg>
            <seg n="29350dd6">
              Då är frågan: Varför ska man ta tillbaka en del? Hade det inte
              varit bättre att låta dem behålla de pengar som de nu får i statsbudgeten
              och ställa kravet att de anställer fler? Som det är nu stoppar
              man ju en del i svarta hål och en annan del kommer att gå tillbaka
              till staten i form av belastningen på arbetsgivarna.
            </seg>
            <seg n="a5cf84f6">
              I min hemkommun beräknar man att av de ungefär 30 miljoner som
              man har fått kommer ungefär 5 miljoner att bli en kostnad med
              det nya förslaget.
            </seg>
            <seg n="089d79ab">
              Sedan till selekteringen på arbetsmarknaden. Om vi nu är överens,
              Ulla Hoffmann, om att det redan i dag är problem så finns det
              ju väldigt mycket att göra för att människor med funktionshinder
              ska kunna komma ut på arbetsmarknaden. Men det ni föreslår är
              i stället att man ska göra det dyrare för arbetsgivarna att anställa,
              och ni har inte riktigt tilltro till handikapporganisationernas
              redovisning.
            </seg>
            <seg n="36959fba">
              Du säger hela tiden: Visst, jag vet att det är så här, men vi
              ska följa det noga. Vad är det ni ska följa och se att det blir
              ändå värre? Hade man inte kunnat lyssna? I deras remissvar finns
              jättebra förslag som man skulle kunna ta till sig i stället.
            </seg>
          </u>
          <note type="speaker" n="93205497">
            Anf. 25 ULLA HOFFMANN (v) replik:
          </note>
          <u who="Q4954312" xml:id="i-90bd9ca0723f52e9-4" n="56b5e039">
            <seg n="efe60b81">
              Herr talman! Nu säger Linnéa Darell som vänsterpartister alltid
              säger. Det hade varit väldigt käckt om också folkpartister hade
              sagt att kommuner och landsting behöver mer pengar.
            </seg>
            <seg n="c5457d17">
              En del av de här pengarna kommer att gå till statskassan. Finessen
              med det här systemet är att förhoppningsvis så lite som möjligt
              av pengarna ska gå tillbaka till statskassan, därför att vi med
              medfinansieringsansvaret ska få aktiva arbetsgivare som inte behöver
              betala.
            </seg>
            <seg n="860cce33">
              Att se till att öppna arbetsmarknaden, att se till att vi får
              rymliga arbetsplatser där alla människor har en möjlighet att
              få arbete och att arbetsplatserna anpassas, men att man kanske,
              som någon tog upp tidigare, måste byta arbetsgivare, är ju vårt
              nästa projekt. Det är det vi ska försöka nästa gång. Vi tar det
              här på allvar.
            </seg>
            <seg n="5f19e9f0">
              Jag tycker inte att det är helt korrekt av Linnéa Darell att
              säga att vi inte har lyssnat på handikapporganisationerna, för
              det har vi gjort. Det är därför vi har sett över högriskskyddet.
              Det är därför vi säger att vi är beredda att återkomma om det
              skulle behövas.
            </seg>
          </u>
          <note type="speaker" n="a1990497">
            Anf. 26 ANNA LILLIEHÖÖK (m) replik:
          </note>
          <u who="Q4767227" xml:id="i-9958e38ed194ab3c-3" n="7c259ed4">
            <seg n="13f8b740">
              Herr talman! Även jag vill ställa frågan till Ulla Hoffmann om
              risken för selektering. Arbetsförmedlingen har ju gjort en genomgång
              av vad det är som utgör de största hindren och hur viktiga de
              hindren är när man ska söka ett nytt jobb. Då visar det sig att
              det i särklass största hindret är just att man har varit sjuk.
              Det betyder långt, långt mer än både ålder och utländsk bakgrund,
              frågor som vi diskuterar väldigt mycket.
            </seg>
            <seg n="4fca1167">
              I replikskiftet med ministern fick vi höra att han visste att
              det var på det viset. Hans kommentar till det var att det redan
              är så allvarligt och ett så stort problem att det här inte kan
              göra det hela mycket värre. Han tyckte inte att det förslag som
              ligger på bordet i dag var något stort problem, därför att situationen
              var så besvärlig att det här knappast gjorde den värre.
            </seg>
          </u>
          <note n="5ab560dd">
            Håller Ulla Hoffmann med om den bedömningen?
          </note>
          <note type="speaker" n="96964674">
            Anf. 27 ULLA HOFFMANN (v) replik:
          </note>
          <u who="Q4954312" xml:id="i-90bd9ca0723f52e9-5" n="56b5e039">
            <seg n="18a93498">
              Herr talman! Nu har Anna Lilliehöök hört vad jag tidigare har
              sagt om risken för selektering, den oro som jag har uttryckt,
              den tilltro till handikapporganisationernas remissvar som jag
              har och att vi därför bevakar detta väldigt noga.
            </seg>
            <seg n="2fb8aa4e">
              Att arbetsförmedlingen säger att det största hindret för att
              kunna få ett jobb är att man har varit sjuk jag antar att man
              på arbetsförmedlingen menar långtidssjukskriven och inte någonting
              annat tycker jag är ett problem. Men det visar också på attityder
              hos arbetsgivarna, att man inte vågar. Det är precis det vi ska
              sätta i gång och arbeta med vi har nästa möte på fredag för att
              se hur vi kan ordna arbetsplatserna för långtidssjukskrivna så
              att de kan komma tillbaka och visa vad de kan och därför bli anställbara.
            </seg>
            <seg n="2f8dd507">
              Ett sådant problem är ju att försäkringskassan och arbetsförmedlingen
              har helt olika bedömningar. Försäkringskassan pratar om arbetsförmåga
              medan arbetsförmedlingen pratar om arbetsför. Det är två begrepp
              som vi också måste se till att få ihop så att inte de två myndigheterna
              har två helt olika mål.
            </seg>
          </u>
          <note type="speaker" n="03e5e160">
            Anf. 28 BIRGITTA CARLSSON (c):
          </note>
          <u who="Q4916292" xml:id="i-703c783c27be2142-0" n="2ce7be18">
            <seg n="42109ade">
              Herr talman! Operation sopa sjukskrivningarna under mattan fortsätter.
              Det förslag som regeringen nu presenterat men som har varit känt
              och hårt kritiserat länge kommer att göra det svårare för många
              personer att få jobb. Förslaget kommer också att göra företagen,
              som redan är försiktiga att nyanställa, ännu mer räddhågade. Konsekvensen
              blir att människor trängs ut ur arbetskraften, blir långtidssjukskrivna,
              arbetslösa och slutligen förtidspensionerade.
            </seg>
            <seg n="3d1f9618">
              Statistiken kommer att bli mycket snyggare när alltfler personer
              med sjukdomsrisk inte längre finns kvar i arbetskraften. Kanske
              kommer vi till och med att nå målet om en halvering av antalet
              sjukskrivna. Men vad har vi vunnit på det om vi ändå inte har
              fått fler personer tillbaka i arbete? Jag, Centerpartiet och Allians
              för Sverige anser inte att det är någon lösning att sopa de sjukskrivna
              under mattan! Vi vill satsa på att de ska bli friska och komma
              tillbaka i arbete.
            </seg>
            <seg n="57b0602b">
              Herr talman! Det kan tyckas drastiskt att tala om Operation sopa
              sjukskrivningarna under mattan. Men faktum är att jag ser en röd
              tråd i regeringens politik på detta område. Om vi tittar på hur
              målet att halvera ohälsan har formulerats, och om vi tittar på
              de direktiv om snabbare förtidspensioneringar som givits till
              försäkringskassorna, ser vi en tråd som lyser klarröd. Sjukskrivningarna
              ska minskas genom att föras över i förtidspension.
            </seg>
            <seg n="f9fa5eed">
              Varför skulle annars försäkringskassorna få order om att undersöka
              möjligheten att förtidspensionera de sjukskrivna inom tolv månader
              efter sjukskrivningen? Tolv månader är gränsen för när en person
              hamnar i statistiken över långtidssjukskrivna. På det här viset
              kan regeringen dölja en stor del av den faktiska långtidssjukskrivningen.
              Det är lite som i sällskapsspelet Monopol: Gå i förtidspension,
              utan att passera långtidssjukskrivning!
            </seg>
            <seg n="eb519494">
              Varför skulle annars målen för att med regeringens ord halvera
              sjukskrivningarna formulerats som de gjorde? Antalet sjukskrivna
              skulle visserligen halveras, men samtidigt får den rekordhöga
              takten i förtidspensioneringar fortgå obehindrat. Regeringen säger
              till och med att den får vara högre än rekordnivån 2002 under
              enstaka år. Vad är detta annat än en lek med ord och statistiktabeller?
              Med regeringens synsätt kan ohälsan halveras utan att en enda
              människa blir frisk och kommer tillbaka i arbete!
            </seg>
            <seg n="07c05259">
              Och nu fortsätter Hans Karlsson Operation sopa sjukskrivningarna
              under mattan att fixa en snygg statistik utan att egentligen göra
              något åt problemet.
            </seg>
            <seg n="933a28e2">
              Många remissinstanser har, liksom tidigare talare, påpekat att
              förslaget om ekonomiska drivkrafter har många negativa effekter:
              Det gör det svårare för många människor att få anställning, för
              många som redan i dag har stora svårigheter, till exempel människor
              som har diabetes eller andra kroniska tillstånd som gör att de
              har lättare att bli sjuka. Det gör arbetsgivarna och särskilt
              småföretagarna mer försiktiga med att nyanställa, och detta i
              ett läge när ett av problemen på arbetsmarknaden redan är att
              arbetsgivarna är rädda för att expandera och skapa fler jobb.
            </seg>
            <seg n="83dbe522">
              Det här är en bild som i stort sett delas av företagarnas organisationer,
              av fackföreningarna och av intresseorganisationerna för handikappade
              och andra grupper med kroniska tillstånd.
            </seg>
            <seg n="9f37e3d4">
              Hans Karlsson och hans samarbetspartner i Miljöpartiet och Vänsterpartiet
              tycks anse att arbetsgivarna i dag inte har några drivkrafter
              att förebygga ohälsa och minska sjukfrånvaron. inget är felaktigare.
              Varje person som blir sjuk är en stor förlust för till exempel
              en småföretagare genom att man kan producera mindre och genom
              att man redan har ansvaret för sjuklönen. Dessa drivkrafter finns
              och behöver inte förstärkas.
            </seg>
            <seg n="facc1610">
              Jag blir också upprörd över att regeringen ensidigt ser arbetsmiljön
              och arbetsgivarna som ansvariga för sjukfrånvaron. Den samlade
              livssituationen spelar faktiskt en stor roll. Det som sker i hemmet
              och på fritiden påverkar hälsan i minst lika hög grad som arbetet.
              Att ensidigt lägga ekonomiska drivkrafter på företagarna medan
              man samtidigt höjer ersättningsnivån i sjukförsäkringen till 80
              % eller i praktiken 90 % för alla dem som har avtalade tilläggsförsäkringar
              är inkonsekvent. Hur ska företagaren kunna ta ansvar för vad de
              anställda äter, för hur mycket alkohol de konsumerar, för deras
              familjesituation eller för deras värderingar?
            </seg>
            <seg n="f2a56c42">
              Herr talman! Ska vi lösa Sveriges problem och ge möjlighet för
              fler människor att bli friska och komma i arbete behövs det helt
              andra åtgärder. Det handlar om att skapa reda i det rehabiliteringskaos
              som möter många sjuka i dag. Människor ska inte behöva kämpa sig
              till rehabilitering. I stället ska vi införa en rehabiliteringsgaranti
              som ger alla sjuka rätt till en personlig rehabiliteringsplan
              och en kontaktperson som hjälper till att lotsa personen mellan
              de olika rehabiliteringsinsatserna. En sådan rehabiliteringsplan
              blir också ett sätt att följa upp vad som händer med de sjukskrivna.
              Om det förekommer fusk blir det lättare att upptäcka.
            </seg>
            <seg n="b30ab331">
              Centerpartiet har också föreslagit en ordentlig översyn av socialförsäkringssystemen
              för att bland annat samordna arbetslöshets- och sjukförsäkringen.
              Vi tror att likheterna mellan arbetslöshet, långtidssjukskrivning
              och förtidspension i många fall är stora. En radikal reform av
              systemet kan öppna för nya lösningar. Ersättningsnivåerna som
              för många löntagare är 90 % kan behöva ses över. Vi har föreslagit
              en modell.
            </seg>
            <seg n="d69b07b7">
              Vi vill också stoppa direktiven om att förtidspensionera bort
              sjukskrivningarna.
            </seg>
            <seg n="c3715031">
              Herr talman! Vi ser i dag att en stor del av sjukskrivningarna
              och förtidspensionerna handlar om personer som har hamnat på fel
              plats på arbetsmarknaden. Många sitter på arbetsplatser där de
              vantrivs och mår dåligt. Ändå är det alltför få som byter spår
              till en ny arbetsplats eller till och med ett nytt yrke.
            </seg>
            <seg n="cf4d9147">
              Det är i det här läget som regeringen kastar in sitt förslag,
              ett förslag som gör arbetsgivarna ännu försiktigare med att nyanställa,
              ett förslag som gör det ännu svårare att byta jobb och särskilt
              för dem som behöver det mest!
            </seg>
            <seg n="efd01381">
              För att råda bot på det här måste vi faktiskt förändra mycket
              mer än bara reglerna för sjukförsäkringen. Vi måste se till att
              fler jobb skapas så att det är lättare att få jobb och att byta
              jobb. Vi måste få ett samhälle som är mer företagsamt och mer
              frimodigt, ett samhälle där människor ser möjligheter och vågar
              pröva nya vägar inte ett samhälle där människor klamrar sig fast
              vid sin lilla gren även om det är en gren som gör dem sjuka.
            </seg>
            <seg n="7ee59018">
              Herr talman! Det blir alltmer klart att den nuvarande regeringen
              saknar svar på tidens stora frågor. Här finns ingen dröm för Sverige
              bara en trög byråkrati som skyfflar problemen från den ena skrivbordslådan
              till den andra. I stället för att pröva något nytt lyfter man
              på mattkanten och sopar behändigt in de sjukskrivna. Rent och
              snyggt ska det vara åtminstone i statistiken!
            </seg>
            <seg n="5ca1de72">
              Alla de som är sjuka och inte får rehabilitering, alla de som
              snabbt beviljats förtidspension för att sorteras bort ur statistiken,
              alla de personer som på grund av hälsoproblem och funktionshinder
              riskerar att slängas ut från arbetsmarknaden, alla de företagare
              som får svårare att göra det de mest av allt vill, skapa tillväxt
              och nya jobb till dem vill jag säga: Ni förtjänar bättre!
            </seg>
            <seg n="c67b8066">
              Och till Hans Karlsson och hans regeringskolleger: Det är bäst
              att ni går i förtidspension innan ni har förtidspensionerat hela
              Sverige.
            </seg>
          </u>
          <note type="speaker" n="6322ec0a">
            Anf. 29 Statsrådet HANS KARLSSON (s) replik:
          </note>
          <u who="unknown" xml:id="i-42330114410a9a4a-7" n="578763af">
            <seg n="5597e458">
              Herr talman! De som Birgitta Carlsson säger att vi sopar under
              mattan är för mig utslitna undersköterskor och byggnadsarbetare
              med knäckta ryggar. De här personerna är de typiska och de mest
              förekommande i förtidspensioneringen. De människorna ska ha förtidspension
              de har gjort sitt på arbetsmarknaden. De har slitit sönder sig
              på arbetsplatserna. De ska ha inte bara förtidspension utan också
              en bra sådan inte de 60 % som Moderaterna föreslår.
            </seg>
            <seg n="576e7bf3">
              Vi vill göra det möjligt för de här människorna att få en bra
              förtidspension och framför allt med detta system medverka till
              att förhindra att fler blir utslitna på arbetsplatsen. Bättre
              arbetsmiljö ska göra att vi får färre förtidspensioneringar, Birgitta
              Carlsson.
            </seg>
            <seg n="65625fe1">
              Herr talman! Sven Brus från Kristdemokraterna tycker att det
              är trams att vi vill veta vad som är det borgerliga alternativet
              till det system med medfinansiering som vi nu diskuterar. Jag
              trodde att debatt var att tydliggöra alternativ mot varandra.
            </seg>
            <seg n="656cdafb">
              Då är min fråga till Birgitta Carlsson: Tycker Birgitta Carlsson
              från Centerpartiet också att det är trams att vi vill ha svar
              på frågan om Centerpartiet kommer att kompromissa med Moderaterna
              eller vika sig för Moderaterna när det gäller förslaget om kraftigt
              sänkta ersättningsnivåer? Det finns fyra olika. Det kan inte vara
              fyra olika i en regering. Vilket blir det, enligt Centerns sätt
              att se det, Birgitta Carlsson?
            </seg>
          </u>
          <note type="speaker" n="2b8e5e89">
            Anf. 30 BIRGITTA CARLSSON (c) replik:
          </note>
          <u who="Q4916292" xml:id="i-703c783c27be2142-1" n="2ce7be18">
            <seg n="80a884af">
              Herr talman! Först gäller det undersköterskor som har förtidspensionerats.
              Jag känner ett stort antal just undersköterskor, kvinnor som har
              jobbat i vården inom olika områden, som mot deras egen vilja har
              förtidspensionerats. Deras önskan var inte alls att få gå i förtidspension.
              Deras högsta önskan var att få använda den restarbetsförmåga som
              de ändå hade. Men den bedömningen gjordes inte av försäkringskassan,
              trots att de själva ville vara kvar i arbetslivet, få möjlighet
              att träffa arbetskamrater och finnas kvar och känna att de hade
              en uppgift att fylla ute i samhället. Jag tror inte alls att det
              löser problemen att förtidspensionera människor efter ett års
              sjukskrivning. Det är verkligen, som vi bedömer det, att sopa
              problemen under mattan.
            </seg>
            <seg n="9b9c7f05">
              Det är nödvändigt att jobba mycket snabbare med rehabilitering
              därför att många av de människor som förtidspensioneras i dag
              har mycket kvar av sin arbetsförmåga att ge i det samhälle vi
              lever i.
            </seg>
            <seg n="92a6b9d5">
              Sedan gäller det vad jag tycker om Hans Karlssons sätt att fråga
              oss alla fyra partier. Vad Sven Brus tyckte, den bedömningen,
              får stå för Sven Brus. Jag kan bara säga så här: Vi har inte krävt
              av någon att regeringen ska tala om i förväg. Vi vet mycket väl
              att regeringen, Vänsterpartiet och Miljöpartiet spretar ganska
              mycket i många olika frågor, men till slut diskuterar man sig
              samman och lägger fram förslag. Ofta hör vi miljöpartister och
              vänsterpartister som säger: Vi fick igenom det vi ville.
            </seg>
            <seg n="e0028861">
              När fyra partier ska regera efter 2006, som vi hoppas, kommer
              vi självklart fram till en bra lösning. Jag tror inte att vi landar
              på Moderaternas nivå. Det är absolut inte vårt förstahandsalternativ.
              Sedan handlar det också mycket om hur ekonomin ser ut. Det är
              mycket sådant man också får ta hänsyn till. Men det är min övertygelse
              att vi kommer fram till en lösning som kommer att vara bra, både
              för de människor som drabbas och behöver ersättningsnivåer och
              för vårt land.
            </seg>
          </u>
          <note type="speaker" n="02d0792a">
            Anf. 31 Statsrådet HANS KARLSSON (s) replik:
          </note>
          <u who="unknown" xml:id="i-42330114410a9a4a-8" n="578763af">
            <seg n="7b000ad2">
              Herr talman! Det är naturligtvis, Birgitta Carlsson, många som
              inte vill bli förtidspensionerade. Det är förödande för många
              att hamna i den situationen. Det är precis detta vi vill förhindra.
              Vi vill göra det möjligt för människor att vara kvar på arbetet
              med den arbetsförmåga de har, men det kräver att man också kan
              anpassa arbetsplatsen på ett annat sätt än man gör i dag. Vi tror
              att detta medfinansieringssystem kommer att bidra till att både
              arbetsgivarna och de fackliga organisationerna kommer att diskutera
              fram bättre lösningar för människor, så att de kan stanna längre
              i arbetslivet. Det är så vi hoppas och tror att det blir.
            </seg>
            <seg n="b073f3d0">
              När det gäller alternativet till detta är det också ett besked,
              Birgitta Carlsson, att ni inte kommer att ställa upp på det moderata
              förslaget. Ja, det var ungefär det vi ville veta. Då är slutsatsen
              att Moderaternas finansiering av sina skattesänkningar inte finns
              i ett gemensamt borgerligt synsätt när det gäller sjukförsäkrings-
              och arbetslöshetsnivåerna. Det är en bra upplysning. Tack för
              den!
            </seg>
          </u>
          <note type="speaker" n="9d47fd1d">
            Anf. 32 BIRGITTA CARLSSON (c) replik:
          </note>
          <u who="Q4916292" xml:id="i-703c783c27be2142-2" n="2ce7be18">
            <seg n="ae26d735">
              Herr talman! Man tror att det, om man flyttar över problemen,
              kostnaderna, till arbetsplatserna, skulle innebära att fler kommer
              att vara kvar i arbetet. Jag ser inte den kopplingen. Jag tror
              inte alls på det. Jag tycker att ni, regeringen och samarbetspartierna,
              skulle ha lyssnat på alla de remissinstanser som verkligen starkt
              har kritiserat det här och talat om att det här förslaget inte
              alls är lösningen på de problem som vi har i Sverige i dag.
            </seg>
            <seg n="6945c4a4">
              Det handlar om att, mycket snabbare än i dag, få människor i
              rehabilitering, och de åtgärder som behövs har inte vidtagits
              inom det här området. Det handlar om att mycket snabbare än i
              dag verkligen sätta sig ned. Man har börjat. Man är på väg. Men
              det känns som att hux flux ska man nu göra så radikala förändringar
              att risken finns att det som pågår kommer att stanna upp. Man
              gör tvära kast, och det gör, som vi ser det, att det blir bekymmersamt
              för all den personal som ute på försäkringskassor i verksamheten
              ska klara av att hantera den här problematiken. Det har lappats
              och lagats så länge inom det här området. De förslag som ligger
              på vårt bord i dag är absolut inte vad någon önskar sig. Det är
              bekymmersamt, tycker jag. Jag hoppas verkligen att vi ska kunna
              hantera detta, komma med motionsförslag som även andra partier
              kan ställa upp på som gör att vi får en bättre hantering inom
              det här området.
            </seg>
            <seg n="f7a2fade">
              Sedan tycker jag inte att vi behöver diskutera vilka eventuella
              skatteförslag som kan komma till stånd efter 2006. Det hör inte
              hemma i den här debatten.
            </seg>
          </u>
          <note type="speaker" n="bfd12ff3">
            Anf. 33 ULLA HOFFMANN (v) replik:
          </note>
          <u who="Q4954312" xml:id="i-90bd9ca0723f52e9-6" n="56b5e039">
            <seg n="74824442">
              Herr talman! Det är faktiskt ganska allvarliga anklagelser som
              Birgitta Carlsson kommer med mot Socialdemokraterna, Miljöpartiet
              och Vänsterpartiet, att det enda vi ägnar oss åt är att se till
              att förtidspensionera människor för att sopa problemen det gäller
              de undersköterskor som har varit uppe i ett tidigare replikskifte
              under mattan. Jag tycker att det är väl häftigt.
            </seg>
            <seg n="e27e1816">
              När man är sjukskriven är man sjukskriven från arbetsplatsen,
              från arbetet, och det är till arbetet man ska tillbaka. Vad vi
              vill av arbetsgivarna är att de ska inse vikten av att de anpassar
              arbetsplatserna. Vi vill ha aktiva arbetsgivare. Vi vill framför
              allt, skulle jag vilja säga, att arbetsgivarna ska delta genom
              att till exempel komma in med rehabiliteringsunderlag som sedan
              kan ligga till grund för ett vidare arbete.
            </seg>
            <seg n="0460eda1">
              Vi ser till att försäkringskassan ska bli aktiv, just för att
              förhindra att människor ska bli förtidspensionärer. Vad är det
              för fel, Birgitta Carlsson, med en aktiv försäkringskassa som
              kallar till sig arbetsgivaren, den sjukskrivna, läkare, företagshälsovård
              och eventuellt facken för att diskutera hur man ska kunna förhindra
              att en människa blir förtidspensionär och i stället ha aktiva
              insatser för rehabilitering?
            </seg>
          </u>
          <note type="speaker" n="1e7a026a">
            Anf. 34 BIRGITTA CARLSSON (c) replik:
          </note>
          <u who="Q4916292" xml:id="i-703c783c27be2142-3" n="2ce7be18">
            <seg n="1b213907">
              Herr talman! Ja, det är en allvarlig kritik vi riktar, och vi
              tycker att den är befogad. Vi menar att det känns oerhört kränkande
              för alla de arbetsgivare som får den kritik som de får i dag.
              Vi har så många arbetsgivare i vårt land i dag som gör allt vad
              de kan för att ha en frisk arbetskraft, därför att det betyder
              mycket för en arbetsplats att ha den ordinarie arbetskraften på
              plats. Det betyder oerhört mycket i produktionen, för produktionsbortfall
              och annat.
            </seg>
            <seg n="7363ed7a">
              Det är ganska typiskt, tycker jag, just för vänsterpartister
              att kritisera arbetsgivaren. Helst vill man inte ha några privata
              arbetsgivare. Det mesta ska ju vara statligt.
            </seg>
            <seg n="7a06f522">
              Sedan gäller det detta med att det skulle vara fel att samarbeta.
              Det har vi inte kritiserat. Vi tycker att det är bra att man samarbetar.
              Det är en självklarhet att samarbete ska in så tidigt som möjligt.
              Det har vi aldrig någonsin som parti kritiserat. Men vi tycker
              att det är att sopa problemen under mattan att förtidspensionera
              människor efter tolv månaders sjukskrivning. Vi kan inte se annat
              än detta. Jag kan inte förstå att Vänsterpartiet och Miljöpartiet
              har kunnat nedlåta sig till att vara med på de här förslagen,
              som jag inte för ett ögonblick tror kommer att innebära några
              förbättringar, varken för företagen eller för de sjukskrivna.
            </seg>
          </u>
          <note type="speaker" n="55b49390">
            Anf. 35 ULLA HOFFMANN (v) replik:
          </note>
          <u who="Q4954312" xml:id="i-90bd9ca0723f52e9-7" n="56b5e039">
            <seg n="9e166593">
              Herr talman! Jag förstår inte riktigt var Birgitta Carlsson har
              fått det ifrån att Vänsterpartiet skulle vara emot privata arbetsgivare.
              Birgitta Carlsson får nästan berätta var hon har hittat det, och
              var någonstans hon har hittat att vi vill förstatliga hela Sverige.
              Det skulle vara intressant att få veta, för det dokumentet har
              jag inte läst.
            </seg>
            <seg n="45da7486">
              Det är kränkande för arbetsgivarna, säger Birgitta Carlsson,
              att behöva bli misstänkliggjorda för att de inte gör allt vad
              de kan för att behålla arbetskraften eller för att de inte ser
              värdet av de människor som arbetar hos dem. Jag skulle vilja säga
              att det är ganska kränkande om man har ett arbete, går till jobbet
              och försöker göra så gott man kan och arbetsgivaren faktiskt inte
              ser och inte märker när man håller på att gå in i väggen. Och
              det är kränkande när arbetsgivaren inte tar ansvaret, om man nu
              skulle gå in i väggen, att komma in med ett rehabiliteringsunderlag.
              Man kanske upplever att man inte är tillräckligt mycket värd.
            </seg>
            <seg n="a440a432">
              Medfinansieringsansvaret eller de ekonomiska drivkrafterna för
              arbetsgivarna kommer inte att lösa alla problemen med sjukskrivningar.
              Det har inte heller något av samarbetspartierna påstått. Vad vi
              säger är att vi gör många olika saker samtidigt.
            </seg>
            <seg n="a03483cf">
              Jag vet inte hur Centerpartiet har ställt sig till de tidigare
              förslagen, men vi vill ha en samordnad socialförsäkringsadministration.
              Vi ser till att kassan får över en halv miljard kronor för att
              kunna möta aktiva arbetsgivare. Det är precis det som vi vill
              ha, och det ska inte vara gratis att slita ut människor.
            </seg>
          </u>
          <note type="speaker" n="b79845ab">
            Anf. 36 BIRGITTA CARLSSON (c) replik:
          </note>
          <u who="Q4916292" xml:id="i-703c783c27be2142-4" n="2ce7be18">
            <seg n="077df044">
              Herr talman! Självklart ska inte arbetsplatserna vara utformade
              på det sättet att man sliter ut människor. Men med det högt uppskruvade
              tempo som vi har i vårt samhälle i dag är det långt ifrån bara
              arbetsplatsen som påverkar hur människor mår. Det handlar om vad
              vi gör på vår fritid, hur vi hanterar vår egen hälsa, våra kroppar,
              vad vi äter, vad vi dricker jag sade det i mitt anförande. Och
              det handlar om hur familjebilden ser ut.
            </seg>
            <seg n="c065dafe">
              Det är ju så oerhört många olika faktorer som spelar in för hur
              människor mår. Att lägga hela kostnaden på arbetsgivaren när en
              människas sjukdomsbild kanske inte har någonting med arbetsplatsen
              att göra tycker inte vi är rätt väg att gå.
            </seg>
            <seg n="38801d2c">
              När det sedan gäller detta med att Vänsterpartiet gärna förstatligar
              trodde jag att Ulla Hoffmann var så väl medveten om partiets egen
              politik att jag inte behöver stå här i kammarens talarstol och
              förklara det.
            </seg>
          </u>
          <note type="speaker" n="e3b64225">
            Anf. 37 MONA JÖNSSON (mp):
          </note>
          <u who="Q4988873" xml:id="i-5f07ab35a053cee5-0" n="83086859">
            <seg n="97b288b8">
              Herr talman! Vi har hört arbetslivsministern beskriva propositionen.
              Vi samarbetspartier har varit med om att ta fram den, och vi står
              bakom den. Kritik mot och lobby från arbetsgivarorganisationer
              angående propositionen har varit omfattande.
            </seg>
            <seg n="ab7c0c5a">
              Jag ska i mitt anförande ta upp en annan sida av saken för att
              belysa vad som händer i den så kallade verkligheten, vad som kan
              ligga bakom det som flera betecknar som fusk och trötthet.
            </seg>
            <seg n="66f11b68">
              Jag ska berätta om ett enskilt fall som får stå som exempel för
              tusentals som just nu är drabbade och som inte sitter med i några
              remissgrupper eller i de olika påtryckar- och referensgrupper
              som finns. Det gäller dem som kort sagt är utlämnade åt sig själva,
              vilket oftast är kvinnor. Tilläggas bör att den kvinna som jag
              ska berätta om är ensamstående, så hon har alltså inte problem
              med det så kallade livspusslet.
            </seg>
            <seg n="f530e86a">
              För fem år sedan fick en nu 27-årig kvinna sitt drömjobb. Hon
              älskade sitt jobb och var först på plats på morgonen och sist
              därifrån på kvällen. Hon trivdes väldigt bra. Det ska nämnas att
              arbetsplatsen är ett företag med 1520 anställda, varav flertalet
              är kvinnor.
            </seg>
            <seg n="299a68d5">
              Efter en tid började det uppstå problem med otydlig arbetsfördelning
              och arbetsledning. Det uppstod konflikter, och så småningom blev
              tre av medarbetarna långtidssjukskrivna. En dag orkade den 27-åriga
              kvinnan vi kan kalla henne för Åsa inte mer, och då bröt hon ihop.
              Hon grät ofta utan anledning, fick sömnsvårigheter, ångest med
              hjärtklappning och flera andra symtom på en stressreaktion och
              depression. En dag sjukanmälde hon sig. Hon tålde helt enkelt
              inte mer påfrestningar. Hon var sjukskriven under mycket lång
              tid, och hon fick också antidepressiva medel utskrivna.
            </seg>
            <seg n="fddef399">
              När kvinnan började få orken tillbaka kopplade hon själv in det
              lokala facket. Det utmynnade i samtal om hur det var på arbetsplatsen,
              och det skedde en liten förändring. Så småningom var Åsa tillbaka
              på arbetsplatsen på deltid. Under sjukskrivningstiden hade hon
              efter remiss från distriktsläkare fått ett par utredande samtal
              hos psykolog.
            </seg>
            <seg n="0c200016">
              En annan anställd på samma arbetsplats var också långtidssjukskriven
              och gick på samtal hos samma psykolog. Med de sjukskrivnas tillåtelse
              kallades arbetsgivaren till behandlande psykolog, och denne förmedlade
              vad arbetsgivaren behövde göra. Till saken hör också att arbetsgivaren
              inte ansåg sig ha råd med företagshälsovård. Av och till har man
              haft sjukskrivna som inte har orkat med sitt arbete utan har fått
              psykiska problem.
            </seg>
            <seg n="90a3a817">
              Efter att ha jobbat deltid blev Åsa återigen sjukskriven därför
              att situationen på arbetsplatsen var densamma som förut. Kontakten
              med arbetsgivaren hade mest bestått av telefonsamtal inför ny
              sjukskrivning.
            </seg>
            <seg n="43b454dc">
              I maj månad i år alltså nästan två och ett halvt år efter det
              att Åsa blev sjukskriven första gången ringde arbetsgivaren till
              henne och berättade att man hade fått ett hotbrev från försäkringskassan.
              Åsa skulle nu komma till arbetsplatsen för att man skulle kunna
              göra en rehabiliteringsutredning. Observera att ingen rehabiliteringsutredning
              hade gjorts trots att Åsa påpekat detta vid tidigare sjukskrivningsprocess
              och vid ett flertal tillfällen för både arbetsgivare och försäkringskassan.
            </seg>
            <seg n="f33d075f">
              När Åsa kom till arbetsplatsen visste man inte där vad som förväntades.
              Blanketten kunde därför inte fyllas i. Åsa fick själv ringa till
              försäkringskassan för att få en beskrivning av vad som skulle
              finnas med på detta papper.
            </seg>
            <seg n="7eb74290">
              Vid nästa träff med arbetsgivaren för att skriva en rehabutredning
              hade Åsa tagit med sig en bekant som arbetade med konfliktlösning.
              Hon visade på för arbetsgivaren var problemet låg. En överenskommelse
              slöts om hur man skulle gå vidare. Rehabutredningen slutade i
              att Åsa själv föreslog samtal med arbetsgivaren under handledning,
              dels ensam, dels tillsammans med de andra på arbetsplatsen. Dessutom
              föreslog Åsa samtal med psykolog för att själv lära sig klara
              stress och påfrestningar bättre. Inget har hänt.
            </seg>
            <seg n="a19151e7">
              Flera behandlande läkare har varit inblandade. De har vid olika
              tidpunkter begärt kontakt med försäkringskassan. Dessutom har
              de begärt avstämningsmöten, men några sådana har inte kommit till
              stånd. Åsa har själv begärt att få träffa försäkringskassan, men
              något möte har inte blivit av.
            </seg>
            <seg n="f773dc0b">
              Åsa har insett att hon inte kan vara kvar på samma arbetsplats
              för att inte råka ut för ohälsa i framtiden. Hon har nu gjort
              högskoleprovet och sökt en utbildning för att få formell kompetens
              för det som hon nu jobbar med detta för att kunna söka sig till
              arbetsplatser av samma slag då hon trivs med sitt yrkesval. Tyvärr
              finns det endast 20 utbildningsplatser i landet, och hon kom inte
              in på den utbildningen.
            </seg>
            <seg n="bf9b7adb">
              Nästa steg som hon tog själv var att söka ett ledigt arbete som
              hon hade blivit rekommenderad att söka därför att man efterfrågade
              den kompetens som hon hade. Vid anställningsintervjun berättade
              Åsa att hon var sjukskriven, men att hon kände att hon ville och
              kunde börja arbeta, men hon var inte helt säker på att hon med
              en gång skulle klara att jobba heltid.
            </seg>
            <seg n="f4b0bb3e">
              Åsa fick inte jobbet på grund av att hon inte hade arbetstränat.
              Däremot fick hon ett erbjudande om att arbetsplatsträna hos samma
              arbetsgivare så att hon kunde visa om hon klarade jobbet. Man
              förklarade att en tjänst snart skulle bli ledig och att hon hade
              möjlighet att få den.
            </seg>
            <seg n="b3a05b43">
              För att få arbetsträna kontaktade Åsa försäkringskassan. Där
              blev svaret att hon måste arbetsträna hos sin arbetsgivare. Rådet
              hon fick var att ställa sig till arbetsmarknadens förfogande,
              eventuellt säga upp sig och kontakta arbetsförmedlingen.
            </seg>
            <seg n="eb016ba1">
              Åsa kontaktade arbetsförmedlingen och fick svaret: Så kan inte
              försäkringskassan göra, utan de måste försöka att hjälpa dig att
              komma i arbete. Därtill uppfattade Åsa att hon skulle ha något
              slags remiss från försäkringskassan för att få komma till arbetsförmedlingen.
            </seg>
            <seg n="739c5dd2">
              I det här läget var Åsa totalt förvirrad av alla olika besked.
              För att få hjälp ringde hon till ett fackligt centralt skyddsombud
              som hon haft kontakt med tidigare. Skyddsombudet sade att hon
              inte fick säga upp sig eftersom hon då skulle stå utan försörjning
              på grund av de obligatoriska karensdagarna och att detta inte
              var hennes fel. Skyddsombudet lovade att ta kontakt med försäkringskassan,
              arbetsförmedlingen och arbetsgivaren.
            </seg>
            <seg n="2ca30ccc">
              Detta är nu några veckor sedan, och ingen har hört av sig. Åsa
              har ringt ett antal gånger för att få besked, men hon har inte
              kunnat nå skyddsombudet. Läkaren har begärt avstämningsmöte för
              fortsatt planering. Åsa har själv sökt handläggare på försäkringskassan,
              men ingen har kunnat hjälpa henne.
            </seg>
            <seg n="40968e4d">
              Själv är Åsa beredd att äntligen byta arbete och komma i gång,
              men hon klarar inte detta utan hjälp. Och nu har nästa hänt. I
              dagarna har det kommit ett meddelande från försäkringskassan om
              att hon efter 14 dagar inte längre kommer att få någon ersättning.
              Försäkringsläkaren skrev i meddelandet att det inte finns någon
              medicinsk diagnos. I nästa mening står det att diagnosen är stressreaktion
              och att symtom som trött, ledsen, nedstämd och irritation är symtom
              som de flesta av oss har då och då, och att detta är ett arbetsrelaterat
              problem. Dessutom är det inte styrkt att arbetsförmågan är nedsatt
              vare sig partiellt eller helt.
            </seg>
            <seg n="2f1e0d04">
              Detta, mina vänner, var ett exempel från dagens verklighet.
            </seg>
            <seg n="8f99061f">
              Riksförsäkringsverket kom häromdagen med en rapport som visade
              att de psykiska sjukdomarna har ökat och att stress, ångest och
              depressioner har blivit en allt vanligare orsak till långtidssjukskrivning.
              Var tredje långtidssjukskriven kvinna hade förra året en psykisk
              diagnos, enligt rapporten. Det är därmed den vanligaste sjukskrivningsdiagnosen
              bland kvinnor. Också bland män ökar denna diagnos.
            </seg>
            <seg n="da029aa9">
              Ordföranden i Läkarförbundet säger i en intervju i veckan: Det
              finns ingen tydlig gräns mellan de psykiska diagnoserna och de
              fysiska. Jag tror att sjukdomen i sig kan ta sig olika uttryck,
              antingen reagerar man med värk eller genom att uttrycka det psykiskt.
              Hon säger vidare att det är ett delvis nytt sjukdomspanorma, att
              man inte riktigt kunnat hantera detta, och att det är viktigt
              att man lägger upp en plan för att de drabbade ska komma tillbaka
              i arbete så snart som möjligt.
            </seg>
            <seg n="3e352a32">
              Herr talman! Detta är inga nya diagnoser och inget nytt för oss
              som länge har debatterat ohälsa och hört om stressrelaterade problem.
              Den proposition om ekonomiska drivkrafter som vi debatterar här
              i dag borde enligt min mening ha kommit till för länge sedan så
              att Åsa och andra utsatta som har kontaktat mig hade fått hjälp
              i tid.
            </seg>
            <seg n="8a969b39">
              Genom den aktuella propositionen åläggs försäkringskassan att
              utarbeta en rehabiliteringsplan efter 14 dagar. Med detta hoppas
              jag att de avstämningsmöten som vi har beslutat om i anledning
              av tidigare propositioner kommer till stånd.
            </seg>
            <seg n="84f0137f">
              I och med att propositionen läggs fram kommer också två call
              center att öppnas dit företagare kan ringa för att söka stöd och
              hjälp. Jag vill uppmana Hans Karlsson att tänka över om vi inte
              också ska införa ett call center för dem som är drabbade.
            </seg>
            <seg n="19abf536">
              Vi måste fortsätta att arbeta med alla dem som just nu står utan
              hjälp. En sak är klar: Lika snabba med att tillsätta ett antal
              försäkringsläkare som vi i Miljöpartiet har kritiserat lika snabba
              måste vi vara med att ge människor som har drabbats av en psykisk
              diagnos hjälp tillbaka till arbetet.
            </seg>
            <seg n="4398c77b">
              Det kom nyligen en rapport om de långtidsfriska och vilka arbetsplatser
              som genererar långtidsfriska. Låt oss ta till oss av detta. Arbetssökande
              borde vid anställningsintervjuer fråga efter hur ohälsan ser ut
              vid den arbetsplats som man söker sig till.
            </seg>
            <seg n="6242dd11">
              Det är många som behöver ta sitt ansvar i den soppa som jag har
              berättat om. Men vi kan ta en del av den diskussionen senare i
              dag när vi debatterar om den nya försäkringskassan.
            </seg>
          </u>
          <note type="speaker" n="e52f32ec">
            Anf. 38 LINNÉA DARELL (fp) replik:
          </note>
          <u who="Q4944235" xml:id="i-00ee15ef1fb1a6b4-5" n="7de49ef2">
            <seg n="cfc303b8">
              Herr talman! Det exempel som Mona beskriver ger väl knappast
              stöd för att man ska belasta alla arbetsgivare med ökade pålagor
              därför att det finns vissa arbetsgivare som för en urusel personalpolitik.
            </seg>
            <seg n="fe7b1c9e">
              Dessutom tycker jag att exemplet som du beskriver belyser en
              rad andra delar som ni borde ha lagt fram förslag kring, till
              exempel vad man nu gör för att försäkringskassan ska klara de
              ökade åtagandena. Vi kommer att ha en diskussion om försäkringskassan
              senare under veckan, eftersom jag har ställt en interpellation
              till Berit Andnor som rör just försäkringskassan.
            </seg>
            <seg n="24d48650">
              Det sägs i propositionen att arbetsgivarna kommer att slippa
              det ökade sjuklöneansvaret om personerna får rehabilitering eller
              kommer tillbaka på deltid. Men det finns faktiskt tillfällen då
              människor måste vara heltidssjukskrivna, kanske under en ganska
              lång tid, på grund av sjukdomar som inte tillhör de kända sjukdomar
              som arbetsgivarna får undantag för genom högriskskyddet. Arbetsgivaren
              kan ju inte påverka den möjligheten vare sig med en rehabiliteringsplan
              eller genom att göra förändringar på arbetsplatsen, utan man får
              vackert betala. Är det rimligt, Mona Jönsson?
            </seg>
          </u>
          <note type="speaker" n="1a6e1d3d">
            Anf. 39 MONA JÖNSSON (mp) replik:
          </note>
          <u who="Q4988873" xml:id="i-5f07ab35a053cee5-1" n="83086859">
            <seg n="30cf2ffb">
              Herr talman! Linnéa Darell tar upp de ökade åtagandena för försäkringskassan.
              Man har fått mer pengar. Sedan gäller det att se till att man
              har en bra organisation, inte minst för att slippa en massa extra
              samtal och extra utredningar. Det gäller att få in en bra rehabiliteringsutredning,
              att sedan snabbt kunna få hjälp genom avstämningsmöten till bra
              rehabiliteringsplaner och att det finns en klar och tydlig linje
              för vilken handläggare som är ansvarig på försäkringskassan.
            </seg>
            <seg n="2185c5e6">
              De långtidssjukskrivna som Linnéa Darell säger att arbetsgivarna
              inte kan påverka kan vara några få fall. Men faktum är att alla
              måste kunna komma i något slags rehabilitering, och då slipper
              ju arbetsgivaren betala.
            </seg>
          </u>
          <note type="speaker" n="c50f6541">
            Anf. 40 LINNÉA DARELL (fp) replik:
          </note>
          <u who="Q4944235" xml:id="i-00ee15ef1fb1a6b4-6" n="7de49ef2">
            <seg n="cfe04bd3">
              Herr talman! Frågan om den nya försäkringskassan ska vi återkomma
              till i eftermiddag, men jag vill ändå ställa en fråga till Mona
              Jönsson. Försäkringskassan levde ganska länge under ett ökat tryck
              utan att få ökade resurser. När man sedan fick det har en del
              av resurserna gått till att utbilda personalen. Det har väl varit
              bra i och för sig, men det har i sin tur lett till att man fortfarande
              har väldigt långa väntetider för utbetalning av sjukpenning till
              exempel. Tror då Miljöpartiet och Mona Jönsson att man pang bom
              från den 1 januari kommer att klara både att nå målen för utbetalning
              av sjukpenning och de nya arbetsuppgifterna? Annars kommer ju
              arbetsgivarna att drabbas av samma kaos som de sjukskrivna har
              gjort till stora delar.
            </seg>
          </u>
          <note type="speaker" n="bd1f20e6">
            Anf. 41 MONA JÖNSSON (mp) replik:
          </note>
          <u who="Q4988873" xml:id="i-5f07ab35a053cee5-2" n="83086859">
            <seg n="3bd2f8de">
              Herr talman! Det här handlar om ett samarbete mellan arbetsgivaren,
              försäkringskassan och den sjukskrivne. Om man gör, som jag sade
              förut, rehabiliteringsutredningar och gör utredningarna så bra
              att man kan starta en plan innebär det att arbetstyngden lättar
              väldigt mycket på försäkringskassorna. Det är mycket möjligt att
              det inte uppnås precis vid årsskiftet. Men nu är alla medvetna
              om vad som gäller och nu måste alla hjälpas åt, för det är inte
              bara en myndighet, en enskild arbetsgivare eller en enskild drabbad
              som är ansvarig, utan man måste alltså hjälpas åt och arbeta tillsammans.
            </seg>
          </u>
          <note type="speaker" n="d5b6493a">
            Anf. 42 SVEN BRUS (kd) replik:
          </note>
          <u who="Q5588504" xml:id="i-403f92d8c44d14d5-5" n="ceae9539">
            <seg n="c6430adb">
              Herr talman! Det är en beklämmande bild av verkligheten som Mona
              Jönsson målar upp här när hon berättar om Åsa och hennes situation.
              Vad jag bara inte kan förstå när jag lyssnar på den här berättelsen
              är på vilket sätt det förslag som Mona Jönsson nu står bakom i
              debatten här i dag skulle göra livet lättare att leva för vare
              sig Åsa eller hennes arbetsgivare. Jag kan inte riktigt bedöma
              om hennes arbetsgivare är seriös eller inte, men Mona Jönsson
              sade att han inte ansåg sig ha råd med företagshälsovård. Jag
              vet inte om det var rätt eller fel. Men det som Mona Jönsson nu
              står bakom är ändå ett förslag som kommer att vältra över ännu
              mer kostnader på den här arbetsgivaren. På vilket sätt blir det
              lättare för arbetsgivaren att lösa Åsas problem och på vilket
              sätt blir Åsas situation förbättrad genom förslaget?
            </seg>
            <seg n="7cb41559">
              Det finns ett förslag som har legat i regeringens byrålåda om
              det ligger kvar där vet jag inte om en rehabiliteringsförsäkring,
              som Gerhard Larsson föreslog redan för fyra år sedan. Det innebär
              att man samlar ansvaret hos en aktör för det förebyggande arbetet,
              för ersättningsfrågorna, för rehabiliteringen och så småningom
              för uppföljningen. Det är ju ett förslag som skulle ha gjort ansvaret
              väldigt tydligt. I dag klagar 84 % av de sjukskrivna i en undersökning
              på att de inte blir sedda. Åsa är säkert med bland dem. Nio av
              tio efterlyser en rehabiliteringsplan. Åsa är med bland dem.
            </seg>
            <seg n="7ed410ab">
              De här missförhållandena skulle kunna åtgärdas genom en samlad
              rehabiliteringsförsäkring. Vore det inte klokare av Miljöpartiet
              att slå in på en sådan linje, som skulle göra livet lättare för
              Åsa, i stället för det här förslaget?
            </seg>
          </u>
          <note type="speaker" n="1bdbce0c">
            Anf. 43 MONA JÖNSSON (mp) replik:
          </note>
          <u who="Q4988873" xml:id="i-5f07ab35a053cee5-3" n="83086859">
            <seg n="0eb5b351">
              Herr talman! Om inte Sven Brus har förstått vad jag menade med
              det här exemplet och varför jag tycker att ekonomiska drivkrafter
              är bra, då vet jag inte riktigt hur jag ska förklara det, men
              jag ska försöka.
            </seg>
            <seg n="f2949643">
              Åsa kom till sitt drömjobb. Hon tyckte att allt fungerade jättebra.
              Men en dag hände någonting. Det slutade så småningom med att tre
              stycken blev långtidssjukskrivna. Det här handlar om att man ska
              kunna lösa kriser som uppstår på arbetsplatser. Det är ju inte
              bara den enskilde sjukskrivnes ansvar, utan det är i högsta grad
              arbetsgivarens ansvar. Hade vi från början haft ekonomiska drivkrafter
              för detta hade man kunnat ta tag i problemet meddetsamma, kanske
              tagit en oberoende person för att hjälpa till att lösa problemet.
            </seg>
            <seg n="3ce45132">
              Vad gäller rehabiliteringsförsäkring måste vi titta vidare på
              och dra lärdom av dem som är drabbade, inte i första hand på en
              massa lobbyorganisationer och andra. I det arbete som vi ska påbörja
              under veckan måste vi ta reda på vad det är som de långtidssjukskrivna
              har råkat ut för och hur vi på bästa sätt kan hjälpa dem. Jag
              tror inte att vi bara kan knäppa med fingrarna och säga att en
              sådan eller en sådan åtgärd skulle kunna hjälpa till.
            </seg>
          </u>
          <note type="speaker" n="c6d6ec2a">
            Anf. 44 SVEN BRUS (kd) replik:
          </note>
          <u who="Q5588504" xml:id="i-403f92d8c44d14d5-6" n="ceae9539">
            <seg n="b8a58a55">
              Herr talman! Nej, det är förvisso inte enkelt. Det finns ingen
              enkel lösning. Men ett samlat ansvar i stället för att, som Åsa
              nu gör, hamna mellan stolarna och snurra runt i system skulle
              göra livet lättare för henne. Det är jag alldeles övertygad om.
            </seg>
            <seg n="6106f742">
              Jag vill också fråga Mona Jönsson om samma sak som jag frågade
              Ulla Hoffmann. Kommun- och Landstingsförbunden har ju riktat förödande
              kritik mot förslaget till drivkrafter. Man menar i klartext att
              det kommer att drabba den kommunala verksamheten kraftigt och
              att det kommer att leda till bolagisering och outsourcing av verksamheter.
              Tycker Mona Jönsson och Miljöpartiet att det är en önskvärd utveckling?
            </seg>
          </u>
          <note type="speaker" n="eb515126">
            Anf. 45 MONA JÖNSSON (mp) replik:
          </note>
          <u who="Q4988873" xml:id="i-5f07ab35a053cee5-4" n="83086859">
            <seg n="409e8f3c">
              Herr talman! Jag har faktiskt varit ute i ganska många kommuner
              och pratat med personalchefer, med fackligt anslutna och med folk
              som jobbar med personal i landsting. En sak är säker, att den
              diskussion som vi har startat om att införa ekonomiska drivkrafter
              har gjort att det har hänt någonting ute. Man jobbar jättemycket
              med detta. Helt plötsligt är det folk som inte har sett det förut,
              som är lyriska och säger: Himmel, det vi har gjort nu har inte
              kostat oss ett enda öre, utan vi har fått pengar över för att
              göra annat.
            </seg>
            <seg n="30bee5c9">
              Väldigt många jobbar efter ett AFA-koncept, en mall för hur man
              kan gå till väga för dem som inte har kommit på det själva.
            </seg>
          </u>
          <note type="speaker" n="7e2dad28">
            Anf. 46 BIRGITTA CARLSSON (c) replik:
          </note>
          <u who="Q4916292" xml:id="i-703c783c27be2142-5" n="2ce7be18">
            <seg n="11f1de74">
              Herr talman! Det var ju verkligen ett tragiskt öde som Mona Jönsson
              beskrev med den kvinna som drabbades på detta sätt. Just det här
              att bollas mellan olika instanser och inte få klara besked någonstans
              är ju ett absolut typexempel på hur det inte ska få gå till. Centerpartiet
              har haft ett förslag om att samordna alla resurser omkring personen.
              Då handlar det också om det här med om man är arbetssökande. Vi
              har ju ganska länge drivit frågan om att man ska tillsätta en
              utredning omkring detta. Mona Jönsson, du kan också hjälpa till
              att driva på i det samarbete som ni har så att den här utredningen,
              som faktiskt Göran Persson en gång har aviserat, om att se över
              alla de här trygghetssystemen kommer till stånd.
            </seg>
            <seg n="bd4c543b">
              Det råder ingen tvekan om att det är viktigt att rehabiliteringen
              kommer in mycket tidigt. Det är också frågorna som vi har drivit.
              Jag kan inte heller se, som Sven Brus sade, att det löser problemen
              att skjuta över kostnaden på arbetsgivaren. Det är helt andra
              faktorer som behöver komma till, där man tvingar fram ett samarbete
              på ett helt annat sätt.
            </seg>
            <seg n="41921829">
              Sedan har jag ytterligare en fråga till Mona Jönsson. Vi vet
              om att det är många människor som har oerhört svårt att komma
              in på arbetsmarknaden. Så sent som i går kväll hade vi en träff
              där vi mötte folk som arbetar med utslagna människor i Helsingfors.
              De lyfte också fram denna fråga. De ser ett stort problem i detta
              att det blir en ökad kostnad. Det gäller till exempel människor
              med missbruksproblem, som man försöker få ut på arbetsmarknaden.
              Arbetsgivare blir ju än mer skeptiska till att ta ni människor
              som kan bli sjuka framöver. Man måste ha en garanti för att inte
              drabbas av ökade kostnader om man ställer upp för de utslagna
              människorna i samhället.
            </seg>
          </u>
          <note type="speaker" n="0c9a6e6c">
            Anf. 47 MONA JÖNSSON (mp) replik:
          </note>
          <u who="Q4988873" xml:id="i-5f07ab35a053cee5-5" n="83086859">
            <seg n="7e0e3eb3">
              Herr talman! Det gäller alltså vad vi har gjort vid de tillfällen
              då vi har lagt fram förslag. Vi lade alltså fram ett lagförslag
              s
            </seg>
            <seg n="59d136f2">
              om gick igenom den 1 juli förra året, där det skulle bli avstämningsmöten.
              Det är ett sätt att samordna resurser. Där skulle den sjukskrivne,
              försäkringskassan, arbetsgivaren, en facklig representant om den
              sjuke så ville och eventuellt arbetsförmedlingen vara med. Där
              har vi ett instrument, men det används inte. Jag tycker att om
              arbetsgivarna nu får påtryckningar på sig så kan de se till att
              det blir avstämningsmöten och att detta kommer i gång.
            </seg>
            <seg n="af41245a">
              Sedan gäller det detta med att det är svårt att komma in på arbetsmarknaden.
              Det är det ju redan i dag. Vi har försök med något som heter Faros,
              där arbetsförmedlingarna och försäkringskassan är med. Man har
              ett sysselsättningsstöd för att få långtidssjukskrivna i arbete.
              Det har visat sig hjälpa dem att komma i gång.
            </seg>
            <seg n="c2f7f49b">
              Man måste kanske jobba vidare med lönebidrag för att de som har
              det svårt kan visa vad de går för, precis som Åsa nu hade möjligheten
              fast det strulade till sig. Det fanns arbetsgivare som ville anställa
              henne, men på grund av olika saker blev det strul. Det är sådant
              här vi måste titta vidare på.
            </seg>
          </u>
          <note type="speaker" n="e2c8274e">
            Anf. 48 BIRGITTA CARLSSON (c) replik:
          </note>
          <u who="Q4916292" xml:id="i-703c783c27be2142-6" n="2ce7be18">
            <seg n="36486b6d">
              Herr talman! I mitt anförande lyfte jag också fram att vi tycker
              att man sopar problemen under mattan. Man förtidspensionerar människor
              mycket snabbare i dag och i mycket större omfattning än tidigare
              bara för att få en bättre statistik vad gäller sjukskrivningar
              i landet. Jag har träffat ett antal människor som absolut inte
              vill vara förtidspensionerade, men genom de direktiv som har kommit,
              styrning uppifrån då, är det upp till kassorna att se till att
              efter tolv månaders sjukskrivning ska de förtidspensioneras. Det
              kan absolut inte vara rätt väg att gå att försöka få så många
              människor som möjligt förtidspensionerade. Hur ser Mona Jönsson
              på det?
            </seg>
          </u>
          <note type="speaker" n="67b1d570">
            Anf. 49 MONA JÖNSSON (mp) replik:
          </note>
          <u who="Q4988873" xml:id="i-5f07ab35a053cee5-6" n="83086859">
            <seg n="d18ba9e6">
              Herr talman! Jag tycker att det är förfärligt, och jag var en
              av de första när jag kom in här i riksdagen år 2002 som påpekade
              detta. Men jag hyser stor tilltro till den nya organisation som
              ska sjösättas med försäkringskassan efter det som Jan Rydh sade
              i vårt utskott. Han sade att det han kommer att skriva i sina
              direktiv om hur försäkringskassan ska jobba är att de ska jobba
              mer kundorienterat och inte ha ansvar för någon statistik för
              att sänka ohälsan. Jag tror att om man får det mer kundorienterat,
              och gör det som vi lägger på bordet i dag, har vi kommit en bra
              bit på väg.
            </seg>
          </u>
          <note type="speaker" n="01ddcaaa">
            Anf. 50 ANNA LILLIEHÖÖK (m) replik:
          </note>
          <u who="Q4767227" xml:id="i-9958e38ed194ab3c-4" n="7c259ed4">
            <seg n="e6c587dc">
              Herr talman! Jag vill ställa en fråga till Mona Jönsson för att
              anknyta lite mer till propositionen vi har framför oss och diskuterar
              här i dag. Hur ser Mona Jönsson på det faktum att det, som vi
              har kunnat läsa på olika håll, görs väldigt olika bedömningar
              av sjukskrivningsgrunder i olika delar av Sverige? Med det här
              förslaget ska ju arbetsgivare, oavsett var de bor och i vilken
              del de verkar, vara med och betala en andel av sjukpenningen.
              Tycker Mona Jönsson att det är rättvist mellan olika arbetsgivare
              att man ska behöva betala olika beroende på vilken del av landet
              det gäller när det är försäkringskassan i respektive del som fattar
              beslut om sjukskrivning?
            </seg>
          </u>
          <note type="speaker" n="2db2b9ea">
            Anf. 51 MONA JÖNSSON (mp) replik:
          </note>
          <u who="Q4988873" xml:id="i-5f07ab35a053cee5-7" n="83086859">
            <seg n="61e5eac1">
              Herr talman! Nej, jag tycker givetvis inte att det är rätt och
              rimligt. Det är därför vi har lagt fram detta med den nya organisationen
              av försäkringskassan, att förstatliga den, för att man ska få
              lika bedömningar och ett mer rättssäkert sätt.
            </seg>
          </u>
          <note type="speaker" n="18132a77">
            Anf. 52 ANNA LILLIEHÖÖK (m) replik:
          </note>
          <u who="Q4767227" xml:id="i-9958e38ed194ab3c-5" n="7c259ed4">
            <seg n="98a4cff5">
              Herr talman! Jag vill fortsätta anknyta lite grann till de resonemang
              som Mona Jönsson förde i sitt anförande om sjukskrivningspraxis
              och vad som händer. Vi har ju också läst att det är glidande kriterier
              för vad som är sjukpenninggrundande. Alltfler anser att man ska
              kunna vara sjukskriven vid trötthet och andra mer allmänna indikationer.
              Vad anser Mona Jönsson? Hur anser Mona Jönsson att arbetsgivare
              ska kunna göra någonting åt det här? Och hur ser Mona Jönsson
              på att arbetsgivarna ska ta konsekvenserna utan att kunna påverka
              vare sig regler eller beslut om sjukskrivning?
            </seg>
          </u>
          <note type="speaker" n="867984b1">
            Anf. 53 MONA JÖNSSON (mp) replik:
          </note>
          <u who="Q4988873" xml:id="i-5f07ab35a053cee5-8" n="83086859">
            <seg n="d712fb5c">
              Herr talman! I det fall som jag tog upp, där det handlade om
              stressyndrom på grund av saker som hände på arbetsplatsen, tycker
              jag att det är helt relevant. Jag tycker inte alls att det är
              orättvist. Jag tycker inte att det ska få gå så långt heller.
              Det var ju också trötthet på grund av att man fick sömnsvårigheter
              och att ångest och annat kom till. Det här kan man faktiskt se
              och bedöma när man gör en rehabiliteringsutredning, alltså om
              det är relevant eller inte. Gör man utredningen går man ju vidare
              och frågar: Hur ska vi komma åt det här? Vad är det du är trött
              för? Helt enkelt: Är det här relevant? Jag tror att man kan lösa
              jättemycket genom de här samtalen mellan människor.
            </seg>
          </u>
          <note type="speaker" n="c286db9d">
            Anf. 54 ANA MARIA NARTI (fp):
          </note>
          <u who="Q4750415" xml:id="i-9210ca6a15336e73-0" n="3fd11349">
            <seg n="d05e23d0">
              Herr talman! Det var mycket rörande, arbetslivsministern: undersköterskan
              som har ont i nacken och ryggen, läraren som är utbränd, arbetaren
              som lider av förslitningsskador. Men var befinner de sig nu? Går
              de i rehabilitering? Nej, de sitter hemma och väntar på utredningarna
              som ska göras! Det finns en mycket spännande redovisning från
              Riksrevisionen som säger klart och tydligt att under den senaste
              tiden har försäkringskassan köpt allt färre rehabiliteringar och
              alltfler utredningar. Det inkluderar basutredningar som antagligen
              försäkringskassan själv borde ha gjort.
            </seg>
            <seg n="1cff884b">
              Den strålande berättelsen om den byråkratiska labyrinten som
              presterades av Miljöpartiet här visar hur människor kan bli slitna
              mellan olika myndigheter och ansvariga, och då har den stackars
              arbetsgivaren ingenting med det att göra.
            </seg>
            <seg n="7fce9597">
              Jag vill se vilken liten arbetsgivare som kan få försäkringskassan
              och andra sådana myndigheter att komma i gång när de en gång har
              fastnat i detta beteende utredning på utredning och så vidare.
              Och sedan kan de inte komma överens om vilket begrepp som ska
              tillämpas i vilken situation.
            </seg>
            <seg n="49b22dbf">
              Det finns andra rapporter som har kommit precis under den tid
              som den här propositionen har omarbetats och presenterats på departementet.
              Det är bland annat en mycket intressant redovisning från Riksförsäkringsverket
              som berättar om vad de långtidssjukskrivna själva upplever, och
              deras kritik mot systemet är förödande. De långtidssjukskrivna
              klagar inte på arbetsgivarna, men de klagar på försäkringskassan
              som köper utredning på utredning och så vidare men inte rehabilitering.
            </seg>
            <seg n="0a59f34f">
              Hur kan det komma sig, när vi har så många sjukskrivningar, att
              det finns specialiserade rehabiliteringscentrum som inte får patienter?
              Fråga Rygginstitutet som har jobbat med dessa frågor sedan 60-talet
              och som i dag har lediga platser. Hur kan det komma sig? Var finns
              rationaliteten, och var finns medmänskligheten i detta? Processen
              fungerar inte, och att sätta en piska i händerna på arbetsgivarna
              kommer inte heller att leda till resultat, därför att så tunga
              byråkratiska system behöver förenklas och göras snabbare.
            </seg>
            <seg n="48fa2584">
              Jag vill ta upp en annan fråga som inte har diskuterats här,
              och jag förstår inte varför. En tredjedel av de långtidssjukskrivna
              är långtidsarbetslösa. Vilken arbetsgivare ska ta en piska och
              springa efter försäkringskassans tjänstemän för att se till att
              dessa människor får rehabilitering? Vad ska min vän Cecilio göra?
              Cecilio har fått en whiplash -skada. Det är inte hans fel att
              en buss har kört på hans bil bakifrån. Cecilio har aldrig jobbat
              i Sverige därför att Cecilio som är högutbildad och kan flera
              språk är svart, och vi har en mycket effektiv diskriminering i
              det svenska arbetslivet. Ingen vill betala rehabiliteringen. Socialen?
              Nej, det faller inte på den. Han är faktiskt sedan många år tillbaka
              mottagare av socialbidrag. Han vill ingenting annat än att jobba,
              men det får han inte heller. Försäkringskassan hade nollat honom.
              Det heter så på deras språk nollade människor. Ni hör själva hur
              det låter. Och landstinget vill det ännu mindre.
            </seg>
            <seg n="28db3e0f">
              Vart ska Cecilio gå? Ska jag skicka honom till arbetslivsministern?
              Har arbetslivsministern någon lösning på den här frågan?
            </seg>
            <seg n="427a4f26">
              Jag har diskuterat frågan med nollade människor. Jag har också
              diskuterat den med Ingela Thalén när det var hennes ansvar. Hon
              ojade sig någonting otroligt. Hon var väldigt rörd och sade till
              mig efter interpellationsdebatterna att jag säkert hade rätt.
              Men ingenting har hänt. Och de här människorna är fortfarande
              fullständigt utan rättigheter. Vi brukar i Sverige bli väldigt
              upprörda när vi talar om det faktum att det finns människor i
              USA som inte har försäkringar och inte kan få behandling. Men
              en nollad människa, en människa som är långtidsarbetslös utan
              inkomst, har precis samma rättslösa ställning som en människa
              som inte har försäkring i USA.
            </seg>
            <seg n="7507c087">
              Alltså: Denna proposition som ska antas i dag kommer att leda
              till en enda sak, nämligen att tröskeln för alla som har väldigt
              svårt att få anställning kommer att bli ännu högre. Det är därför
              som jag har kommit till talarstolen i dag, för att påminna om
              alla mina vänner och bekanta, långtidsarbetslösa invandrare som
              hittills har haft väldigt svårt att få jobb. Det blir ännu svårare
              för dem därför att en människa utan arbetslivserfarenhet av väldigt
              många arbetsgivare betraktas som en fara. Om det kommer att kosta
              mer att ha oprövad arbetskraft i arbete höjs tröskeln ännu mer.
            </seg>
            <seg n="666d41ba">
              I dag kommer ett beslut att tas som slår mot unga människor utan
              arbetslivserfarenhet och som är oprövade, mot kvinnor med en osäker
              position i arbetslivet och mot invandrare. Och jag tror inte att
              ni har den minsta anledning att vara stolta eller nöjda över vad
              ni gör i dag.
            </seg>
          </u>
          <note type="speaker" n="cdbaa495">
            Anf. 55 ULLA HOFFMANN (v) replik:
          </note>
          <u who="Q4954312" xml:id="i-90bd9ca0723f52e9-8" n="56b5e039">
            <seg n="ab56ac5b">
              Herr talman! Jag tycker att det är bra att Ana Maria Narti tar
              upp de långtidsarbetslösa eller andra arbetslösa och deras förhållande
              till rehabilitering och försäkringskassa. Det står i propositionen
              att arbetsgivaren ska göra ett rehabiliteringsunderlag som inom
              åtta veckor ska skickas till försäkringskassa som i sin tur inom
              två veckor ska kalla till ett avstämningsmöte.
            </seg>
            <seg n="0079edd2">
              När det gäller de arbetslösa är det försäkringskassan som nu
              får ansvaret för rehabiliteringsutredningen och som efter tio
              veckor ska kalla till ett avstämningsmöte där den sjukskrivne
              eller den sjuke långtidsarbetslöse, eventuellt socialtjänsten
              men försäkringskassan och gärna arbetsförmedlingen ska träffas
              för att man ska se vad man ska kunna göra. Jag hoppas att det
              ska bli en klar förbättring eftersom detta ansvar inte tidigare
              har legat på kassorna. Nu kommer det förhoppningsvis att hända
              någonting.
            </seg>
            <seg n="17e79013">
              Ana Maria Narti tog som exempel de människor som sitter hemma
              och som nu inte får rehabilitering utan sitter och väntar på att
              försäkringskassan ska göra någonting när de har fastnat i systemen.
              Vi har lyssnat på vad ni har sagt, och vi har tagit till oss av
              den kritik som har riktats mot Riksförsäkringsverket och de 21
              enskilda kassorna ute i landet. Därför slår vi nu samman dem till
              en myndighet för att vi ska kunna följa detta och för att det
              ska bli samstämmighet över hela landet. Vi vill genomföra detta
              den 1 januari 2005, men såvitt jag förstår ville Folkpartiet inte
              göra det, utan Folkpartiet ville vänta ytterligare ett år innan
              denna myndighet skapas. Vi tycker att det måste vidtas snabba
              och aktiva åtgärder nu för att det ska hända någonting. Jag undrar
              om Ana Maria Narti kan förklara varför ni vill vänta i ytterligare
              ett år.
            </seg>
          </u>
          <note type="speaker" n="20a38ec2">
            Anf. 56 ANA MARIA NARTI (fp) replik:
          </note>
          <u who="Q4750415" xml:id="i-9210ca6a15336e73-1" n="3fd11349">
            <seg n="8a09231f">
              Herr talman! Vi vill inte ha en myndighet till. Det är redan
              tillräckligt krångligt med alla dessa myndigheter som behöver
              två tre veckor bara för att skriva i almanackan när de ska träffas.
              Jag har väldigt många kontakter med primärvården. Jag lever så
              att säga mitt i primärvården på grund av mitt äktenskap. Och jag
              vet hur förtvivlade läkarna är på grund av de otroligt tröga kontakterna
              mellan olika myndigheter. Och det är därför som vi inte vill ha
              en myndighet. Det finns andra metoder att snabba på, och det är
              helt enkelt att säga som vi säger: Korta tiderna för inköp av
              rehabilitering!
            </seg>
          </u>
          <note type="speaker" n="9bbaf1da">
            Anf. 57 ULLA HOFFMANN (v) replik:
          </note>
          <u who="Q4954312" xml:id="i-90bd9ca0723f52e9-9" n="56b5e039">
            <seg n="e62d9a44">
              Herr talman! Det var ett överraskande besked. Ni vill inte ha
              en ny försäkringskassemyndighet över huvud taget därför att det
              är krångligt, säger Ana Maria Narti. Men det är ju det som vi
              försöker råda bot på genom att se till att det ska vara en samstämmighet.
              Man ska inte få olika bedömningar beroende på var någonstans i
              landet som man bor. När försäkringskassan köper rehabilitering
              ska det ske på samma sätt över hela landet. Alla människor ska
              få lika bedömningar, utifrån sina egna förutsättningar förstås.
            </seg>
            <seg n="459d8d65">
              Det är krångligheter i systemet i dag, och det är det som vi
              säger. Det är därför som vi vill göra någonting åt det, och det
              är därför som vi kommer med alla dessa olika förslag. Vi har samtidigt
              sett till att den nya försäkringsmyndigheten kommer att få över
              500 miljoner för att kunna genomföra sitt arbete med fokus på
              rehabiliteringsutredningar och rehabilitering, och det tror jag
              är bättre än det system som vi har i dag.
            </seg>
          </u>
          <note type="speaker" n="1bcba20c">
            Anf. 58 ANA MARIA NARTI (fp) replik:
          </note>
          <u who="Q4750415" xml:id="i-9210ca6a15336e73-2" n="3fd11349">
            <seg n="5653b60b">
              Herr talman! Jag har inte sagt att det system som vi har i dag
              är bra, för jag tycker inte att det är bra. I och med att man
              köper utredningar om rehabilitering och inte rehabilitering är
              det fel framför allt när man köper basutredningar som man själv
              borde göra. Man lägger ovanför försäkringskassan ett ansvar som
              borde vara inne i försäkringskassan.
            </seg>
            <seg n="629c1d84">
              Fakta består. Jag känner läkare som är mycket högspecialiserade
              i rehabilitering men som inte får patienter och som är på gränsen
              till att ge upp. Det finns också specialiserade läkare i rehabilitering
              när det gäller rygg- och nackproblematik, förslitningsskador eller
              lindriga psykiska besvär som är på gränsen till att ge upp. De
              är specialiserade. De kan. Men de får inte patienter.
            </seg>
            <seg n="34f2bb67">
              Jag tror inte att det här är tillfälligt. Ni börjar alltid uppifrån.
              Någonstans i hierarkin ska någon bestämma att alla människor i
              hela landet ska fungera på precis samma sätt. Då blir det ännu
              mera byråkrati. Låt läkare och vårdpersonal på lokal nivå hitta
              snabba lösningar och underordna byråkratin behandlingen inte tvärtom!
              I dag sitter läkarna och skriver flodromaner i stället för att
              skriva korta remisser därför att folk på försäkringskassorna inte
              begriper läkarspråket. Det visar hur det inte fungerar!
            </seg>
          </u>
          <note type="speaker" n="716ecaf9">
            Anf. 59 MONA JÖNSSON (mp) replik:
          </note>
          <u who="Q4988873" xml:id="i-5f07ab35a053cee5-9" n="83086859">
            <seg n="1205d340">
              Herr talman! Ana Maria Narti refererade till det som jag förut
              talade om. Det hela där bottnade i konflikter på arbetsplatsen.
              Vad jag hörde att Ana Maria Narti sade var att hon frågade hur
              stackars arbetsgivare ska kunna göra något åt detta. Jag skulle
              vilja fråga hur Ana Maria Narti skulle vilja att det problemet
              löstes.
            </seg>
          </u>
          <note type="speaker" n="5ff2d58f">
            Anf. 60 ANA MARIA NARTI (fp) replik:
          </note>
          <u who="Q4750415" xml:id="i-9210ca6a15336e73-3" n="3fd11349">
            <seg n="e7170cc7">
              Herr talman! En konflikt kan alltid uppstå på en arbetsplats.
              Det är klart att arbetsgivaren har ett ansvar. Men att lägga ännu
              mer kostnader på arbetsgivaren kan leda till ännu mera stress
              hos arbetsgivaren. Resultat: Konflikterna kommer att bli fler,
              inte färre.
            </seg>
            <seg n="b71a5f13">
              En stor del av din berättelse, Mona Jönsson, var en berättelse
              om en människa som har blivit fullständigt osynlig mellan olika
              byråkratiska system. När det gäller den delen av berättelsen kunde
              arbetsgivaren inte göra någonting åt saken. Det var för sent.
            </seg>
            <seg n="d1207101">
              Det var Kafka mellan försäkringskassan och arbetsförmedlingen,
              och man vägrade till och med att låta människan ta en nyanställning
              och så vidare. Det är hårresande men en mycket, mycket banal historia
              tyvärr!
            </seg>
          </u>
          <note type="speaker" n="369d457f">
            Anf. 61 MONA JÖNSSON (mp) replik:
          </note>
          <u who="Q4988873" xml:id="i-5f07ab35a053cee5-10" n="83086859">
            <seg n="575856b6">
              Herr talman! Det var mer än en som var drabbad, så det här måste
              kosta arbetsgivaren någonting. Men det har det inte gjort i dag.
              Jag vill påstå att den som hade ansvaret i det här fallet det
              gäller också i många andra av de stressrelaterade fallen är arbetsgivaren.
            </seg>
          </u>
          <note type="speaker" n="2fdb22ed">
            Anf. 62 ANA MARIA NARTI (fp) replik:
          </note>
          <u who="Q4750415" xml:id="i-9210ca6a15336e73-4" n="3fd11349">
            <seg n="1b814a4c">
              Herr talman! Ja, det finns en stress också hos arbetsgivaren.
              En stor del av stressen hos arbetsgivarna är, precis som Kommunförbundet
              och Landstingsförbundet har visat i sitt remissvar, ekonomisk
              stress. Ni ökar arbetsgivarens stress. Det kan inte leda till
              en sundare arbetsmiljö. Den psykosociala arbetsmiljön blir sämre
              när arbetsgivarens stress ökar.
            </seg>
          </u>
          <note type="speaker" n="abaedc13">
            Anf. 63 Statsrådet HANS KARLSSON (s) replik:
          </note>
          <u who="unknown" xml:id="i-42330114410a9a4a-9" n="578763af">
            <seg n="10883ab4">
              Herr talman! Ana Maria Narti tar upp frågan om rehabilitering.
              Rehabilitering är att hjälpa och stödja människor när det gäller
              att komma tillbaka till arbete och till ett friskt liv. Den där
              processen startar trots allt ofta på arbetsplatsen. Det förslag
              vi i dag diskuterar är inte den slutliga lösningen på hela frågan
              om hur rehabiliteringen ska utvecklas och förbättras. Men det
              är en dellösning, ett bidrag till det, genom att arbetsgivaren
              måste lämna in sitt rehabiliteringsunderlag till försäkringskassan.
              Ju snabbare arbetsgivaren gör det, desto snabbare kommer försäkringskassan
              att börja behandla detta så att det kan leda kanske till en rehabiliteringspenning
              eller till att man får till stånd en diskussion om huruvida den
              anställde i sin rehabilitering kan komma tillbaka, kanske på deltid,
              för att ha kontakt med arbetsplatsen och för att så småningom
              återgå till heltid.
            </seg>
            <seg n="352a6fd7">
              Det här syftar alltså till att få en bättre tingens ordning när
              det gäller att stödja och hjälpa människor tillbaka till arbete.
              Men det finns tillkortakommanden inte bara hos arbetsgivarna utan
              också hos försäkringskassan.
            </seg>
            <seg n="c4f8307a">
              Det som händer nu när vi får det här medfinansieringssystemet
              är naturligtvis att också arbetsgivarna kommer att i högre grad
              ställa krav på att försäkringskassan fungerar. Det måste vi leva
              upp till. Vi får ta ansvar för det så att försäkringskassan vinner
              arbetsgivarnas förtroende för att vara en bra myndighet som servar
              och som snabbt behandlar olika ärenden så att inte arbetsgivare
              på grund av det vi nu inför med medfinansiering tycker sig få
              betala för försäkringskassans senfärdighet. Det kommer inte arbetsgivarna
              att gilla.
            </seg>
            <seg n="c7017eaa">
              Därför ligger det i vårt intresse det är av intresse för oss
              som vill ha det här systemet att också på ett trovärdigt sätt
              förbättra administrationen hos försäkringskassorna så att det
              här systemet kan vinna legitimitet på arbetsmarknaden och kanske
              fungera länge. Nyckeln sitter där.
            </seg>
          </u>
          <note type="speaker" n="90d41b3b">
            Anf. 64 ANA MARIA NARTI (fp) replik:
          </note>
          <u who="Q4750415" xml:id="i-9210ca6a15336e73-5" n="3fd11349">
            <seg n="556b5179">
              Herr talman! Tack, statsrådet! Jag är kanske dum, men jag fattar
              inte. Det var en lång utläggning, men jag förstår ändå inte. Enligt
              vad jag vet får arbetsgivaren inte alla dessa precisa beskrivningar
              av den sjukes sjukdomstillstånd, för de är sekretessbelagda.
            </seg>
            <seg n="a0c6ec38">
              Vad är det för underlag som arbetsgivaren ska lämna till försäkringskassan?
              Ser ni inte att ni krånglar till Kafkasystemet ännu mer så att
              processen blir absolutomfattande? En arbetsgivare som inte vet
              vad det är för fel på arbetstagaren ska alltså lämna ett underlag
              som berättar ja, vad då? till försäkringskassan, som vet vad den
              sjuke lider av men som inte får berätta för arbetsgivaren.
            </seg>
            <seg n="5717164c">
              Snälla, ni är väldigt, väldigt bra efterföljare till Franz Kafka!
            </seg>
          </u>
          <note type="speaker" n="61cdb022">
            Anf. 65 Statsrådet HANS KARLSSON (s) replik:
          </note>
          <u who="unknown" xml:id="i-42330114410a9a4a-10" n="578763af">
            <seg n="e087a3c1">
              Herr talman! Ana Maria Narti, vi ändrar inte på arbetsgivarens
              skyldighet att göra en rehabiliteringsutredning, och vi ändrar
              inte innehållet i vad den utredningen ska gälla. Det har funnits
              i tio år, med ganska allvarliga brister. Många arbetsgivare bryr
              sig inte om att göra det enkla, nämligen att beskriva för försäkringskassan
              hur man på arbetsplatsen kan förändra för att den anställde ska
              komma tillbaka. Sedan tar försäkringskassan vid i den processen.
            </seg>
            <seg n="e7564883">
              Detta kommer arbetsgivarna att ha ett ökat intresse av att göra
              snabbare för att snabbare kanske slippa kostnader för sjukskrivningarna.
              Det är den enkla tanken. Vi förändrar inte, utan vi använder oss
              av det som redan finns och som arbetsgivarna inte har uppfyllt.
            </seg>
          </u>
          <note type="speaker" n="e4f8ab59">
            Anf. 66 ANA MARIA NARTI (fp) replik:
          </note>
          <u who="Q4750415" xml:id="i-9210ca6a15336e73-6" n="3fd11349">
            <seg n="7d1608fe">
              Herr talman! Tack, statsrådet! Jag förstår fortfarande inte hur
              arbetsgivaren med alla dessa sekretessbestämmelser och med alla
              de brandmurar som finns i lagstiftningen mellan olika system egentligen
              kan ta på sig ett medicinskt ansvar.
            </seg>
            <seg n="bfe54202">
              Vidare har jag inte fått minsta kommentar från statsrådet angående
              de långtidsarbetslösa som är långtidssjukskrivna i alla fall än
              så länge.
            </seg>
          </u>
          <note type="speaker" n="2ac173b6">
            Anf. 67 CARL B HAMILTON (fp):
          </note>
          <u who="Q6196285" xml:id="i-43ffa1165f6fec2c-0" n="959e95c5">
            <seg n="a3d0a9b2">
              Herr talman! Titeln på propositionen och debatten handlar om
              ekonomiska drivkrafter. Som gammal marknadsliberal blir man nästan
              rörd när man hör företrädare för partier som antingen har underkänt
              marknadsekonomin eller alltid bekämpat den. De har nu vänt på
              klacken och vill använda sig av incitament och ekonomiska drivkrafter.
            </seg>
            <seg n="3e2f42ce">
              Men problemet är att de är lite dåligt tränade när det gäller
              ekonomiska drivkrafter. När ska de fungera? Ja, de fungerar naturligtvis
              bara när de är inriktade på dem som faktiskt kan påverka de problem
              som ska lösas i det här fallet den enskilde själv, försäkringskassan
              och kanske också läkarna. Riktar man in de ekonomiska drivkrafterna
              på någon annan kommer det inte att hända någonting; det blir inget
              resultat. Då skjuter ni ett skott i luften bara.
            </seg>
            <seg n="032f19ee">
              En fullständigt fundamental invändning mot den här propositionen
              är att den inte kan fungera om inte åtgärderna sätts in på dem
              och på det i ekonomin och vårdkedjan som faktiskt kan påverka
              slutresultatet. Det är inte arbetsplatsen, som Hans Karlsson säger.
              Det är ju ingen person; det är ingen beslutsfattare. Men det är
              det som Hans Karlsson i sitt anförande framför såsom det som ska
              ändras.
            </seg>
            <seg n="549140a2">
              Hans Karlsson talade länge om undantagen från den här drivkraften
              och ganska kort om själva drivkrafterna och åtgärderna. I själva
              verket mätte jag tiden. Det var tre gånger så mycket om undantagen
              som om själva förslagen. Man får en mycket stark känsla av att
              Hans Karlsson egentligen inte tror på sitt eget förslag. Han är
              omedelbart beredd att införa en lång rad undantag. Men om förslaget
              till drivkrafter vore så lysande och fint, varför då en lång rad
              undantag? Nej, ni verkar inte tro på er egen politik, och det
              är i och för sig en insikt som jag gläder mig åt. Men det hade
              varit bättre om det hade resulterat i att ni aldrig hade lagt
              fram förslaget.
            </seg>
            <seg n="fd5c10aa">
              Sedan finns det en typisk vänsterhållning här. Det framgår när
              man ser hur förslaget kommer att slå. Hans Karlsson det är Hans
              Karlsson som jag talar till som huvudmotståndare talar om arbetsgivarkollektivet.
              Det är en stor klump. Alla är gjutna i samma form. Och näringslivet
              är en stor klump. Alla företag är likadana. Men det här förslaget
              drabbar ju väldigt olika. Verksamheter med arbetskraftsintensiv
              produktion, som vården eller handeln, kommer att drabbas mycket
              mer än ett kraftbolag. Det är inte konkurrensneutralt i förhållande
              till de olika verksamheterna.
            </seg>
            <seg n="332e27d7">
              Vad innebär detta? Jo, det ökar kostnaderna för att anställa
              och för att behålla de anställda, och särskilt har det en utgallringseffekt,
              som många har varit inne på. Regeringens förslag medför att man
              kommer att anställa fler maskiner och färre människor. Maskiner
              är inte sjuka. Maskiner går alltid, är inte sjukliga och behöver
              inte rehabilitering. Regeringens förslag leder till fler robotar
              i arbetslivet och färre händer i vården. Det är resultatet av
              regeringens politik.
            </seg>
            <seg n="ab95fa16">
              Ett annat resultat av att man höjer kostnaderna för att anställa
              och för att behålla de anställda är att regeringens mål om 80
              % sysselsättning blir svårare att uppfylla. Det målet, att bli
              av med underskottet i arbete i Sverige, är helt avgörande för
              om man över huvud taget ska kunna ha de nuvarande välfärdssystemen
              intakta i fortsättningen. Med det här förslaget undergräver man
              de långsiktiga förutsättningarna för våra välfärdssystem.
            </seg>
            <seg n="9547c73d">
              En aspekt som jag tycker inte riktigt har kommit fram det har
              kommit upp då och då, bland annat i Ana Maria Nartis anförande
              är den integritetskränkning som förutsätts kunna genomföras med
              det här förslaget. Man ska vika ut sig för sin arbetsplats och
              diskutera och ha samtal om sin sjukdom eller sin rehabilitering.
              Vem vill göra det?
            </seg>
            <seg n="b202dc8a">
              Ulla Hoffmann talade om och gav ett exempel på sjukdomar, bland
              annat sexuellt överförbara sjukdomar. Om Ulla Hoffmann efter ett
              Hoffmannskt äventyr ådrar sig en sådan sjukdom, skulle hon då
              vilja gå till sin chef i detta fall gruppledaren Lars Bäckström
              för att samtala om, analysera och diskutera sin sexuellt överförda
              sjukdom? Naturligtvis inte!
            </seg>
            <seg n="bb23d1ff">
              Människor är inte beredda att underkasta sig den integritetskränkning
              som ligger i det här förslaget, och därför kommer förslaget inte
              heller att fungera i den delen. Det är ytterligare en invändning
              förutom de invändningar som Ana Maria Narti förde fram vad gäller
              de brandväggar som finns mellan olika system just för att hindra
              att information om enskildas väldigt privata angelägenheter ska
              spridas till en större grupp.
            </seg>
            <seg n="c20519d6">
              Regeringens förslag leder alltså till fler robotar i arbetslivet
              och färre händer i vården. Det försvårar målet att uppnå 80 %
              sysselsättning. Man har inriktat drivkrafterna för att minska
              sjukskrivningen på fel mål, inte på försäkringskassan, läkaren
              och de enskilda utan på en annan part, arbetsgivarna, som har
              en marginell roll i sammanhanget. Det förutsätter en integritetskränkning
              som jag tror människor väldigt kraftigt tar avstånd ifrån och
              känner sig illa berörda av när de väl inser det.
            </seg>
          </u>
          <note type="speaker" n="ebd3acb2">
            Anf. 68 ULLA HOFFMANN (v) replik:
          </note>
          <u who="Q4954312" xml:id="i-90bd9ca0723f52e9-10" n="56b5e039">
            <seg n="3d84e265">
              Herr talman! Nu är jag som Carl B Hamilton för andra gången säger
              Hoffmanns äventyr. Jag är ingen kunnig marknadsliberal, om jag
              ska uttrycka mig så. Carl B Hamilton resonerade om när de ekonomiska
              drivkrafterna fungerar. För att de ska fungera ska de ställas
              in mot den enskilde, det vill säga den sjuke, eller mot försäkringskassan
              eller någon annan men inte mot arbetsplatsen. Vi ställer inte
              det här mot arbetsplatsen. Vi ställer det mot den enskilda arbetsgivaren.
              Då måste den marknadsliberala teorin fungera, om jag förstår det
              hela rätt.
            </seg>
            <seg n="2f73cbf5">
              Det var många undantag, säger han. Det har vi faktiskt. Det är
              för att vi har lyssnat på de trepartssamtal som fördes och där
              man bland annat ville ha en medfinansieringsmodell med en kontrollstation
              och rehabiliteringsunderlag och så vidare. Det har vi infört.
            </seg>
            <seg n="397f2fdc">
              Jag vill också tala om om ingen har tänkt på det tidigare att
              den största kostnaden fortfarande ligger kvar på staten med 85
              %. Arbetsgivarna svarar för 15 % vid en heltidssjukskrivning.
            </seg>
            <seg n="dcfd8ca2">
              Till skillnad från Carl B Hamilton det är i och för sig förtjänstfullt
              att han är orolig tror jag inte att det här kommer att undergräva
              våra socialförsäkringssystem. Tanken är ju att ju fler aktiva
              och bra arbetsgivare vi har, desto mindre pengar kommer det att
              komma in till staten via medfinansiering. Förhoppningsvis ska
              det bli så att man inte ska behöva ta det här medfinansieringsansvaret.
            </seg>
            <seg n="85b338d6">
              Sedan var det frågan om man skulle vilja gå till sin chef och
              berätta att man har haft ett Hoffmannskt äventyr. Det vill inte
              jag. Jag vill inte gå till Lars Bäckström eller Carl B Hamilton
              eller någon chef och berätta om det skulle vara på det viset.
              Det är därför som vi säger att arbetsgivaren ska ha rätt att överklaga
              beslutet om själva summan i medfinansieringsansvaret men inte
              ha tillgång till sjukjournaler och så vidare.
            </seg>
            <seg n="aaf1ce9d">
              Jag får återkomma i nästa replik.
            </seg>
          </u>
          <note type="speaker" n="85d0681e">
            Anf. 69 CARL B HAMILTON (fp) replik:
          </note>
          <u who="Q6196285" xml:id="i-43ffa1165f6fec2c-1" n="959e95c5">
            <seg n="b4de06f4">
              Herr talman! De här drivkrafterna, som ni nu vill införa gentemot
              arbetsgivaren, har inte så mycket att göra med att driva ned all
              sjukfrånvaro. Men förslaget har en rad andra effekter för arbetsgivarna.
              Ni har en väldigt statisk syn på hur en arbetsgivare anpassar
              sig. Jag kan säga att ni gör en glädjekalkyl över hur arbetsgivaren
              anpassar sig. Jag menar att arbetsgivaren kommer att se till att
              han eller hon får färre anställda och ser till att gallra ut så
              att hon får friskare anställda. Det är så de ekonomiska incitamenten
              i det här sammanhanget kommer att fungera. Det blir färre människor
              i arbetslivet, och man köper in en maskin i stället för att anställa
              någon. Det är det rationella för en ekonomiskt medveten arbetsgivare
              att göra.
            </seg>
          </u>
          <note type="speaker" n="d78439a1">
            Anf. 70 ULLA HOFFMANN (v) replik:
          </note>
          <u who="Q4954312" xml:id="i-90bd9ca0723f52e9-11" n="56b5e039">
            <seg n="4468049d">
              Herr talman! Det skulle vara intressant att någon gång föra samtal
              med Carl B Hamilton om produktivitetskrafterna och produktionsmedlen
              och de vinster som kommer. Det vi i ökad utsträckning i dag ser
              på arbetsmarknaden är att man inte bryr sig om de anställda. I
              stället rationaliserar man genom fler maskiner. Men det är en
              annan debatt än den vi för just nu. Jag tror dock inte att detta
              förslag kommer att få den effekten.
            </seg>
            <seg n="47c7b139">
              Jag förstår att Carl B Hamilton är emot förslaget. Ana Maria
              Narti sade att ni också var emot de nya försäkringskassorna, att
              ni över huvud taget inte vill ha den myndigheten. Jag skulle vilja
              att Carl B Hamilton utvecklade det resonemanget lite grann. Vad
              jag förstått är ert sätt att lösa det hela att inte alls ha den
              nya myndigheten Försäkringskassan, som får massor av pengar för
              att kunna sköta rehabiliteringen, se till att arbetsgivarna vidtar
              förebyggande åtgärder genom en bra arbetsmiljö, och så vidare.
            </seg>
            <seg n="b54ef00b">
              En annan lösning från er sida är skärpt tillämpning av sjukdomsbegreppet.
              Dessutom ska man bara få vara sjukskriven i ett år; därefter sänks
              ersättningsnivåerna. Stämmer det?
            </seg>
          </u>
          <note type="speaker" n="f7368c6d">
            Anf. 71 CARL B HAMILTON (fp) replik:
          </note>
          <u who="Q6196285" xml:id="i-43ffa1165f6fec2c-2" n="959e95c5">
            <seg n="4d8c554d">
              Herr talman! Nu handlar debatten om det här förslaget. Debatten
              om Folkpartiets politik och de frågor som Ulla Hoffmann ställde
              om den får vi ta i ett annat sammanhang. Jag ska i andra sammanhang
              också gärna diskutera produktivkrafterna med Ulla Hoffmann.
            </seg>
            <seg n="48c7ed15">
              Det är i Sverige i dag, inte minst på grund av de låga räntorna
              som i och för sig har andra goda effekter, väldigt billigt att
              låna för att investera i kapital. Redan i dag sker en kraftig
              förskjutning från att använda arbetskraft till att använda kapital.
            </seg>
            <seg n="f898869c">
              Det nu aktuella förslaget stärker den trenden. Resultatet av
              förslaget blir att man ersätter människor med maskiner. Jag upprepar
              det. Det försvårar också uppfyllandet av det övergripande sysselsättningsmålet
              om 80 % av den arbetsföra befolkningen.
            </seg>
          </u>
          <note type="speaker" n="861181c8">
            Anf. 72 Statsrådet HANS KARLSSON (s) replik:
          </note>
          <u who="unknown" xml:id="i-42330114410a9a4a-11" n="578763af">
            <seg n="e7fd32e6">
              Herr talman! Jag skulle vilja tipsa Carl B Hamilton om att kanske
              sända över den lektion vi fått i marknadsekonomi till den borgerliga
              norska regeringen, som i går föreslog att i Norge införa ett liknande
              system om 10 % medfinansiering. De tycks enligt Carl B Hamiltons
              teorier lida av samma statiska syn som vi som står bakom det här
              förslaget.
            </seg>
            <seg n="9b9bc53c">
              Sedan säger Carl B Hamilton att arbetsgivarna inte kan påverka.
              Jo, tänk att vi tror att de kan det. Vi tror att arbetsgivarna
              kan påverka riktigt ordentligt. Jag tror att också arbetsgivarna
              själva tycker att de kan påverka ordentligt. Alla de goda exempel
              som många arbetsgivare och fackliga organisationer på enskilda
              arbetsplatser redovisat för mig när jag besökt dem har gått ut
              på att arbetsgivarna tittat ned i bordet och sagt att det nästan
              känns lite pinsamt att inte tidigare ha kommit på de enkla saker
              man kan göra för att motverka sjukskrivningar och höga ohälsotal
              på arbetsplatserna.
            </seg>
            <seg n="7cfc401d">
              Vi är alltså övertygade, Carl B Hamilton, om att arbetsgivarna
              kan påverka. Jag förstår inte riktigt hur du tänker beträffande
              de undantag som du säger att vi har. Några av undantagen utgörs
              av de mindre företagen, som ska skyddas av högkostnadsskydd. Det
              blir logiken eftersom risken för höga kostnader ökar, om vi ska
              ha ett sådant här system, ju mindre företaget är. Därför har vi
              löst det på ett, tycker vi, ganska elegant sätt.
            </seg>
            <seg n="cae98c20">
              Ett annat undantag är att arbetsgivaren inte behöver betala om
              den sjukskrivne kommer tillbaka på deltid eller har rehabiliteringspenning.
              Javisst, det är ett undantag, men det är också själva poängen
              med förslaget, det vill säga att om arbetsgivaren medverkar till
              att den anställde arbetar eller får en meningsfull rehabilitering
              i stället för att vara hemma och vara sjuk ska han slippa betala.
              Så tänker vi.
            </seg>
            <seg n="bc448f52">
              Slutligen: Jag är alldeles övertygad om och vill understryka
              det som Ulla Hoffmann flera gånger tagit upp i sina inlägg, nämligen
              att det här förslaget innebär att det lönar sig att ha friska,
              sunda och bra arbetsplatser. Och vi tror verkligen att arbetsgivarna
              kommer att upptäcka att detta mer är en möjlighet än ett hot.
              Det är en möjlighet att både få frisk personal och tjäna pengar.
            </seg>
          </u>
          <note type="speaker" n="e6b68a76">
            Anf. 73 CARL B HAMILTON (fp) replik:
          </note>
          <u who="Q6196285" xml:id="i-43ffa1165f6fec2c-3" n="959e95c5">
            <seg n="dff87feb">
              Herr talman! Friska arbetsplatser var det. Jag trodde det gällde
              friska människor. I er värld handlar det om klumpar, kollektiv
              och grupper, inte om enskilda människor. Det är arbetsplatsen
              som ska läggas i denna vokabulär på vänsterkanten.
            </seg>
            <seg n="76332584">
              Hans Karlsson påstår att jag skulle sagt att arbetsgivarna inte
              kan påverka. Visst kan de det, men de kommer att påverka på ett
              annat sätt. De kommer inte att vilja anställa lika många. De kommer
              att gallra ut dem som är lite sjukliga och kanske i en ålder då
              de riskerar att vara borta mer än genomsnittet. Det är på det
              sättet de anpassar sig, och det är väl ingen önskvärd utveckling
              av arbetsmarknaden.
            </seg>
            <seg n="1e8d60f0">
              I sitt tidigare anförande sade Hans Karlsson att det här systemet
              är bra för det medför att arbetsgivarna sätter press på försäkringskassan,
              som i sin tur ska se till att den enskilde blir frisk och kommer
              tillbaka i arbete. Men då är det väl bättre att gå direkt till
              roten till det onda försäkringskassan och skapa incitament och
              ekonomiska drivkrafter som är starkare för försäkringskassan.
              Om felet ligger där är det väl dem vi ska gå på i stället för
              att gå en konstig omväg via arbetsgivarna, eller arbets platserna
              .
            </seg>
            <seg n="a44ab302">
              Hans Karlsson kallar undantagen eleganta. Om man frågar arbetsgivare
              som har företag med fem eller femton anställda tror jag inte att
              de tycker att de är det minsta eleganta. De kommer att säga att
              det hela är mycket krångligt. Och om det är något som små och
              medelstora företag ständigt klagar över är det just krångel från
              det offentliga.
            </seg>
          </u>
          <note type="speaker" n="818b6f60">
            Anf. 74 Statsrådet HANS KARLSSON (s) replik:
          </note>
          <u who="unknown" xml:id="i-42330114410a9a4a-12" n="578763af">
            <seg n="cdaa94eb">
              Herr talman! Jag har högre tankar om arbetsgivarna än Carl B
              Hamilton tycks ha. Jag tror nämligen inte att arbetsgivarna systematiskt
              kommer att försöka runda den möjlighet som ligger i att få ekonomiska
              fördelar av att ha arbetsplatser för de enskilda anställda som
              också är bra arbetsplatser och som tillsammans kan bli friska
              arbetsplatser för en rad människor. Jag tror att arbetsgivarna
              kommer att upptäcka det och vilja medverka till att skapa sådana
              förhållanden på sina företag.
            </seg>
            <seg n="ecb1b93c">
              Om det skulle visa sig att Carl B Hamilton har rätt och arbetsgivarna
              systematiskt kommer att försöka motverka detta genom att anställa
              robotar i stället för personer, genom att selektera och bara ta
              in friska, unga pojkar, ja, då ska vi återkomma. Men vi vill se
              att problemet uppstår innan vi skapar det spöket och försöker
              hitta en lösning. I så fall får arbetsgivarna först visa att de
              faktiskt inte på ett konstruktivt sätt vill skapa bra arbetsplatser
              för sina anställda utan försöker, på något knepigt sätt, slinka
              ur detta. Det är dock inte något som vi just nu tror om dem.
            </seg>
          </u>
          <note type="speaker" n="26cb98b0">
            Anf. 75 CARL B HAMILTON (fp) replik:
          </note>
          <u who="Q6196285" xml:id="i-43ffa1165f6fec2c-4" n="959e95c5">
            <seg n="e7581324">
              Herr talman! Om Hans Karlsson hade förstått den ekonomiska drivkraften
              bättre och inte moraliserat så mycket hade han insett att det
              är ekonomiskt rationellt att göra så som jag sade. Det kommer
              att ske. De ekonomiska drivkrafter som Hans Karlsson säger sig
              tro på, och som framgår av titeln på och utformningen av propositionen,
              kommer att ha dessa effekter. Det är inget spöke.
            </seg>
            <seg n="f07bbbd1">
              Sedan ska vi vänta ett eller två eller fem år tills skadan är
              skedd och ett antal människor varit långtidssjukskrivna ännu längre
              tid. Då ska Hans Karlsson återkomma. Men jag tror inte att de
              människor ni offrar under tiden som ni gör experimentet med det
              här förslaget då kommer att kunna återvända till arbetslivet.
            </seg>
            <seg n="7a72f02d">
              Jag är lite förvånad över att Hans Karlsson inte, som tidigare
              i kammaren, visat en viss papegojsjuka. Tydligen han sjukdomen
              tillfälligt hävts. Jag väntade mig nämligen få frågan om ersättningsnivåerna.
              Men den papegojsjukan får vi antagligen se i ett långtidstillstånd
              fram till valet 2006.
            </seg>
          </u>
          <note n="0aa555f0">
            Överläggningen var härmed avslutad.
          </note>
          <note n="bc2bc839">
            Propositionen hänvisades till socialförsäkringsutskottet.
          </note>
          <note n="9a018908">
            Föredrogs och hänvisades
          </note>
          <note n="9c6980bd">
            3 § Skattereduktion för utgifter för byggnadsarbete på bostadshus
          </note>
          <note n="7f50c462">
            Föredrogs
          </note>
          <note type="speaker" n="c65facb8">
            Anf. 76 FREDRIK OLOVSSON (s):
          </note>
          <u who="Q3373667" xml:id="i-1a41617f52b32431-0" n="c1245310">
            <seg n="4ede363f">
              Herr talman! Bakom den något tunga rubriken Skattereduktion för
              utgifter för byggnadsarbete på bostadshus gömmer sig den marginellt
              mer lättförståeliga termen ROT-avdrag.
            </seg>
            <seg n="15a2ae3d">
              Rent konkret handlar det om att regeringen och utskottets majoritet
              föreslår att det ska vara möjligt att få en skattereduktion som
              uppgår till 30 % av arbetskostnaderna vid ett byggnadsarbete på
              bostadshus. I kronor räknat begränsas reduktionen till högst 10
              500 kr för ett småhus och högst 5 000 kr för en privat bostadsrätt.
              För hyreshus ska reduktionen kunna uppgå till det högsta beloppet
              av antingen 20 000 kr eller tre gånger fastighetsskatten för bostadsdelen
              i hyreshuset.
            </seg>
            <seg n="79264d76">
              Ytterligare två saker är viktiga att uppmärksamma i betänkandet.
              Reglerna föreslås tillämpas retroaktivt så att de omfattar alla
              arbeten som utförts från tiden den 15 april 2004 till den 30 juni
              2005. EU:s statsstödsregler gör att ett och samma företag inte
              kan få ett statligt stöd, vilket reduktionen anses vara, som överstiger
              100 000 euro under en treårsperiod. Det blir en viss begränsning.
            </seg>
            <seg n="28a33c54">
              I betänkandet finns när det gäller det så kallade ROT-avdraget
              en reservation från Folkpartiet. Dessutom har de fyra borgerliga
              partierna en reservation där man föreslår en skattereduktion också
              för hushållsnära tjänster.
            </seg>
            <seg n="25b24135">
              Herr talman! Med det överlämnar jag förslaget till kammarens
              behandling.
            </seg>
          </u>
          <note type="speaker" n="b2940043">
            Anf. 77 ULF SJÖSTEN (m):
          </note>
          <u who="Q6179028" xml:id="i-846eb2609a81516a-0" n="1a2e0a7f">
            <seg n="dd81ca2c">
              Herr talman! Jag ska försöka att hörsamma talmannens bön om skyndsamhet.
            </seg>
            <seg n="47ae166f">
              Det här betänkandet engagerar många människor och borde kanske
              engagera ännu fler. Det har skapat ett intresse utanför utskottet
              här i riksdagen. Det kan vi se inte minst i kammaren i dag, där
              det finns fler intresserade ledamöter förutom utskottsledamöterna.
              För oss moderater skapas det intresset inte i första hand av vad
              som finns i betänkandet utan av vad som saknas, en koppling till
              skattereduktion för hushållstjänster.
            </seg>
            <seg n="d29a2a89">
              I betänkandet skrivs att förslaget om ROT-avdrag ingår som en
              del i en lång rad förslag som lades fram i regeringens vårproposition
              för att driva på utvecklingen mot hållbar tillväxt, full sysselsättning
              och trygg välfärd. Man kan fråga sig i vad mån den målformuleringen
              står i konflikt med en skattereduktion för hushållstjänster.
            </seg>
            <seg n="5f003802">
              Många har efterlyst någon form av lättnad i beskattningen för
              småarbeten av olika slag. Man har också pekat på det förra ROT-avdragets
              brister i fråga om jämställdhet, eftersom det ensidigt gynnade
              mansdominerade branscher. Skattelättnaden borde givetvis ha utformats
              så att den är neutral från jämställdhetssynpunkt.
            </seg>
            <seg n="8d5021bd">
              De fyra borgerliga partierna föreslår bland annat att skattereduktionen
              utformas så att den beräknas på halva den totala arbetskostnaden.
              Reglerna bör också, som tidigare sagts, inte minst ur ett tillväxtperspektiv
              för Sverige, utformas så att de omfattar även hushållstjänster.
            </seg>
            <seg n="4324af57">
              De borgerliga partierna har i sin gemensamma reservation också
              riktat kritik mot regeringens planering och framförhållning i
              framtagandet av förslaget. Dessa brister har inneburit att utskottets
              möjlighet till prövning har begränsats. Men det har också skapat
              stor osäkerhet hos dem som berörs av lagstiftningen om vad som
              egentligen gäller. Det har också bidragit till en bristfällig
              remissbehandling, vilket också har påpekats av Lagrådet.
            </seg>
          </u>
          <note n="50abce7a">
            Herr talman! Med dessa ord yrkar jag bifall till reservation
            2.
          </note>
          <note type="speaker" n="0f2e6880">
            Anf. 78 ANNA GRÖNLUND KRANTZ (fp):
          </note>
          <u who="Q4767056" xml:id="i-ee2566f534795cbf-0" n="2c2149dd">
            <seg n="03d80459">
              Herr talman! Det är glädjande att vi i dag kan rösta igenom en
              skattesänkning för hushållens möjligheter att köpa tjänster för
              att genomföra reparation, ombyggnad och tillbyggnader i hemmen.
              Efterfrågan på marknaden har under ett antal år varit svag, och
              arbetslösheten bland byggarbetare har ökat.
            </seg>
            <seg n="aa2e83b7">
              Regeringen kom i vårpropositionen med förslaget. Från Folkpartiets
              sida var vi givetvis beredda att stötta tanken på att sänka hushållens
              skatt på den här typen av tjänster. Det är inte bara Martin Timell
              som har gjort att hushållen föredrar att själva lägga golv och
              tapetsera. Framför allt handlar det om att det är dyrt för hushållen
              att köpa tjänster. Det beror helt enkelt på att 6070 % av kostnaderna
              för en tjänst som hushållen köper utgörs av skatter och sociala
              avgifter.
            </seg>
            <seg n="2a161780">
              När finansminister Ringholm den 3 april 2004 presenterade vårbudgeten
              verkade det nästan som att han förstod att sänkta skatter på hushållens
              tjänster ger fler företag och fler jobb. Ett antal åtgärder presenterades,
              bland annat de ROT-avdrag som vi diskuterar i dag.
            </seg>
            <seg n="8ad592cc">
              Ringholm säger i ett pressmeddelande som han skickade ut den
              3 april: Jag är mycket glad över att kunna presentera kraftfulla
              insatser för att öka sysselsättningen och hålla tillbaka arbetslösheten.
              Lite längre ned i samma pressmeddelande säger finansminister Ringholm:
              Tre olika ROT-avdrag införs för att stimulera sysselsättning och
              tidigarelägga angelägna investeringar. Det citerade är mycket
              bra och mycket klokt.
            </seg>
            <seg n="4926ef1d">
              Men tyvärr tror inte regeringen så mycket på sin skattesänkning.
              Den är tillfällig. Det är någonting som vi från Folkpartiets sida
              har gått emot. Den berör inte heller hela marknaden för hushållstjänster
              utan bara en del av marknaden, den del av marknaden som redan
              finns i dag.
            </seg>
            <seg n="3b776ad9">
              Från borgerligt håll har vi ett annat förslag, som Ulf Sjösten
              har presenterat här. Vi tror att sysselsättningen ökar och arbetslösheten
              hålls tillbaka, för att låna finansministerns ord, genom att skatten
              på hushållstjänster sänks. Men vi tror också att det är bra om
              det gäller hela marknaden och att åtgärden är permanent.
            </seg>
            <seg n="425b14d7">
              Varför skulle det vara så att sänkt skatt på fönsterkarmsmålning
              genererar fler jobb men inte sänkt skatt på fönsterputsning? Logiken
              i regeringens skattepolitik tycks lysa med sin frånvaro.
            </seg>
            <seg n="5bf2d8bf">
              Debatten om sänkt skatt på hushållens köp av tjänster som inte
              handlar om renovering, ombyggnation eller tillbyggnader har stundtals
              varit het. Men dessvärre har rim och reson ofta saknats. Ointresset
              för en ny marknad tycks vara stort hos dagens ledande socialdemokrater.
            </seg>
            <seg n="4ff963b8">
              Finansminister Bosse Ringholm svarade på en interpellation som
              jag ställde i kammaren för ett antal månader sedan: Jag tycker
              inte att alla andra skattebetalare ska ställa upp med sina plånböcker
              för att ge hjälp med städningen hemma eller med fönsterputsningen
              eller med något annat hos personer som har en ganska god inkomst.
            </seg>
            <seg n="22595eeb">
              I andra länder där avdrag på samtliga hushållstjänster har införts
              har det visat sig att de flesta som köper den typen av tjänster
              är yngre barnfamiljer, med andra ord knappast den grupp som Bosse
              Ringholm vanligtvis lägger in i kategorin personer med ganska
              god inkomst. Att minska skattebördan för golvinläggning, tapetsering
              eller fönstermålning hos personer med ganska god inkomst tycks
              inte finansministern ha något emot.
            </seg>
            <seg n="4cb5aca5">
              Kan det vara så att socialdemokraternas ointresse för att ge
              fler människor jobb och fler företag möjlighet att utvecklas grundar
              sig på att det egentligen inte finns någon marknad på det här
              området? Nej, så är det knappast heller. 53 % av svenskarna uppger
              att de är intresserade av att köpa hushållstjänster, och den svarta
              marknaden beräknas omsätta omkring 3 miljarder kronor. Det finns
              med andra ord en stor efterfrågan även fast en stor del av den
              i dagsläget är dold i den svarta marknaden.
            </seg>
            <seg n="40226b9b">
              I vårt östra grannland Finland har socialdemokrater i en regeringskoalition
              infört avdrag för hushållstjänster för ett antal år sedan, först
              på prov och sedan permanent. Till skillnad från den svenska regeringen
              låter de hushållen få sänkt skatt på samtliga tjänster som säljs
              till hushållen. Avdragen har visat sig bli succé. En femtedel
              av finländarna har köpt tjänster, 8 000 personer arbetar inom
              den här marknaden, och allt talar för att marknaden kommer att
              växa ytterligare. Den är bara i sin linda, säger ekonomiska experter
              i Finland.
            </seg>
            <seg n="a93e9b44">
              Det finns en efterfrågan från medborgarna på att köpa tjänster
              som utförs i hemmen. Det är helt klart, men skattekilen är för
              hög. Det tycks regeringen förstå när det gäller reparation, ombyggnad
              och tillbyggnad men inte när det gäller andra hushållstjänster.
              Det är bara att beklaga de svenska medborgarna. Den svenska socialdemokratin
              är inte lika handlingskraftig som den finska.
            </seg>
          </u>
          <note n="5c0d0465">
            Herr talman! Avslutningsvis vill jag yrka bifall till reservation
            1.
          </note>
          <note type="speaker" n="d4ba1a22">
            Anf. 79 PER LANDGREN (kd):
          </note>
          <u who="Q4355135" xml:id="i-f0d411a6d2ce91e4-0" n="8549a652">
            <seg n="261ea136">
              Herr talman! Det här betänkandet från vårt utskott är faktiskt
              unikt. Förslaget från regeringen, som nu har omarbetats och ska
              fastställas av riksdagen, är inget mindre än en skattesänkning
              i syfte att stimulera arbete, företagande och konsumtion. Det
              är bra.
            </seg>
            <seg n="b6010a86">
              Varför kan då inte utskottets principiella åsikt i denna enskilda
              fråga sprida sig även till andra skattefrågor? Utskottet är ju
              överens med regeringen om att det föreslagna skatteavdraget är
              en god gärning för att främja sysselsättningen i Sverige. När
              det gäller själva skattebortfallet skriver regeringen till och
              med om indirekta effekter, dynamiska effekter.
            </seg>
            <seg n="a383a41f">
              Herr talman! Men regeringen gör för lite, och det är för begränsat.
              Varför ska skatteavdrag endast tillåtas under en begränsad period
              eller så kort period? Vill utskottsmajoriteten att sysselsättningen
              bland byggnadsarbetare ska minska igen efter den 30 juni 2005?
              Varför bakbinda riksdagen så att vi inte ens kan göra materiella
              förbättringar i förslaget? Varför måste hushållen bara konsumera
              ROT-arbeten för att få del av skatteavdraget? Om det nu finns
              en positiv sysselsättningseffekt av detta, varför kan då inte
              hushållen få denna avdragsmöjlighet för andra tjänster som de
              vill köpa? Det borde ju skapa ännu fler arbeten i en sektor som
              i dag är nattsvart enligt Skatteverket. Varför inte följa Finlands
              exempel?
            </seg>
            <seg n="a836ca5d">
              Herr talman! Tyvärr har Socialdemokraterna med stödpartier rejält
              stora skygglappar i den här frågan. Man motsätter sig hushållstjänster
              för att det skulle skapa pigjobb. I debatten målar man upp ett
              gammalt klassamhälle som ingen i den här kammaren vill ha. Vem
              vill ha gammaldags pigjobb? Peka ut någon här!
            </seg>
            <seg n="db9b3210">
              Men hur har det egentligen blivit i Socialdemokraternas Sverige?
              Låt mig komma med några påståenden, och jag inbjuder sittande
              socialdemokrater, vänsterpartist och miljöpartist att komma med
              invändningar om det är fel.
            </seg>
            <seg n="4b49b391">
              För det första har vi någonting som faktiskt liknar de gamla
              pigjobben i Sverige. De utförs av just de personer som enligt
              en enkel socialistisk klassanalys står längst ned i samhället.
              De utförs i allmänhet av utlandsfödda kvinnor till mycket låga
              löner. Köparna av tjänsterna betalar inte några skatter eller
              sociala avgifter. Skulle kvinnan i fråga, för det handlar mest
              om kvinnor, drabbas av sjukdom, arbetsskada, arbetslöshet eller
              utnyttjas på annat sätt står hon på bar backe och får åka hem.
              Att inte ens regeringen, med sina fina ord om genusperspektiv
              och jämställdhetsperspektiv i propositionen, har kunnat visat
              på dessa tragiska brister och vanförhållanden visar på en obefintlig
              analys ur ett genusperspektiv. Att de här kvinnorna skulle förlora
              på att hushållens köp av tjänster gjordes vita genom skatteavdrag
              kan väl ingen tro.
            </seg>
            <seg n="0c64f011">
              Klasser i marxistisk mening existerar knappast i vårt land längre.
              Däremot existerar det hög- och låginkomsttagare i vårt samhälle
              med stor rörlighet. Så måste det nog också få vara om vi ska värna
              marknadsekonomi och människors frihet att göra sina livsval och
              förverkliga sina liv.
            </seg>
            <seg n="579c5f6e">
              För det andra undrar jag varför socialdemokratin ska förneka
              samma människor att få bära den stolthet det innebär att ha ett
              legitimt arbete. Skulle avdragsrätt för hushållstjänster införas
              skulle ju tusentals småföretag kunna startas i vilka egenföretagare
              och deras anställda skulle få arbete och självkänsla. Att vara
              egenföretagare eller anställd av en sådan är mycket bättre för
              en människas självkänsla än att år ut och år in arbeta svart och
              leva i otrygghet.
            </seg>
            <seg n="cefe2004">
              För det tredje lever vi i en tid när barn, föräldrar och familjer
              lever mycket intensiva liv. Jag behöver nog inte utveckla detta
              faktum, utan jag tror att många i kammaren känner igen sig och
              vet att det är svårt för dagens föräldrar, som arbetar utanför
              hemmet, att skapa den tid man skulle vilja ha för sina barn eller
              för att besöka föräldrar, vänner och anhöriga. Tiden är helt enkelt
              knapp. Den räcker inte till.
            </seg>
            <seg n="89ebbd54">
              Man kan ha många synpunkter på vårt samhälles uppbyggnad, men
              inte desto mindre är det faktiskt så. Egentligen skulle man inte
              lägga fram den här typen av förslag av taktiska skäl, men bort
              med den taktiken. Vore det inte väldigt bra, för att inte säga
              helt storartat, om hushållen fick möjlighet att köpa hjälp för
              att klara av vissa bestyr i hemmet? Vad skulle det inte betyda
              för en elvaåring om hans pappa eller mamma hade en eller två timmar
              mer i veckan att spendera tillsammans? Vad skulle det inte innebära
              för vårt lands sjukskrivningsstatistik om fler kunde komma hem
              på fredagskvällen efter en veckas arbete och veta att man inte
              behövde städa hela hemmet i helgen?
            </seg>
            <seg n="d22b5c88">
              Socialdemokraterna säger nej till allt detta för att man inte
              vill ha pigjobb, men det ni producerar är dålig retorik. Detta
              gäller inte minst Vänsterpartiet också, och dogmatik och en missriktad
              socialistisk analys. Jag tycker att det närmast är pinsamt att
              man inte ens kan prestera detta i vår tid. Genom att inte öppna
              denna tjänstesektor tillåter ni att ett verkligt pigjobb och en
              verklig underklass skapas utan medborgarskap, utan sociala rättigheter
              och utan socialt skyddsnät. De finns där ute, och det är den här
              verkligheten som ni måste se och göra någonting åt.
            </seg>
          </u>
          <note type="speaker" n="52e24d08">
            Anf. 80 JÖRGEN JOHANSSON (c):
          </note>
          <u who="Q5886707" xml:id="i-778b6888238e81b8-0" n="e5008ecd">
            <seg n="6e2111f5">
              Herr talman! Vi i Centerpartiet har inte något att invända mot
              principen om en skattereduktion för byggnadsarbeten i bostadshus.
              Vad som däremot kan kritiseras, och det görs också i det särskilda
              yttrandet, är regeringens hantering av ärendet. För att få de
              snabba medieklippen skulle det gå fort i samband med vårpropositionen,
              och det var olyckligt. Såväl regelverk som beslut skulle kunna
              ha tagits före sommaren om förslaget hade varit mer planerat och
              berett.
            </seg>
            <seg n="171e25d8">
              Jag skulle vilja ställa en direkt fråga till regeringen och stödpartierna.
              Det skulle vara intressant att få höra av någon av regeringsrepresentanterna
              vad Boverket och Skatteverket ska utvärdera utifrån ett genus-
              och jämställdhetsperspektiv på det här området. Det gäller alltså
              ROT-tjänsterna. Vilka parametrar ska man se över? Jag förmodar
              att man har tänkt sig en fördjupning av genusperspektivet. Detta
              är intressant eftersom propositionens andra del har en tydlig
              genusinriktning. Men där säger regeringsalliansen nej, vilket
              förvånar då utskottets majoritet hävdar att det är värdefullt
              att regeringen tar initiativ på genus- och jämställdhetsområdet
              vad gäller ROT-bidrag. Men det gäller inte där den verkliga genusfällan
              finns, nämligen i hemmen, i hushållen.
            </seg>
            <seg n="67e2077d">
              Möjlighet till skattereduktion för hushållstjänster ger kvinnor,
              för det är oftast kvinnor, möjlighet till utveckling i sitt arbetsliv,
              möjlighet till företagande och möjlighet till mer tid för familjen.
              Till detta säger regeringen tillsammans och stödpartierna nej.
            </seg>
            <seg n="1fbdb52a">
              En skattereduktion skulle, i likhet med ROT-avdraget, driva utvecklingen
              mot hållbar tillväxt, full sysselsättning och trygg välfärd. Till
              detta säger regeringen och stödpartierna nej.
            </seg>
            <seg n="8712d6e4">
              Kvinnor i högspecialiserade befattningar skulle kunna utöva sitt
              yrke mer effektivt. De skulle ges möjlighet att göra karriär på
              ett bättre sätt än i dag.
            </seg>
            <seg n="8fcd7de0">
              Att säga nej till skattereduktion för hushållsnära tjänster är
              alltså att hålla tillbaka många kvinnors utveckling och avancemang
              i yrkeslivet. Det gynnar knappast genus- och jämställdhetsperspektivet,
              som regeringen och stödpartierna säger sig företräda.
            </seg>
            <seg n="4093c6d1">
              Herr talman! Utifrån ett genusperspektiv ser jag det som naturligt
              att yrka bifall till reservation nr 2.
            </seg>
          </u>
          <note type="speaker" n="e8e6e7e5">
            Anf. 81 LENNART AXELSSON (s):
          </note>
          <u who="Q5563036" xml:id="i-07f3f90cd34899ef-0" n="3667f6d9" next="i-4408d6298951c4d8-0">
            <seg n="70f5aca3">
              Herr talman! Till skillnad från Ulf Sjösten tänker jag ägna mig
              en stund åt det som är det egentliga innehållet i dagens ärende.
              Sedan kommer jag förmodligen att få kommentera en del av det övriga
              också.
            </seg>
            <seg n="477abf55">
              Ulf Sjösten nämnde ordet könsneutral i sitt anförande. Jag skulle
              gärna vilja ha en liten förklaring till det i en förmodad kommande
              replikväxling.
            </seg>
            <seg n="67c4c7ab">
              Anna Grönlund Krantz pratade om fönsterkantsmålning och fönsterputs.
              Jag tycker att det tyder på att man inte riktigt har förstått
              skillnaden mellan en konjunkturpolitisk insats och en mera beständig
              insats. Det är inte någon större vits med att ha en tidsbegränsad
              fönsterputsinsats under ett halvår eller något sådant. Det leder
              varken till flera jobb eller något annat positivt.
            </seg>
            <seg n="c0188ac8">
              Jag undrar också om samtliga borgerliga har missat det TT-meddelande
              som kom i dag och där det redovisas att svart städhjälp, som det
              ser ut i dag, oftast anlitas av högavlönade i storstäder. I Norrland
              finns det däremot knappast någon sådan marknad över huvud taget.
              De förslag som man i en del fall högljutt pläderar för skulle
              alltså ha en regionalpolitiskt dålig träffbild.
            </seg>
            <seg n="22d6a78e">
              Per Landgren, som jag naturligtvis tänker på i första hand när
              jag pratar om högljuddheten, talar med en hög stämma och använder
              ganska många ord för att förklara att han inte riktigt förstår
              vad ärendet handlar om. Det rör sig om en konjunkturpolitisk insats
              som vi hoppas ska ge flera jobb framöver.
            </seg>
            <seg n="bed5ff0f">
              Jörgen Johansson slutligen funderade kring varför regeringen
              och även utskottsmajoriteten tycker att man ska göra en utvärdering
              av den insats som föreslås. Det är helt enkelt så att utskottet
              och riksdagen i övrigt har sagt att regeringen ska göra de här
              insatserna och även liknande insatser i framtiden. Genusaspekten
              tänker jag återkomma till.
            </seg>
            <seg n="50ced64b">
              Herr talman! I Företagsaktuellt, ett nyhetsblad som ges ut till
              företagare, kunde man nyligen läsa rubriken Klart med ROT-avdrag.
              Det skrevs efter det att en majoritet av skatteutskottets ledamöter
              tidigare i höst sagt ja till det förslag som regeringen aviserade
              redan i 2004 års vårproposition. Samtidigt skriver man också att
              riksdagen förväntas fatta ett beslut den 20 oktober, alltså i
              dag. Senare i dag kommer vi att få se om nyhetsbladets antagande
              besannas, och mycket tyder väl på det.
            </seg>
            <seg n="dfcc0c74">
              För den helt oinvigde måste naturligtvis beteckningen ROT-avdrag
              uppfattas som något helt obegripligt. Det kan likaväl som om något
              annat handla om kostnader som man haft för en rotfyllning.
            </seg>
            <seg n="3e8d17a4">
              Nu förutsätter jag i alla fall att alla som befinner sig i den
              här salen vet att det handlar om något helt annat. Fredrik Olovsson
              har på ett förtjänstfullt sätt redogjort för det här tidigare,
              men det skadar kanske inte att även jag går i lite grann på vad
              förslaget konkret innebär.
            </seg>
            <seg n="2ac7ceaa">
              ROT står för reparation, ombyggnad och tillbyggnad, och förslaget
              ska ses i ljuset av en spirande konjunkturuppgång, en uppgång
              som tyvärr inte ger de nya jobb som vi har önskat. Kan vi med
              den här åtgärden få i gång arbeten inom byggsektorn, så drar det
              i sin tur med sig ytterligare arbetstillfällen. Man brukar säga
              att varje jobb inom den sektorn genererar ytterligare tre inom
              andra områden.
            </seg>
            <seg n="f5846952">
              Utformningen av förslaget bygger i stort på de erfarenheter som
              finns från tidigare genomförda försök 1993 och 1996. Konkret innebär
              det att man får dra av 30 % av arbetskostnaden, däremot inte kostnader
              för material, upp till en gräns vid 10 500 kr för småhus och 5
              000 kr för privata bostadsrätter. För hyreshus finns en valmöjlighet
              mellan det högsta av beloppen 20 000 kr eller tre gånger 2004
              års fastighetsskatt för bostadsdelen. Arbetskostnaden måste dessutom
              överstiga 2 000 kr, och den som utför jobbet måste ha F-skattsedel.
            </seg>
          </u>
          <note n="c8c0b48d">
            Formellt träder reglerna i kraft den 1 november, om riksdagen
            så beslutar, men de gäller för arbeten som utförs under perioden
            den 15 april 2004 till den 30 juni 2005.
          </note>
          <u who="Q5563036" xml:id="i-4408d6298951c4d8-0" n="3667f6d9" prev="i-07f3f90cd34899ef-0">
            <seg n="f7c0a1a9">
              Regeringen har i budgetpropositionen beräknat kostnaden för 2004
              till 1,4 miljarder och totalt för perioden till 2,4 miljarder
              kronor.
            </seg>
            <seg n="df9f7d7e">
              Herr talman! Visst hade det varit en stor fördel om riksdagen
              för att undanröja all osäkerhet om innehållet i förslaget kunnat
              fatta beslut i ärendet före sommaren och naturligtvis helst innan
              det trädde i kraft, men det har av praktiska skäl varit svårt
              att åstadkomma.
            </seg>
            <seg n="e6c54962">
              Det är också viktigt, vilket Jörgen Johansson lite grann var
              inne på, att vi betonar att regeringen har aviserat att man, i
              enlighet med skatteutskottets och riksdagens tidigare begäran,
              tänker ge Boverket tillsammans med Skatteverket i uppdrag att
              analysera, följa upp och utvärdera de nu föreslagna åtgärderna
              dels ur arbetsmarknadssynpunkt, dels ur ett genus- och jämställdhetsperspektiv.
              Utskottet menar att det här är ett viktigt arbete och att det
              också är angeläget att det snarast kommer i gång.
            </seg>
            <seg n="e18be62d">
              Herr talman! Det finns två reservationer, dels en från Folkpartiet
              där det yrkas på att propositionen avslås, dels en från samtliga
              borgerliga partier med en begäran om ett tillkännagivande till
              regeringen om en mer omfattande skattelättnad. Samma partier har
              dessutom avlämnat ett särskilt yttrande.
            </seg>
          </u>
          <note n="ff5ff694">
            Lagrådet har haft vissa synpunkter bland annat rörande EG-rättens
            statsstödsregler, och utskottet har gjort förändringar i regeringens
            förslag i enlighet med dessa regler.
          </note>
          <note n="05417033">
            Jag yrkar bifall till utskottets förslag och avslag på samtliga
            reservationer.
          </note>
          <note type="speaker" n="40e18e1a">
            Anf. 82 ANNA GRÖNLUND KRANTZ (fp) replik:
          </note>
          <u who="Q4767056" xml:id="i-ee2566f534795cbf-1" n="2c2149dd">
            <seg n="4ed64691">
              Herr talman! Vissa saker som Lennart Axelsson tar upp i sitt
              anförande måste jag få kommentera något. Att norrlänningar köper
              svarta städtjänster i mindre utsträckning än stockholmare är kanske
              inte så konstigt eftersom norrlänningar är betydligt mer ärliga
              än stockholmare i allmänhet. Dessutom är det väl så att om man
              skulle gå ut och köpa tjänsterna på den öppna marknaden, skulle
              man knappast ha råd heller, så det är väl inte något anmärkningsvärt.
            </seg>
            <seg n="a5b5c86b">
              Däremot kan man i undersökningen jag gissar utan att ha hunnit
              läsa TT-meddelandet att det är fråga om samma undersökning se
              att 3 % av svenskarna i hela riket köper svarta hushållstjänster
              och 8 % av stockholmarna. Jag skulle vilja påstå att det ändå
              är en betydande marknad.
            </seg>
            <seg n="c22783e7">
              En annan sak som Lennart Axelsson tar upp är om detta är en konjunkturpolitisk
              åtgärd. Jag måste säga att jag trodde att vi för länge sedan hade
              lämnat den typ av konjunkturpolitik som består av sådana här kortsiktiga
              åtgärder. När jag undervisade på Luleå tekniska universitet innan
              jag kom in i riksdagen lärde vi studenterna att keynesiansk konjunkturpolitik
              inte längre fungerar. Det måste vara mycket bättre att införa
              den här typen av lättnader för branscher som har svårt att klara
              sig med det skattetryck som vi har i dag och göra dessa lättnader
              permanenta.
            </seg>
            <seg n="aaddbff4">
              Jag skulle vilja ställa frågan hur det kommer sig att man inte,
              när man ser att det finns ett problem i dag, har för avsikt att
              försöka ta sig an det här problemet även i framtiden och permanentar
              en skattelättnad för hushållens köp av ROT-tjänster?
            </seg>
          </u>
          <note type="speaker" n="d39bf399">
            Anf. 83 LENNART AXELSSON (s) replik:
          </note>
          <u who="Q5563036" xml:id="i-a478365d45eb5632-0" n="3667f6d9">
            <seg n="2d747594">
              Herr talman! Till skillnad från Anna Grönlund Krantz har jag
              inte undervisat på någon teknisk skola. Däremot har jag fått klart
              för mig att det inte är bra att man har olikformigheter när det
              gäller olika sorters system, och det gäller även det här, som
              jag ser det. Det vore fel att lyfta ut en del av näringslivet
              och säga: Ni är subventionerade men de andra är det inte. Då skulle
              man förmodligen få en överströmning av anställda från ett område
              till ett annat, och det tror jag inte vore bra.
            </seg>
            <seg n="db8f2027">
              Jag är tjänstledig från en tjänst som vårdare på ett gruppboende
              hemma i Nora, och det är ju en verksamhet som är väldigt beroende
              av att vi använder skattepengarna på ett klokt sätt. Vi kan titta
              på Finland, som har varit ett återkommande exempel i de tidigare
              anförandena. Där finns en forskare som heter Taija Härkki, som
              i höst ska lägga fram en rapport om det här. I en artikel i Dagens
              Industri nyligen säger hon att en miljon finländare gjorde skatteavdrag
              för hushållstjänster för mellan 500 och 600 miljoner euro förra
              året. Om man översätter de här siffrorna till svenska förutsättningar
              skulle det innebära ett skattebortfall på ca 10 miljarder kronor
              för våra gemensamma möjligheter att skapa välfärd.
            </seg>
            <seg n="5849bcc6">
              Det finns en hel del revor i välfärden sedan 90-talets kris som
              vi skulle behöva fylla upp nu. Jag tycker att det är ett bekymmer
              om Anna Grönlund Krantz ser att man kan använda pengarna på ett
              sådant sätt som hon föreslår, när vi har andra saker som vi skulle
              vilja satsa dem på. Tycker inte Anna Grönlund Krantz också att
              det här är ett problem ur hennes synvinkel?
            </seg>
          </u>
          <note type="speaker" n="616a665b">
            Anf. 84 ANNA GRÖNLUND KRANTZ (fp) replik:
          </note>
          <u who="Q4767056" xml:id="i-ee2566f534795cbf-2" n="2c2149dd">
            <seg n="6087ecf6">
              Herr talman! Självklart ska vi hushålla med de skatteresurser
              vi har. Men jag förstår inte riktigt Lennart Axelssons resonemang.
              Först säger han att det här är en marknad som inte finns, vilket
              han sade från talarstolen, och sedan säger han att om man börjar
              skattesubventionera en marknad som inte finns så tappar man skatteintäkter.
              Den ekvationen kan ju knappast gå ihop.
            </seg>
            <seg n="55aec89b">
              Från borgerligt håll är vi helt inne på att om vi får införa
              de avdrag för hushållstjänster som vi vill införa så kommer vi
              också att få ett skattetapp på den marknad där ni i dag inför
              ROT-avdrag, men det kommer aldrig att bli den storleksordningen.
              I slutändan kommer det alltså att bli många sköna pengar till
              finansministern att samla in i skattkistan. Det handlar helt enkelt
              om att stimulera en marknad där folk faktiskt jobbar svart i dag
              och vi inte får in ett öre i skatt.
            </seg>
            <seg n="60dd8383">
              Jag tycker ändå att det här är lite intressant. Socialdemokrater
              i Finland det var ju inte en socialdemokratisk regering, utan
              de satt i en koalitionsregering ser att det här faktiskt gör att
              man lättar upp för en helt ny marknad. Förvisso införde man det
              som ett tidsbegränsat projekt från början för att se vad det ledde
              till, men när man sedan såg de positiva effekterna var man beredd
              att genomföra det här som en permanent skattesänkning för hushållen.
            </seg>
            <seg n="c1223c50">
              Jag vill sträcka ut en hand nu till Lennart Axelsson och Socialdemokraterna.
              Från borgerlighetens håll vill vi ju ha det här som ett permanent
              skatteavdrag, och det är ju också därför vi har yrkat avslag på
              propositionen som den ser ut nu. Men jag vill som sagt sträcka
              ut en hand. Om vi skulle införa ett ROT-avdrag som gällde samtliga
              hushållstjänster det måste förstås heta något annat då och det
              bara vore temporärt, tidsbegränsat, är ni då beredda att testa
              en sådan sak? Det kostar ju ingenting.
            </seg>
          </u>
          <note type="speaker" n="4bcab074">
            Anf. 85 LENNART AXELSSON (s) replik:
          </note>
          <u who="Q5563036" xml:id="i-a478365d45eb5632-1" n="3667f6d9">
            <seg n="95171278">
              Herr talman! Jag vet inte om vi kanske pratar förbi varandra
              lite. När det gäller den marknad jag pratar om är det ju trots
              allt en byggmarknad som vi i dag föreslår att vi ska ha en tidsbegränsad
              insats för. Om jag fattade Anna Grönlund Krantz rätt föreslog
              man även i den delen något beständigt. Då måste man väl ändå konstatera
              att marknaden finns.
            </seg>
            <seg n="b76b5723">
              När det gäller Finland, återigen, tycker jag att man ska titta
              på den syn som Jämställdhetsombudsmannen har på frågan i allmänhet,
              men också när det gäller det försök som har gjorts i Finland och
              permanentningen av det. Han säger nej till skattesubventionering
              av hushållstjänster och menar att det här går tvärtemot något
              som kvinnor har kämpat för i årtionden, alltså att Anna Grönlund
              Krantz och jag skulle dela på hushållssysslorna rakt av om det
              nu var så att vi befann oss i den situationen! Han anser dessutom
              att problemet med skattesubventionen inom det här området är att
              männen kan köpa sig fria från den här delen av jobbet genom att
              anställa en annan kvinna, som förmodligen i sin tur inte har råd
              att göra samma sak i nästa steg, alltså att låta någon komma hem
              till henne och städa. Även om jag noterade särskilt att Anna Grönlund
              Krantz inte pratade om könsaspekterna på samma sätt som flera
              av de andra så måste hon väl ändå uppleva det som ett bekymmer.
              Jag har tidigare förstått att hon jobbar väldigt aktivt för att
              det ska bli ökad jämställdhet mellan män och kvinnor.
            </seg>
          </u>
          <note type="speaker" n="96e74f00">
            Anf. 86 ULF SJÖSTEN (m) replik:
          </note>
          <u who="Q6179028" xml:id="i-846eb2609a81516a-1" n="1a2e0a7f">
            <seg n="32d409d7">
              Herr talman! Lennart Axelsson talade om en konjunkturpolitisk
              insats. Jag tyckte precis som Anna Grönlund Krantz att man kände
              en fläkt från fornstora socialdemokratiska dagar. Det var inte
              helt angenämt, faktiskt.
            </seg>
            <seg n="439e175f">
              Vad vi i de borgerliga partierna vill ha är ju över tid beständiga
              insatser, Lennart Axelsson. Det behöver vi i det här landet. Vi
              vill göra svarta jobb vita på en marknad som definitivt finns
              tro mig: Den finns, Lennart Axelsson!
            </seg>
            <seg n="d4b332d5">
              Min första fråga till Lennart Axelsson gäller just det här med
              konjunkturpolitisk insats. Jag vill att han utvecklar det lite
              grann.
            </seg>
            <seg n="f22aa18d">
              Sedan är det många av oss här som tycker att det här förslaget
              inte är komplett. Det har ju framgått av debatten hittills. Min
              andra fråga till Lennart Axelsson är: Varför saknas det då förslag
              om hushållstjänster i sin helhet i det här förslaget som skulle
              bidra till att göra det här bättre ur jämställdhetssynpunkt men
              också ge Sveriges tillväxt en nödvändig och välbehövlig knuff
              framåt? Då bortser jag från argumenten om klassamhälle och pigjobb.
              Jag tar mig friheten att bortse från dem. Vad är orsaken, Lennart
              Axelsson, till att det inte är med?
            </seg>
          </u>
          <note type="speaker" n="92a8d2ea">
            Anf. 87 LENNART AXELSSON (s) replik:
          </note>
          <u who="Q5563036" xml:id="i-a478365d45eb5632-2" n="3667f6d9">
            <seg n="9b2082b4">
              Herr talman! Den första frågan tycker jag nog är ganska enkel
              att besvara, och jag tycker att den tydliggörs ganska väl i betänkandet
              också. Det handlar om en konjunkturpolitisk insats som är tidsbegränsad
              under en period där vi ser att det behövs stimulans för att få
              fart på antalet nya jobb i Sverige. Jag förstår inte riktigt varför
              Ulf Sjösten inte har förstått just den delen.
            </seg>
            <seg n="9b65145d">
              När det gäller den andra biten har vi en väldigt stor majoritet
              inom det socialdemokratiska partiet beträffande synen på skattesubventionerade
              hushållstjänster. Vi anser att det inte är att använda pengar
              väl att lägga ut dem på just den här typen av insats.
            </seg>
            <seg n="5e3c1f06">
              Jag noterar också att det normalt brukar vara så att borgerliga
              politiker, kanske framför allt moderater, tycker att man ska hålla
              fingrarna ifrån saker och ting. Man ska inte lägga sig i som politiker,
              och helst ska man inte vara så många heller, brukar det heta.
              Men i det här fallet väljer Ulf Sjösten att tala sig varm för
              att man ska lägga sig i när det gäller arbetsmarknadens uppbyggnad
              och favorisera en del av arbetsmarknaden framför andra, och jag
              har lite svårt att förstå att man inte ser problematiken med det.
            </seg>
          </u>
          <note type="speaker" n="552ec6e3">
            Anf. 88 ULF SJÖSTEN (m) replik:
          </note>
          <u who="Q6179028" xml:id="i-846eb2609a81516a-2" n="1a2e0a7f">
            <seg n="26cd41bd">
              Herr talman! Jag tackar för det svaret men tycker att det var
              lite tunt.
            </seg>
            <seg n="70b86e36">
              Lennart Axelsson säger att det inte är att använda pengar väl
              att lägga ut dem på just det här, och min fråga blir densamma
              igen: Varför inte då? Varför är inte detta väl använda pengar?
              Vi har ju pekat på ett antal positiva effekter av en sådan här
              reform. Varför är detta dåligt använda pengar enligt dig och Socialdemokraterna,
              Lennart Axelsson? Går det att få ett svar på det, tro?
            </seg>
          </u>
          <note type="speaker" n="7848a8a4">
            Anf. 89 LENNART AXELSSON (s) replik:
          </note>
          <u who="Q5563036" xml:id="i-a478365d45eb5632-3" n="3667f6d9">
            <seg n="d6a8cc14">
              Herr talman! Jag ska göra ett försök.
            </seg>
            <seg n="c2480707">
              Vi är, till skillnad från Moderaterna, inte beredda att låta
              svaga grupper betala insatser som man vill genomföra. Vi har sett
              budgetförslag som ni nyligen har lagt där man tar pengar från
              dem som är sjuka och arbetslösa för att göra reformer av allehanda
              slag.
            </seg>
            <seg n="af6c05da">
              Det här kan man se som att man tar pengar från de här grupperna
              och lägger dem på friska människor med arbete för att de ska få
              billigare städhjälp hemma. Det vänder vi oss emot. Vi vill inte
              ha ett sådant samhälle. Vi vill använda de pengar som finns tillgängliga
              för den gemensamma sektorn för att göra välfärden bättre för alla,
              inte för en liten grupp.
            </seg>
          </u>
          <note type="speaker" n="efa44a47">
            Anf. 90 PER LANDGREN (kd) replik:
          </note>
          <u who="Q4355135" xml:id="i-f0d411a6d2ce91e4-1" n="8549a652">
            <seg n="0f41dba6">
              Herr talman! Här anstränger man sig och läser propositioner och
              utskottsbetänkanden och följer med i processen och försöker föra
              en diskussion, och det man får höra är att man är för högljudd.
              Det är allt. Det kan väl hända. Men det finns ju anledning att
              hetsa upp sig lite när inte allt är som det ska. Om det är allt
              som Lennart Axelsson kan säga om mitt anförande är det synd att
              han bara fastnar på formen. Det är ju en ganska trivial sak.
            </seg>
            <seg n="c00ab0a7">
              Jag har sagt att det är bra att vi nu med det här förslaget stimulerar
              arbete, företagande och konsumtion. När Lennart Axelsson skjuter
              in sig på att det är en tillfällig konjunkturpolitisk åtgärd verkar
              det som om Socialdemokraterna, eller i varje fall Lennart Axelsson,
              inte förstår att en tillfällig konjunkturpolitisk åtgärd faktiskt
              kan öppna en insikt om att en förlängd sådan, kanske en permanent
              sådan, kan göra att den här kakan, det vill säga den svenska ekonomin,
              blir större. Det kan göra att förutsättningarna för svensk välfärd
              ökar.
            </seg>
            <seg n="cd6a44b5">
              Det handlar om att kakan blir större. Ni verkar vilja hålla den
              ganska liten. Den ska inte få växa till. Av den orsaken blir fördelningen
              sämre.
            </seg>
            <seg n="fbb5dcdc">
              Jag har bara frågat varför vi ska ha så kort begränsad tidsperiod.
              Jag frågade också: Vill du, Lennart Axelsson, att byggnadsarbetarna
              ska förlora sina jobb igen efter den 30 juni?
            </seg>
            <seg n="ec4c5889">
              Jag hade en formell invändning mot själva hanteringen. Vi har
              ju inte ens kunnat förbättra propositionen materiellt eftersom
              vi var bakbundna. Detta ska ju gälla retroaktivt.
            </seg>
          </u>
          <note type="speaker" n="90f16423">
            Anf. 91 LENNART AXELSSON (s) replik:
          </note>
          <u who="Q5563036" xml:id="i-a478365d45eb5632-4" n="3667f6d9">
            <seg n="619c3dc6">
              Herr talman! Jag tycker att kritiken har visst fog när det gäller
              hanteringen. Det hade varit bättre om vi hade haft ett beslut
              framme mycket tidigare. Eftersom det här var en del av vårpropositionen
              och ett förslag som skulle gynna en konjunktur som var på väg
              att ta fart, så att man skulle få fler jobb, var det i det läget
              inte möjligt att hitta en hantering som gjorde att vi kunde fatta
              ett beslut redan före sommaren.
            </seg>
            <seg n="24b602f5">
              Jag beklagar att det inte gick. Vi gjorde vad vi kunde, men tyvärr
              nådde vi inte ända fram.
            </seg>
            <seg n="4e84ec52">
              Vi fattade däremot av de här skälen ett beslut som inte är så
              vanligt, nämligen att redan under öppningen i höst ha ett utskottsmöte
              bara för att skynda på hanteringen.
            </seg>
            <seg n="e0ec1157">
              Varför vill vi inte satsa på en mer beständig stimulans av de
              här områdena? Vi tycker att det är klokt att man under en begränsad
              tid gör insatser för att få i gång konjunktur och arbeten inom
              de här sektorerna eftersom de i sin tur har effekten att generera
              nya jobb inom andra områden. Det är en klok åtgärd i början på
              en konjunktur. Däremot tycker vi inte att det vore klokt att man
              beständigt skulle gynna en sektor gentemot andra.
            </seg>
            <seg n="0dbcbf1d">
              Vi står fast vid det.
            </seg>
            <seg n="021ff438">
              Sedan gäller det det som jag har varit inne på vid de andra replikskiftena.
              De pengar som vi har tillgängliga för samhället tycker vi inte
              bör användas på ett sätt som de borgerliga partierna tydligen
              är ense om.
            </seg>
          </u>
          <note type="speaker" n="6dc69718">
            Anf. 92 PER LANDGREN (kd) replik:
          </note>
          <u who="Q4355135" xml:id="i-f0d411a6d2ce91e4-2" n="8549a652">
            <seg n="382a040b">
              Herr talman! Lennart Axelsson säger att man står fast. Kan du
              inte i alla fall ägna sista repliken åt att bemöta de tre påståenden
              som jag gjorde? Jag inbjöd er att rätta till om jag hade fel.
            </seg>
            <seg n="39a265bd">
              Först gällde det att det faktiskt finns något som kan liknas
              vid en underklass i form av pigarbeten. Jag pekade på de utländska
              kvinnorna, oftast, som kommer hit. Vi har öppna gränser nu, inte
              minst mot Baltikum. De behöver få del av en utveckling som lyfter
              deras ekonomi. Finns inte den problematiken?
            </seg>
            <seg n="f476ed88">
              Om den finns vad vill ni göra? Handlar det bara om att lagföra
              människor som ändå har behov av hushållsnära tjänster. Vad ska
              ni göra åt det?
            </seg>
            <seg n="6c36d6f5">
              Var finns er analys? Även ur ett genusperspektiv är analysen
              fullständigt obefintlig. Den nämns inte ens. Man kan inte ha en
              analys och blunda för verkligheten, eller tro att det är en trovärdig
              analys.
            </seg>
            <seg n="1319fba3">
              Min andra fråga var om det inte skulle innebära en stolthet och
              en självkänsla om man gör ett arbete legitimt. Du kan väl knappast
              förneka att det inte handlar om eviga arbeten eller sysselsättningar,
              utan något som man går in i tillfälligt. Man kanske inleder någon
              form av verksamhet. Man kanske är ung och sedan går vidare till
              något annat.
            </seg>
            <seg n="0d2a88b4">
              Min tredje fråga gällde det problem som barnfamiljer faktiskt
              har att hinna med, att få kvalitet i tiden med barn och med nära
              och anhöriga.
            </seg>
            <seg n="b7bad5f1">
              Det var saker som jag försökte problematisera, och så säger du
              att Landgren är så högljudd.
            </seg>
          </u>
          <note type="speaker" n="c0b58e2e">
            Anf. 93 LENNART AXELSSON (s) replik:
          </note>
          <u who="Q5563036" xml:id="i-07f3f90cd34899ef-1" n="3667f6d9" next="i-4408d6298951c4d8-1">
            <seg n="7d4ea051">
              Herr talman! Ja, Landgren var högljudd. Jag bara konstaterade
              det.
            </seg>
          </u>
          <note n="8cf61969">
            (PER LANDGREN (kd): Spelar det någon roll?)
          </note>
          <u who="Q5563036" xml:id="i-4408d6298951c4d8-1" n="3667f6d9" prev="i-07f3f90cd34899ef-1">
            <seg n="7c580e54">
              (TALMANNEN: Lennart Axelsson har ordet)
            </seg>
            <seg n="154861de">
              När det gäller pigarbete är det klart att det finns ett problem
              kring att människor använder sig av arbetskraft som inte har det
              skydd som Per Landgren pratade om i sitt anförande. Visst är det
              så. Vi menar inte att man ska subventionera de jobben för att
              komma åt detta, utan vi vill att man ska hantera denna ekonomiska
              brottslighet på samma sätt som man försöker hantera annan ekonomisk
              brottslighet, alltså via kontroller och liknande.
            </seg>
            <seg n="c77aefd4">
              Den inställningen tror jag är ganska känd sedan förut. Där har
              vi inte ändrat åsikt.
            </seg>
            <seg n="5e74d855">
              Jag kan inte låta bli att fundera lite kring genusperspektivet.
              Om det nu vore så att det fanns fler kvinnor i byggbranschen eller
              fler män i städbranschen, skulle det här inte vara något problem
              längre då? Skulle det vara en fråga med helt annan inriktning
              än i dag?
            </seg>
            <seg n="0c94c0c2">
              Det handlar ju, tycker jag, om att cementera uppfattningarna
              att vissa jobb är manliga och andra är kvinnliga. Det blir effekten
              av det resonemang som förs.
            </seg>
            <seg n="49fbf0a5">
              Jag vet inte om jag missade någon fråga. Vi kanske får möjlighet
              att återkomma vid något annat tillfälle.
            </seg>
          </u>
          <note type="speaker" n="f143627a">
            Anf. 94 JÖRGEN JOHANSSON (c) replik:
          </note>
          <u who="Q5886707" xml:id="i-778b6888238e81b8-1" n="e5008ecd">
            <seg n="0a4a2b5d">
              Herr talman! Regeringen och stödpartierna har en strävan att
              få en positiv framtoning i genusfrågan. Jag tycker att den flagnar
              något. Det som händer i samhället i dag är att man inför stopplagar
              i vården som förhindrar kvinnors utveckling, man säger nej till
              hushållsnära tjänster som förhindrar kvinnors utveckling. Samtidigt
              säger man ja till genusperspektivet. Som jag ser det går det inte
              ihop. Det kanske är dags att skapa en strategi för hur man ska
              kunna få till stånd en reell målsättning på genussidan inom socialdemokratin
              och stödpartierna. Som man agerar nu är man, som jag ser det,
              på villovägar.
            </seg>
            <seg n="a70a6713">
              Men jag fick inte svar på den fråga jag ställde i mitt inledningsanförande.
              Jag sitter själv i Boverkets styrelse. Boverket ska nu utreda
              hur detta gynnar jämställdheten och genusperspektivet. Jag vet
              inte vilka parametrar man har tänkt sig. Det är ju byggmarknaden
              vi pratar om. Är det hur många kvinnor som är sysselsatta inom
              ROT-jobben? Är det om man skapar mer lättstädade miljöer? Vad
              är det för någonting vi ska utvärdera? Det måste ju ändå ha funnits
              en tanke om vad man ska göra analysen ikring eftersom det är Boverket
              som får uppdraget tillsammans med Skatteverket. Jag skulle vilja
              ha en utveckling i den här frågeställningen.
            </seg>
          </u>
          <note type="speaker" n="de76f791">
            Anf. 95 LENNART AXELSSON (s) replik:
          </note>
          <u who="Q5563036" xml:id="i-a478365d45eb5632-5" n="3667f6d9">
            <seg n="3b1102b2">
              Herr talman! Jag är helt säker på att när Boverket väl får uppgiften
              kommer det att framgå med all tydlighet vad uppdraget innebär.
              Det är också någonting som riksdagen har gett regeringen i uppdrag
              sedan tidigare. Jag försökte ge det svaret tidigare i mitt anförande.
              Men det är råder ingen som helst tvekan om att det kommer att
              finnas en tydlighet i uppdraget när detta väl är framlagt.
            </seg>
          </u>
          <note type="speaker" n="753db756">
            Anf. 96 JÖRGEN JOHANSSON (c) replik:
          </note>
          <u who="Q5886707" xml:id="i-778b6888238e81b8-2" n="e5008ecd">
            <seg n="ece9226d">
              Herr talman! Som det är utformat nu är det något flummigt, om
              jag uttrycker det lite försiktigt.
            </seg>
            <seg n="30d22ad9">
              Jag skulle vilja vidga frågan till diskussionen kring konjunkturpolitiska
              åtgärder. Boverket gjorde i mitten av 90-talet en utredning av
              de ROT-bidrag som var införda under perioden 19841994. Man kom
              då fram till att dessa satsningar var negativa eftersom de gjordes
              utifrån ett konjunkturperspektiv. Bland annat kom man fram till
              att de hyresgäster som drabbades av ROT-åtgärderna kände sig maktlösa
              och överkörda. Målsättningen var då bland annat att minska segregationen,
              vilket misslyckades. Boverkets entydiga besked till regeringen
              var att ROT-bidrag bör vara en bestående satsning och inte ses
              som ett styrinstrument i svåra tider.
            </seg>
            <seg n="a682f9ec">
              Min fundering är då: Varför tar man inte till sig de erfarenheter
              som statliga verk ger regeringen vid den här typen av insatser?
            </seg>
          </u>
          <note type="speaker" n="e4c1f428">
            Anf. 97 LENNART AXELSSON (s) replik:
          </note>
          <u who="Q5563036" xml:id="i-a478365d45eb5632-6" n="3667f6d9">
            <seg n="9374be81">
              Herr talman! Jag tycker att jag i ett antal repliker har försökt
              gå in på just den delen. Vi tycker inte att det är bra att man
              lyfter ut en viss liten del av näringslivet och säger: Ni får
              ett försteg framför andra. Jag kan inte ge något annat svar på
              just den frågan.
            </seg>
            <seg n="44a32eff">
              Däremot skulle jag lite grann vilja gå tillbaka till det jag
              pratade om i mitt inledningsanförande. Om man inte riktigt vet
              vad ROT är kan man lätt få uppfattningen att det handlar om något
              annat än just reparation, om- och tillbyggnad. Det skulle till
              exempel kunna handla om rotfyllningar i tänderna och avdrag för
              sådant.
            </seg>
            <seg n="ceacfd31">
              Jag skrev under allmänna motionstiden tillsammans med några andra
              en motion kring just de här frågorna. Jag tycker att detta hör
              ihop. Ungefär 10 miljarder, har man sagt, är kostnaden för att
              kunna lyfta in detta med tänderna som en del av kroppen. Tittar
              man på det finska utfallet av avdragsrätten ser man att just 10
              miljarder skulle vara det inkomstbortfall vi i Sverige skulle
              få. Om man gick ut och pratade med folk runtomkring i Sverige,
              speciellt i Norrland av TT-meddelanden att döma, tror jag att
              de allra flesta skulle säga: Jag tycker att ni ska använda de
              här 10 miljarderna till att subventionera mina rotfyllningar i
              stället för att ge städhjälp, för det har jag inte samma behov
              av.
            </seg>
            <seg n="ab31c69a">
              Jag tycker att det är detta den här debatten handlar om i första
              hand.
            </seg>
          </u>
          <note type="speaker" n="221d59c6">
            Anf. 98 MARIE ENGSTRÖM (v):
          </note>
          <u who="Q4946821" xml:id="i-62b96a9b526e27b7-0" n="8fd68bb9">
            <seg n="d2a8f927">
              Herr talman! När jag lyssnar på den här debatten har jag lite
              svårt att förstå om oppositionen tycker att det är bra eller dåligt
              med ROT-avdrag. Jag tycker att man i någon mening har gett uttryck
              för båda delarna.
            </seg>
            <seg n="1875bfc3">
              ROT-avdraget, som ska vara en tidsbegränsad konjunkturåtgärd,
              kom till stånd, anser jag, med anledning av att finansminister
              Bosse Ringholm i våras sade till medierna att det vore lämpligt
              att i detta läge införa ett ROT-avdrag. När man säger så öppet
              har man också lagt en blöt filt över marknaden. Allt stannar upp,
              och man väntar på att beslutet ska fattas.
            </seg>
            <seg n="481a3d36">
              Det är lite grann en bakgrund i den här frågan.
            </seg>
            <seg n="58234031">
              Vi har haft och har ett besvärligt arbetsmarknadsläge. Detta
              är en del av satsningar som har gjorts. Det har också gjorts satsningar
              på kommunsektorn, utbildningsplatser inom arbetsmarknadspolitiken
              och så vidare alltså satsningar som också rör mer traditionellt
              kvinnodominerade yrken. Det tycker jag är viktigt att ha med sig
              i den här diskussionen.
            </seg>
            <seg n="08275886">
              Riksdagens revisorer har tittat på och utvärderat ROT-avdragen,
              och man har framfört kritik. Bland annat menar man att det finns
              för mycket så kallade dödviktskostnader i detta. Det är svårt
              att mäta hur mycket av dessa jobb som ändå skulle ha gjorts däri
              ligger den så kallade dödviktskostnaden. Tanken med att införa
              ett ROT-avdrag är ju ändå att försöka förmå människor att tidigarelägga
              reparationer och underhåll som de ändå skulle ha gjort i ett senare
              skede.
            </seg>
            <seg n="d9df7f5a">
              När det gäller hushållsnära tjänster lyssnade jag väldigt uppmärksamt
              på oppositionens olika argument. Jag försökte skriva ned dem.
              Vi får fler företag, vi får full sysselsättning, vi får fler friska,
              vi får bort svartjobben, unga barnfamiljer utnyttjar detta ute
              i Europa, inte högavlönade det är lite grann av det jag fått ut
              av den här diskussionen.
            </seg>
            <seg n="abd4e5f1">
              Jag har försökt att skaffa information kring vad som händer i
              de länder där man har olika former av subventioner av dessa tjänster.
              Det kan se väldigt olika ut på olika håll. Inget system är likt
              det andra.
            </seg>
            <seg n="7f25ae6b">
              Almega, som organiserar tjänsteföretag, har gett ut en rapport
              där man tittat på Frankrike, Danmark, Finland, Belgien och Tyskland.
              Dessa länder kan sägas sammanfatta de olika skälen till att man
              vill ha reducerad skatt på hushållstjänster. Det handlar om att
              man vill öka sysselsättningen, man vill att svarta jobb ska bli
              vita, man vill öka kvinnors möjlighet att göra karriär och man
              vill ha in fler lågutbildade på arbetsmarknaden ungefär så kan
              man sammanfatta vad de säger i de här länderna.
            </seg>
            <seg n="e052a80f">
              Jag har försökt att hitta utvärderingar. Vad händer till exempel
              i Frankrike? Där har man två system. Dels har man har en skattereduktion
              som hushållen får om de anställer någon, dels får privata och
              offentliga företag erbjuda sina anställda att köpa subventionerade
              tjänster. Jo, i Frankrike har man kunnat påvisa en viss höjning
              av sysselsättningen. Det var framför allt hushåll med högre inkomster
              som utnyttjade systemet. Man har inte lyckats tränga bort svartsektorn.
              Trots att den vita sektorn var billigare än den svarta kunde man
              inte påvisa något resultat där.
            </seg>
            <seg n="3de4996d">
              I Danmark, som har någonting som heter hjemmeserviceordningen
              och som innebär att man ger subvention åt företag, har en utvärdering
              av sysselsättningseffekterna visat att det på sex år, mellan 1994
              och 2000, tillskapades 1 800 heltidsjobb. Det visade sig också
              att hushållens inkomst var avgörande för om man använde den här
              typen av tjänster. Man kunde se en viss förändring i relationerna
              mellan svart och vit marknad. De som skulle köpa tjänsterna tyckte
              många gånger att det ändå var dyrt och krångligt. Danmark har
              ofta bytt system.
            </seg>
            <seg n="65654432">
              Vi vet att Finland i dag lyfts fram i debatten som ett bra exempel.
              Jag har försökt att leta, men jag har ännu inte hittat någon utvärdering
              av förslaget. Det kan ha att göra med att det system som man sjösatte
              i Finland den 1 januari 2003 inte varit i kraft så pass länge
              att det finns någon utvärdering. Det finns siffror som andra har
              nämnt i debatten på hur många som använder sig av systemet och
              vad det kostar statskassan. Lennart Axelsson pratade om ett skattebortfall
              på 10 miljarder kronor.
            </seg>
            <seg n="c463a804">
              I Belgien och Tyskland har man använt sig av olika typer av så
              kallade servicecheckar. I Belgien har man ännu inte utvärderat
              systemet. I Tyskland har man lagt ned systemet med servicecheckar
              därför att det inte var tillräckligt många som var intresserade.
              I stället har man utökat möjligheten att ta så kallade minijobs
              . Det är ett begränsat antal timmar med en begränsad arbetsgivaravgift,
              men den som berörs har ändå olika typer av sjukförsäkringar och
              omfattas också av andra försäkringssystem. Men nu kommer dessa
              minijobs att utökas till att också omfatta hushållsnära tjänster.
              Detta har ännu inte utvärderats.
            </seg>
            <seg n="07598b41">
              Varför gör jag den här genomgången? Jo, det är därför att jag
              tycker att det är svårt att föra en seriös debatt med människor
              som många gånger har en föreställning om hur det skulle kunna
              bli. Låt oss invänta alla utvärderingar och titta ordentligt på
              vad som händer i Europa och sedan ta debatten. Låt oss invänta
              vad som händer och som kommer att hända i Finland och låt oss
              ta en riktig seriös debatt när vi verkligen vet vad det var som
              hände, vilka det var som använde de här tjänsterna och om de skapade
              den sysselsättning som ni säger att det är fråga om.
            </seg>
            <seg n="13fb94e8">
              Om olika branscher ska ha olika skattesystem ser jag också gränsdragningsproblem.
              Jag ser dessutom problem med att minska statens skatteinkomster
              för att kanske subventionera områden som vi inte tycker är de
              viktigaste i samhället på bekostnad av subventioner till de som
              är sköra, de som är svaga och de som är sjuka.
            </seg>
          </u>
          <note n="acc2b275">
            Herr talman! Jag yrkar bifall till förslaget i betänkandet.
          </note>
          <note type="speaker" n="51a87f06">
            Anf. 99 PER LANDGREN (kd) replik:
          </note>
          <u who="Q4355135" xml:id="i-f0d411a6d2ce91e4-3" n="8549a652">
            <seg n="ba459816">
              Herr talman! Jag ska börja med att yrka bifall till reservation
              2, som jag inte gjorde tidigare.
            </seg>
            <seg n="11d3694f">
              Jag vill sedan svara på den första frågan som Marie Engström
              ställde: Bra eller dåligt? Bra. Jag sade just ordet bra i min
              inledning, men att det var otillräckligt och att det var för kort.
            </seg>
            <seg n="5a81af77">
              Sedan måste jag säga en annan sak som är bra, och det är Marie
              Engströms sätt att resonera och försöka gå igenom de erfarenheter
              av de här sakerna som finns i Europa. Jag kan ställa det mot dina
              samarbetspartier. Du har inte dogmatiskt sagt att om vi ska utvidga
              och permanenta hushållsnära tjänster är det i alla världar, under
              alla omständigheter fel utan du vill se vilka erfarenheter vi
              har från annat håll.
            </seg>
            <seg n="53ee21f8">
              Men man skulle kunna se på den erfarenhet som vi redan har, och
              det kan vara lätt att gå till Finland. Där pågår samtidig forskning
              så att säga. Jag läste i Dagens Industri att man i en rapport
              som ska läggas fram under hösten redan nu pekar på att det kanske
              rör sig om ett avdrag för hushållstjänster på 4,55,5 miljarder
              kronor, och det får man dubbla, minst, eftersom man har en nivå
              på 60 %.
            </seg>
            <seg n="2dca237c">
              När du recenserar Frankrike och andra länder hänger det mycket
              på nivåerna om det ska vara populärt eller inte, om det ska nå
              även människor som inte är fullt så bemedlade som de rikaste,
              för de rikaste kan ta de här tjänsterna i anspråk i alla fall.
              Varför inte våga någonting eller i alla fall ligga i startgroparna?
              skulle jag vilja säga. Eller delar du det bestämda nej som Socialdemokraterna
              har redovisat?
            </seg>
          </u>
          <note type="speaker" n="5fba3c8f">
            Anf. 100 MARIE ENGSTRÖM (v) replik:
          </note>
          <u who="Q4946821" xml:id="i-62b96a9b526e27b7-1" n="8fd68bb9">
            <seg n="3c3318fa">
              Herr talman! Jag vågar naturligtvis ta debatten i de här frågorna.
              Det har jag också sagt i mitt anförande. Låt oss debattera! Låt
              oss ta till oss de erfarenheter som finns och debattera dem. Det
              är det vi ska göra i den här kammaren. Politik är liksom inte
              statisk på något sätt. Vi måste naturligtvis utveckla den hela
              tiden.
            </seg>
            <seg n="9dceee57">
              Men när jag ser statistik på att det inte är de lågavlönade kvinnorna,
              att det inte är de ensamstående mammorna, som tar del av de här
              tjänsterna utan att det är familjer med höga inkomster som de
              facto använder de här tjänsterna, får det naturligtvis betydelse
              för mitt ställningstagande. Det är så en debatt måste föras. Det
              är så man utvecklar politiken hela tiden.
            </seg>
            <seg n="63fcc391">
              Görs det försök i Europa måste ju det vara bra för oss, inte
              minst för alla er som hävdar att det här är väldigt bra för sysselsättningen,
              för jämställdheten, för företagandet och så vidare. Det måste
              vara jättebra för er att det faktiskt finns siffror och utvärdering.
              Om vi nu befann oss i den situationen att vi skulle införa ett
              sådant här system skulle vi inte behöva begå de misstagen. Vi
              kan titta på vad andra har gjort. Det måste även Per Landgren
              hålla med om.
            </seg>
          </u>
          <note type="speaker" n="1b7c471c">
            Anf. 101 PER LANDGREN (kd) replik:
          </note>
          <u who="Q4355135" xml:id="i-f0d411a6d2ce91e4-4" n="8549a652">
            <seg n="e756df21">
              Herr talman! Det var en retorisk fråga. Självklart.
            </seg>
            <seg n="cdec95b7">
              Om du nu märker att de lågavlönade, de ensamstående mammorna,
              inte tar del av detta kan man tänka sig minst två handlingsalternativ.
              Antingen säger man att ingen ska få göra det, eller också ordnar
              man till det på något sätt, kalibrerar med parametrarna, så att
              de också kan ta del av det.
            </seg>
            <seg n="7092e64c">
              Vad jag kanske är lite osäker på när det gäller hushållsnära
              tjänster är det jag har försökt att spegla inte minst i barnfamiljernas
              situation. Du har ju redovisat det själv här. Det handlar ju om
              att barnfamiljer, oavsett om de är låg- eller höginkomsttagare,
              har ont om tid. Det är klart att ensamstående mammor och lågavlönade
              kvinnor inte har mer tid till sina barn. Säger du då nej till
              alltihop bara för detta, eller är du beredd att justera så att
              det blir tillgängligt även för dem? Det är en viktig inställningsfråga.
            </seg>
            <seg n="e9d610d4">
              Sedan tänkte jag att jag också skulle fråga Marie Engström om
              utkastet till någon form av klassanalys. Jag kan inte säga att
              jag gjorde någon klassanalys, men verkligheten är väl ändå sådan
              att vi har arbetstagare på den svarta marknaden som kommer nära
              de här pigjobben, den permanenta fattigdomssituation som vi ändå
              vill göra någonting åt. Håller du med mig i den enkla analysen?
              Är du i så fall beredd att göra någonting åt det eller vill du
              som Socialdemokraterna bara att rättsväsendet ska jobba hårdare
              och att vi ska jaga företrädesvis utländska kvinnor och familjer
              som dignar under arbete och tidsbörda och som kanske drastiskt
              tar den här utvägen som en sista nödhjälp?
            </seg>
          </u>
          <note type="speaker" n="f295856a">
            Anf. 102 MARIE ENGSTRÖM (v) replik:
          </note>
          <u who="Q4946821" xml:id="i-62b96a9b526e27b7-2" n="8fd68bb9">
            <seg n="16a3c849">
              Herr talman! När det gäller välfärdssamhället i stort, vem som
              ska kunna ta del av välfärdstjänster och så vidare vill jag peka
              på att vi i de tre samarbetspartierna har jobbat hårt för, och
              till stora delar också lyckats med, att göra satsningar i den
              senaste budgetöverenskommelsen just på kommunsektorn, just på
              barnfamiljer. Det ser jag som den viktigaste insatsen för de grupper
              som jag pratade om förut, där Per Landgren också kastade tillbaka
              frågan till mig om vad jag kan tänka mig att göra för dem. Jo,
              där har vi försökt att göra insatser, och vi kommer att fortsätta
              på den inslagna vägen.
            </seg>
            <seg n="00cf5596">
              Per Landgren pratar om pigor och om att på något sätt befästa
              svartarbete. Problemet är ju att det inte bara är inom den bransch
              som vi diskuterar här som det finns svartjobb. Svartjobb finns
              i dag inom restaurangbranschen till exempel. Det finns inom byggbranschen.
              Det finns inom många andra branscher. Det är ett stort och brett
              samhällsproblem.
            </seg>
            <seg n="1500f406">
              Där jobbar vi för att stävja skattefusk, och det kan man göra
              på många olika sätt. Ett sätt är att ändra attityder till att
              betala skatt. Det är naturligtvis väldigt många människor som
              drabbas, men man får se detta i ett brett perspektiv.
            </seg>
            <seg n="6cb1ffc0">
              Det låter ibland på Per Landgren som att det just är inom branschen
              hushållsnära tjänster som vi har svartarbete. Nej, Per Landgren,
              det här är ett mycket vidare problem.
            </seg>
          </u>
          <note type="speaker" n="534529d1">
            Anf. 103 BARBRO FELTZING (mp):
          </note>
          <u who="Q4859748" xml:id="i-21685ee4f563f54f-0" n="14bc23cf">
            <seg n="4ed0bcd1">
              Herr talman! Jag vill börja med att yrka bifall till förslaget
              i betänkandet. Det ROT-avdrag som införs nu tycker jag är väldigt
              bra. Det började med den borgerliga regeringen en gång. Vi har
              nu tagit över lagstiftningen därifrån med vissa justeringar. Vi
              tycker att ROT-avdraget är bra.
            </seg>
            <seg n="1f2995eb">
              Jag tycker att det var väldigt roligt att lyssna på Marie Engström
              när hon redovisade det här och hur det var ute i Europa med hushållsnära
              tjänster. Det visar också den undersökning som Sifo har gjort
              och som det står om i dagens tidning. Det är bland annat så, som
              du sade tidigare, att det huvudsakligen är välavlönade rika storstadsbor
              som har den svarta städhjälpen. Man visar på en siffra på 8 %
              som har svarat ja i Helsingforssregionen. Det motsvarar 220 000
              personer som har svarat ja. Man tror att den siffran är lite låg.
              Folk vill i allmänhet inte svara att man har svartarbete hemma
              och inte betalar skatt. Det är 3 % i riket i stort och 6 % i storstäderna
              tillsammans. För åtta år sedan när man gjorde undersökningen rörde
              det sig om 3 miljarder kronor för de här svarta tjänsterna.
            </seg>
            <seg n="f969fa06">
              I attitydundersökningarna har man sagt, precis som Marie hänvisade
              till för de utländska försöken, att det är väldigt tydliga skillnader
              mellan höginkomsttagare och låginkomsttagare. Det är höginkomsttagare
              som har den svarta hjälpen. Jag vet inte hur mycket som skulle
              ändras på det om man införde avdrag för de hushållsnära tjänsterna.
              Jag tror faktiskt inte att det skulle ändras.
            </seg>
            <seg n="88ebb3eb">
              Jörgen Johansson sade: Att säga nej till städsubvention är att
              säga nej till kvinnors utveckling i arbetslivet. Jag vet inte
              om Jörgen Johansson menar att man utvecklar städjobben eller att
              man utvecklar de kvinnor som får hjälp med städningen. Jag förstod
              inte riktigt vilket det var.
            </seg>
            <seg n="87b4324c">
              Man har förut sagt från feministisk sida att man inte kan lösa
              de här problemen genom att någon annan tar över ens eget hushållsarbete.
              Men det är mycket annat också. Det är väl helt okej att man köper
              fina hus och dyra bostäder. Men det blir nästan ett individuellt
              statligt stöd om man köper de dyra lägenheterna och får subventionerad
              städhjälp.
            </seg>
            <seg n="9b2e8d70">
              Vi vet inte vad EU:s tjänstedirektiv kommer att innebära i förlängningen
              när det går igenom. Det är mycket möjligt att, som det även är
              i dag, utländska städbolag kommer in och pressar priserna. Det
              kommer säkert att hända.
            </seg>
            <seg n="96d8da67">
              Om man har råd att ha städhjälp är det väl inte bra att man,
              om man har köpt en dyr bostad, kräver att staten går in och subventionerar
              städningen. Det är dyrt att ha städhjälp, men det är många andra
              saker som är dyra. Man ska inte subventionera detta för det.
            </seg>
            <seg n="d607e622">
              Finland visar att det skulle kosta 10 miljarder kronor. Vi har
              tidigare här i debatten hört att det finns många andra saker,
              bland annat sjukvård, som man vill lägga de pengarna på.
            </seg>
          </u>
          <note type="speaker" n="c7231734">
            Anf. 104 ANNE-MARIE EKSTRÖM (fp):
          </note>
          <u who="Q4768084" xml:id="i-6985965fce47aa66-0" n="4956e984" next="i-0199a5f590c4fdd7-0">
            <seg n="90e4acb5">
              Fru talman! Vi ville stimulera den privata servicesektorn. Vi
              visste att det fanns ett behov av hushållstjänster i hemmen men
              att människor inte hade råd att köpa sådana.
            </seg>
            <seg n="29ef37d6">
              Det är ett citat. Hur märkligt det än kan låta är det ett citat
              från en socialdemokratisk minister, fast inte en svensk förstås.
              Ministern är Arja Alho från Finland. Det var hon som drev igenom
              den skattereduktion på hushållstjänster i Finland som har diskuterats
              här i dag. Det gäller både städning och reparationer. Till skillnad
              från Sverige vill Finland alltså satsa på alla tjänster som behövs
              i ett hem, inte bara på dem som är typiskt manliga.
            </seg>
            <seg n="a6a1eed3">
              I dag ska vi fatta ett beslut om att införa subventionering av
              tjänster som i huvudsak utförs av män, ROT-avdraget som bara avser
              reparationer och underhåll. Motivet är att minska arbetslösheten
              och att få bort svarta arbeten. Som Anna Grönlund Krantz sade
              tidigare är det bra att det genomförs, men vi vill gå ett steg
              längre.
            </seg>
            <seg n="2b27492a">
              Fru talman! Varför vill inte regeringen också minska arbetslösheten
              och svartarbetena på en marknad som domineras av kvinnor? Varför
              vill inte regeringen införa ett motsvarande avdrag för de tjänster
              som i huvudsak utförs av kvinnor i hemmet? Jag säger i huvudsak.
              Det handlar om städning och tvätt. Är det så att det, när det
              gäller manliga arbeten, finns ett stort fackförbund som ligger
              bakom, medan, när det gäller de kvinnor som vi talar om, det många
              gånger är invandrarkvinnor som inte har någon stor organisation
              bakom sig?
            </seg>
            <seg n="923af8d8">
              I dag utförs mycket hemarbete svart. Det har tagits upp och citerats
              olika undersökningar som har gjorts. De har kommit de senaste
              dagarna i tidningarna. Bland annat visar de att 3 % någon gång
              under det senaste året använt svart städhjälp. Man uppskattade
              1999 att det rörde sig om ca 3 miljarder kronor. Omfattningen
              har säkert ökat sedan dess.
            </seg>
            <seg n="e23a8caa">
              I en annan Sifoundersökning uppger 270 personer av 1 000 tillfrågade,
              det vill säga 27 % att de tycker att det är acceptabelt att anlita
              svart arbetskraft för hushållsarbete. Det tycker jag är ett skrämmande
              resultat.
            </seg>
            <seg n="49a03e33">
              Fru talman! Om man utökade reduktionen till att gälla alla arbeten
              som utförs i hemmet och dessutom gjorde den permanent skulle många
              kvinnor kunna få ett riktigt arbete, och svarta jobb skulle bli
              vita. Varför ska det bara skapas fler arbetstillfällen för män?
              Varför ska bara män få trygghet?
            </seg>
            <seg n="48ed4c10">
              Regeringens rigida hållning mot att bidra till skattereduktion
              även för hushållstjänster medför en räcka negativa konsekvenser,
              både för den enskilde individen och för staten. Den som arbetar
              svart är utlämnad om något händer. Precis som någon har sagt tidigare
              är han eller hon inte försäkrad, har ingen arbetslöshetsförsäkring
              och får inga pensionspoäng. Det är precis som Per Landgren sade
              tidigare. Det är de människorna som är de verkliga pigorna. För
              staten innebär det naturligtvis uteblivna skatteintäkter.
            </seg>
            <seg n="b78f7349">
              Fru talman! I dag har många familjer svårt att få tiden att räcka
              till. Om man införde skattereduktion för hushållstjänster skulle
              det medverka till att småbarnsfamiljer fick mer tid över för varandra.
              Den lediga tiden går inte åt till tråkigt städarbete, även om
              självklart inte allt hushållsarbete försvinner. I dag är det tyvärr
              fortfarande kvinnor som utför mest arbete i hemmet. Om förslaget
              genomförs är det i synnerhet kvinnor som får mer tid över.
            </seg>
            <seg n="0348fb56">
              Fru talman! Om förslaget genomförs skulle det förmodligen också
              innebära att de minskade skatteintäkterna kompenseras av ökade
              skatteintäkter för de nya vita arbetstagarna och för fler företag
              och av minskade kostnader för a-kassa och socialbidrag. Det skulle
              innebära fler i arbete, vilket vore välkommet i dag när så många
              människor står utanför arbetsmarknaden.
            </seg>
            <seg n="6ed8d335">
              Anna Grönlund Krantz har tidigare redogjort för vad det innebär
              för företagande och tillväxt. Något som ingen tidigare har tagit
              upp i dag är vilken fördel det skulle kunna innebära för äldre
              och den valfrihet de skulle kunna få att välja hemtjänst och köpa
              hemtjänst till att städa sina hem.
            </seg>
            <seg n="6f2b82e2">
              Fru talman! Socialdemokraterna pratar ofta om att vi ska motverka
              svartjobb. Här finns det en chans att få bort en hel del, även
              om jag inte tror att man kan få bort allt svartarbete. De siffror
              och attityder som presenteras i dagarna är otroligt skrämmande,
              och jag tycker att man måste motverka detta med all kraft.
            </seg>
            <seg n="30155574">
              Fru talman! Det som förvånar mig lite i dagens debatt är att
              inte någon socialdemokrat som har en annan inställning än den
              traditionella har anmält sig. Vid Almedalsveckan i Visby klargjorde
              riksdagsledamoten Anne Ludvigsson på ett seminarium att hon ansåg
              frågorna viktiga att diskutera även om hon inte kunde ge några
              bindande löften. Men hon lovade att hon med intresse skulle följa
              utvärderingen av det finska systemet. Finns det många inom Socialdemokraterna
              som ställer upp bakom henne?
            </seg>
          </u>
          <note n="17567958">
            Anf. 105 INGER RENÉ (m):
          </note>
          <note n="fb51d7e0">
            Fru talman! Jag vill börja med att yrka bifall till reservation
            nr 2 i detta betänkande.
          </note>
          <u who="Q4768084" xml:id="i-0199a5f590c4fdd7-0" n="4956e984" prev="i-6985965fce47aa66-0">
            <seg n="ab21e07c">
              Frågan om RUT- och ROT-avdragen har många bottnar. Det handlar
              om ekonomi, samhällets ekonomi och den enskildes ekonomi. Det
              handlar om arbetstillfällen, vita och svarta. Det handlar om människors
              självkänsla och egenvärde. Det handlar om ohälsa, stress, dubbeljobb
              och otrygghet. Det handlar om samhällets legitimitet och mycket
              annat.
            </seg>
            <seg n="27c77129">
              Jag tänker den här gången koncentrera mig på jämställdhet.
            </seg>
            <seg n="fdcd07a0">
              Med förundran och förfäran kan man se ett parti som i andra sammanhang
              predikar jämställdhet och säger sig aktivt arbeta för det men
              som i det här sammanhanget inte lever som man lär utan uppför
              sig som mycket gammaldags. Jag kan inte ge någon annan beteckning
              än mulliga mansgrisar.
            </seg>
            <seg n="4234a329">
              För ett år sedan sade jämställdhetsminister Mona Sahlin att hon
              tyckte att det skulle bli intressant att väcka frågan om hushållstjänster
              och RUT-avdrag som en jämställdhetsfråga. Det är sorgligt att
              behöva konstatera att jämställdhetsministern nu har bytt åsikt
              och kamperar ihop med Bosse Ringholm och andra mulliga mansgrisar.
            </seg>
            <seg n="0812e854">
              Varför värderar man arbetsinsatser så olika beroende på om de
              utförs av en man eller en kvinna eller om de utförs av någon med
              svensk eller utländsk bakgrund? De flesta som arbetar i den här
              sektorn, hushållstjänster, är dels kvinnor, dels födda utanför
              Sverige.
            </seg>
            <seg n="089b600f">
              Att inte låta arbetsinsatser utförda av kvinnor spela med samma
              spelregler som arbetsinsatser utförda av män kan inte tydas annat
              än som ett flagrant övertramp när det gäller jämställdhet. Om
              finansministern vore här skulle jag prata ett språk som han lär
              begripa. Jag skulle ge honom ett rött kort. Jag skulle också ge
              ett rött kort till Mona Sahlin.
            </seg>
            <seg n="5299c202">
              Efter tidigare ROT-avdrag, 1993, gjorde riksdagen samfällt ett
              uttalande som bland annat gick ut på att man under det analys-
              och utredningsarbete som skulle göras också skulle ta hänsyn till
              relevanta genus- och jämställdhetsperspektiv. Det lyser i dag
              med sin frånvaro. Det är väl ytterligare ett sätt att leva upp
              till den socialdemokratiska låtsasjämställdhetsambitionen, det
              vill säga att jämställdhet är viktigt när det passar egna socialdemokratiska
              intressen och behov, men det är inte generellt viktigt.
            </seg>
            <seg n="b9c09a54">
              Vad gäller hemtjänster finns det i dag ett facit, eller kanske
              till och med två. Vi behöver inte gå runt nere i södra delarna
              av Europa, där vi vet att kulturerna ser annorlunda ut än vad
              de gör här uppe i norr. Vi kan titta på Finland, och jag tror
              inte att det är så stor skillnad mellan Finland och Sverige. Där
              har vi ett fullskaleförsök, en fullskaleverksamhet, som visar
              att kvinnor och en del män och kvinnor födda utanför Finland engageras
              i mycket stor omfattning. Jag tror inte heller att det är så stor
              skillnad mellan Kungälv och resten av Sverige. Där hade vi på
              samma sätt ett fullskaleförsök i en EU-verksamhet som kallades
              Humlan på 90-talet.
            </seg>
            <seg n="93d4b85f">
              RUT och hemtjänster är positiva för kvinnor och för jämställdheten.
              Ska vi vänta på, som någon i debatten nämnde, att det blir lika
              många män som kvinnor dels i sektorn hemtjänster, dels i sektorn
              byggtjänster lär vi få vänta alltför många år framöver innan det
              blir fallet.
            </seg>
            <seg n="b777c9a1">
              När det till slut gäller påståendet att de som använder RUT-avdrag
              för hemtjänster är de som har pengar, verifieras inte det varken
              av verksamheten i Finland eller av verksamheten i Kungälv.
            </seg>
            <seg n="cbdf4583">
              Socialdemokraten Gun-Britt Mårtensson säger i en intervju: De
              som har pengar har redan råd att köpa hushållstjänster. Det handlar
              om att ta hand om våra äldre och ge stöd åt alla barnfamiljer
              och ensamstående mammor som har behov av hjälp men nu inte har
              råd att betala. Det mönstret såg vi i stor utsträckning under
              försöksverksamheten i Kungälv. De mest frekventa användarna av
              hemtjänsterna där var just barnfamiljer och äldre, och det var
              äldre både män och kvinnor.
            </seg>
            <seg n="771456a4">
              Jag har två frågor till er i regeringsunderlaget. Den första
              frågan handlar om detta: Kan regeringspartierna beskriva var jämställdhetsprofilen
              ligger i det föreliggande betänkandet? Min andra fråga är denna:
              Vari grundar man påståendet att det är de rika som kommer att
              använda avdragen för hushållstjänster?
            </seg>
          </u>
          <note type="speaker" n="0a594ace">
            Anf. 106 LENNART AXELSSON (s) replik:
          </note>
          <u who="Q5563036" xml:id="i-07f3f90cd34899ef-2" n="3667f6d9" next="i-4408d6298951c4d8-2">
            <seg n="f09583fa">
              Fru talman! Jag är förmodligen en av de mulliga mansgrisar som
              beskrevs tidigare. Jag känner inte riktigt för att ta på mig den
              rollen, måste jag erkänna. Jag har jobbat inom ett kvinnodominerat
              yrke i hela mitt yrkesverksamma liv, som vårdare. I början på
              70-talet var jag i stort sett ensam kille, men där har förändringar
              verkligen skett. Numera är det ett ganska stort antal män som
              jobbar inom den branschen också. Anklagelserna om mulliga mansgrisar
              verkar i Inger Renés värld gälla de flesta socialdemokrater.
            </seg>
            <seg n="e5700ae4">
              Jag nämnde tidigare i debatten jämställdhetsombudsmannens syn
              på de här frågorna, där han säger att han är emot en skattesubventionering
              av hushållstjänster. Han bygger det i stort sett på det permanentade
              försöket i Finland. Där har det visat sig, enligt den forskning
              som man hittills har gjort, att det är framför allt män som köper
              den här typen av tjänster. Han menar att det tyder på att män
              köper sig fria från ett ansvar som de egentligen borde ha som
              män. Ett sådant här försök borde i så fall egentligen ytterligare
              förstärka mansgrisigheten än tvärtom, som Inger René hävdar. Jag
              skulle vilja ha en liten kommentar till det.
            </seg>
          </u>
          <note n="86e7811e">
            Anf. 107 INGER RENÉ (m) replik:
          </note>
          <u who="Q5563036" xml:id="i-4408d6298951c4d8-2" n="3667f6d9" prev="i-07f3f90cd34899ef-2">
            <seg n="fa5081ad">
              Fru talman! Jag får förtydliga mig, så att jag inte ger invektiv
              till hela det socialdemokratiska partiet i alla frågor. Men just
              jämställdhetsfrågan tycker jag skulle skötas på ett bättre sätt.
            </seg>
            <seg n="e13958fb">
              Jag skulle vilja returnera frågan. Vem är det som köper ROT-tjänsterna?
              Under försöket tidigare i Sverige var det, såvitt jag vet, män
              som köpte ROT-tjänsterna. Det innebär att män köper sig fria från
              den delen av det gemensamma arbete som man kan ha i ett hem.
            </seg>
          </u>
          <note type="speaker" n="f5ed6abc">
            Anf. 108 LENNART AXELSSON (s) replik:
          </note>
          <u who="Q5563036" xml:id="i-07f3f90cd34899ef-3" n="3667f6d9" next="i-4408d6298951c4d8-3">
            <seg n="d3ee0489">
              Fru talman! I de allra flesta fall där det finns ett hus eller
              liknande som behöver repareras är det trots allt, även om vi har
              många ensamstående, en familj det handlar om. Kanske är det också
              mannen som hanterar de här frågorna. Om det är riktigt eller inte
              vill jag inte ge mig in på, men det är väl ett faktum att det
              är så. Det är kanske det som gör att det är männen som upphandlar
              den typen av tjänster.
            </seg>
            <seg n="874d7dc7">
              Men jag tycker samtidigt att det blir en lite konstig debatt
              när man lägger ett genusperspektiv på just ROT-avdragen. Vi vill
              ju ha det till en konjunkturförstärkande insats och inte någonting
              annat. Det finns liksom inga ställningstaganden om att vi väljer
              just den här kategorin på grund av att det är flera män som jobbar
              i den. Det här sker ju för att det är en grupp inom näringslivet
              som det är viktigt att stimulera när det finns behov av att få
              fart på ekonomin och konjunkturen. Det är det enda som är avgörande
              när vi har lagt fram förslaget. Sedan försöker man då på något
              sätt att få det till att vi socialdemokrater skulle satsa på den
              här typen av insatser bara för att det gäller män eller för att,
              som någon annan uttryckte det, det är något stort fackförbund
              som står bakom. Det blir lite patetiskt, tycker jag.
            </seg>
          </u>
          <note n="5985bf22">
            Anf. 109 INGER RENÉ (m) replik:
          </note>
          <u who="Q5563036" xml:id="i-4408d6298951c4d8-3" n="3667f6d9" prev="i-07f3f90cd34899ef-3">
            <seg n="d5c003d6">
              Fru talman! Ja, just det. Det handlar om att få fart på konjunkturen.
              Men den konjunktur som det behöver bli fart på finns också inom
              det som vi lite slarvigt kallar för RUT-området.
            </seg>
            <seg n="afbb68e6">
              Regeringen har själv sagt att de beslut som man fattar ska ha
              ett genusperspektiv, ett jämställdhetsperspektiv. I det här fallet
              skulle regeringen ha en chans att få det perspektivet på ett beslut
              om det också omfattade hemtjänster och inte bara de tjänster som
              traditionellt ligger inom ROT.
            </seg>
            <seg n="a6c6442a">
              I dag finns det kommuner i Sverige jag kan nämna Göteborgs kommun
              som ett exempel, eftersom den ligger nära mig som har begärt att
              få göra ett försök när det gäller ROT- och RUT-tjänster. Jag vet
              inte om den frågan är avgjord än. Men om man nu tycker att jämställdhet
              har ett värde skulle jag gärna se att de fick den möjligheten,
              att börja med den försöksverksamheten. Då skulle vi få ännu ett
              fullskaleförsök i Sverige i en relativt stor kommun. Kan du bejaka
              det?
            </seg>
          </u>
          <note type="speaker" n="b58906a5">
            Anf. 110 MAGDALENA ANDERSSON (m):
          </note>
          <u who="Q4935870" xml:id="i-3ac3113926b8898c-0" n="033e8333">
            <seg n="bc3994e1">
              Fru talman! Jag tänkte resonera lite grann om någonting som jag
              kallar för tröskelparadoxen.
            </seg>
            <seg n="0196ece8">
              Det är inte fel att städa ett trapphus, men det är fel att städa
              innanför trapphuset. Det är inte fel att lämna bort sin bil till
              det som kallas för rekonditionering. Ni vet vad det är. Man lämnar
              bort bilen. Man får den städad inuti och iordninggjord. Men det
              är fel att få samma hjälp med sitt hem som med bilen. Det är inte
              fel att arbeta som vaktmästare och klippa gräset i bostadsområdet.
              Men det är fel att klippa någons privata gräsmatta.
            </seg>
            <seg n="e86f788e">
              Då är min fråga. Vad är det som händer innanför tröskeln? Vad
              är det för magiskt med tröskeln som gör att man inte kan släppa
              in någon innanför den som kan uträtta tjänster där? Eller jag
              ska göra en liten rättelse. Man får uträtta några tjänster innanför
              tröskeln, men de görs mest av män. Varför är det okej att de få
              som släpps innanför tröskeln för att utföra en tjänst med skattereduktion
              och avdrag är män?
            </seg>
            <seg n="9dc46f4d">
              Varför är det okej att mannen som slipar golvet får komma innanför
              tröskeln men inte kvinnan som bonar det? Varför är det okej att
              få fönstren målade men inte putsade, och varför är vissa arbeten
              innanför tröskeln politiskt korrekta men inte andra, och varför
              är det alldeles korrekt att få hjälp med dammsugningen av sitt
              kontorsrum men inte av det egna vardagsrummet? Det är frågor som
              jag väldigt gärna skulle vilja ha svar på av Lennart Axelsson.
              Vad är det som är så magiskt med just denna tröskel?
            </seg>
            <seg n="2ab8f1ee">
              För ett par veckor sedan sade Bosse Ringholm i den här kammaren
              att det är fel att subventionera arbeten. Jag kan respektera uppfattningen
              att man tycker att inga arbeten ska subventioneras, men han tycker
              att det är helt okej att införa ett ROT-avdrag. ROT ska genomföras
              för att man är rädd om byggsektorn och för att man vill undvika
              hög arbetslöshet där.
            </seg>
            <seg n="1ef03395">
              Vi vet att ett utbyggt skatteavdrag, inte subvention utan ett
              skatteavdrag, där RUT också skulle ingå skulle ge jobb. Det vet
              Bosse Ringholm, och han väljer att blunda för det. Det räcker
              med att titta på det här Finlandsexemplet eller att läsa i den
              utredning som Almega har gjort. Där talas det om att man räknar
              med minst 30 000 nya jobb i Sverige. Varför funderar inte Socialdemokraterna
              på hur många arbetslösa det egentligen finns inom den svarta sektorn,
              hur många som skulle kunna gå från svarta jobb till vita?
            </seg>
            <seg n="30f86c93">
              Jag hörde Lennart Axelsson tidigare i debatten i dag ge besked
              om att ROT-avdrag är bra men att utökningen av dem skulle vara
              detsamma som att ta pengar från de svaga. Det är fullständigt
              häpnadsväckande. Tar man då också pengar från de svaga för ROT-avdragen?
              Det vore intressant att få besked av Lennart Axelsson om det.
            </seg>
            <seg n="67f97d6f">
              Fru talman! Jag tycker inte att det är en skam att köpa en tjänst
              av andra. Jag tycker att det är tråkigt att man visar ett sådant
              förakt för den här sortens arbete i stället för att visa stolthet
              och glädje över att man faktiskt kan skapa nya jobb. Man behandlar
              dem som arbeten i strykklass, som man ska skämmas för. Vi moderater
              skäms inte, fru talman, vare sig för arbetena som sådana eller
              för dem som har ett hederligt arbete och verkligen gör rätt för
              sig.
            </seg>
            <seg n="6436a07d">
              Det hade varit så välgörande att få besked om att en vändning
              är på gång. Man kan ändå se det i debatten, till exempel när det
              gäller kommunalrådet i Sundsvall. Det socialdemokratiska kvinnliga
              kommunalrådet där säger att exemplet Finland kan vara av intresse.
              Tänk om Lennart Axelsson kunde vara lika öppen och nyfiken och
              intresserad av den här förändringen i attityder som en hel del
              socialdemokratiska kvinnor är.
            </seg>
            <seg n="c53f3403">
              Bosse Ringholm sade i den debatt som jag hänvisade till förut
              att det inte är sådana här jobb vi ska ha. Sverige ska ha högteknologiska
              arbeten och företag. Man tar sig för pannan. Det är samma sorts
              argumentation som vi hörde i diskussionen när Electrolux skulle
              lämna Västervik. Det var ingenting att bekymra sig över. Vi behöver
              inte den sortens jobb. Vi ska ha högteknologi.
            </seg>
            <seg n="60e760ee">
              Samtidigt kan jag konstatera att Hans Karlsson i fredags i radion
              blev intervjuad om industrijobben. De försvinner. 120 000 jobb
              är på väg bort. Och vad svarar arbetslivsminister Hans Karlsson?
              Det som behövs nu är arbeten inom service och tjänster, sådant
              som folk efterfrågar. Vi vet inte vad det är för jobb, sade han,
              fru talman. Vi vet att det kommer att bli sådana jobb som folk
              vill ha.
            </seg>
            <seg n="426f801a">
              Då kan jag här och nu i denna kammare avslöja någonting för både
              den socialdemokratiska regeringen och Lennart Axelsson. Det finns
              sådana arbetsuppgifter. Det finns sådana jobb som är efterfrågade.
              Våga lämna den här tröskelparadoxen! Våga sopa bort gamla dammiga
              fördomar! Våga ge nya jobb och nya företag chansen att växa!
            </seg>
            <seg n="57924826">
              Det är, fru talman, arbete och företagande som bygger Sverige.
              Så har det alltid varit. Jag yrkar alltså bifall till reservation
              2.
            </seg>
          </u>
          <note type="speaker" n="cab3717c">
            Anf. 111 LENNART AXELSSON (s) replik:
          </note>
          <u who="Q5563036" xml:id="i-a478365d45eb5632-7" n="3667f6d9">
            <seg n="1a00600a">
              Fru talman! Man brukar tala om tröskeleffekter. Det var kanske
              inte riktigt det uttryck Magdalena Andersson använde.
            </seg>
            <seg n="42e3023b">
              Det blir en lite konstig debatt där man jämför något som man
              vill införa permanent med en föreslagen åtgärd som ska vara tidsbegränsad.
              Det är väl där som den största skillnaden är. Vi menar att satsningarna
              som görs nu, där man av erfarenhet vet att varje nytt jobb i byggsektorn
              genererar ytterligare tre, kan bli även städtjänster, som Magdalena
              Andersson talar om, som kommer att uppkomma på grund av att byggsektorn
              kommer i gång.
            </seg>
            <seg n="ab4523ae">
              Det kommer aldrig riktigt fram att det redan i dag finns alla
              möjligheter att köpa sig städhjälp via de städfirmor och städbolag
              som erbjuder den typen av tjänster. Om den Sifoundersökning som
              TT presenterade i dag är riktig, att det framför allt är högavlönade
              som har valt att använda sig av svart städhjälp, borde de rimligtvis
              ha utrymme för att redan nu köpa sig vit städhjälp. Den effekten
              av förslagen som presenteras är tveksam. Här kom man in på att
              det är de svaga som skulle betala. Mitt resonemang bygger på att
              ta av ett befintligt utrymme för gemensam verksamhet och lägga
              en del på sådana områden som inte jag vill prioritera.
            </seg>
          </u>
          <note type="speaker" n="a313aa93">
            Anf. 112 MAGDALENA ANDERSSON (m) replik:
          </note>
          <u who="Q4935870" xml:id="i-3ac3113926b8898c-1" n="033e8333">
            <seg n="8b10315a">
              Fru talman! Det är där Lennart Axelsson och jag skiljer oss åt.
              Jag accepterar kunskapen om att det pågår svartarbete runtom i
              vårt land. Jag accepterar den utredning från statliga Riksskatteverket
              som 1999 sade att svartarbeten inom den sektorn motsvarar ungefär
              3 miljarder kronor. Man tror nu inte att den har minskat utan
              snarare att den ökar. Enligt dagens tidning gissar man att den
              ligger någonstans kring 10 miljarder. Men jag nöjer mig med att
              säga 3.
            </seg>
            <seg n="fa4098df">
              Om nu svarta jobb för 3 miljarder kronor skulle få möjlighet
              att bli vita, skulle inte det generera skatteintäkter, stolta
              medborgare, nya arbeten, människor som kanske går från bidragsberoende
              till arbete, till ett arbetande Sverige precis det vi vill ha?
              Det är underligt att Lennart Axelsson inte kan se det som ändå
              pågår i vårt land i dag.
            </seg>
            <seg n="261b40d1">
              Lennart Axelsson säger att möjligheten att köpa städtjänst finns.
              Javisst gör den det. Det är inte det vi talar om. De som redan
              har pengar i dag köper sin städhjälp. Men med skattekilar som
              gör att det totalt kostar 400500 kr i timmen är det bara ytterst
              välbesuttna som har den möjligheten. Vi vill ge alla möjligheten.
              Varför vill inte Lennart Axelsson det?
            </seg>
          </u>
          <note type="speaker" n="0039cfa5">
            Anf. 113 LENNART AXELSSON (s) replik:
          </note>
          <u who="Q5563036" xml:id="i-a478365d45eb5632-8" n="3667f6d9">
            <seg n="1031c89c">
              Fru talman! Jag skulle vilja referera till Marie Engström. Jag
              kanske var lite väl pragmatisk i mitt tidigare anförande. Jag
              tycker, precis som Marie, att man ska ta till sig de erfarenheter
              som finns från andra håll, inte minst när det gäller Finland.
              Vi kommer naturligtvis att noga följa den forskning som har satts
              i gång och som presenterats i bland annat Dagens Industri. Vi
              har pratat kring det förut. På det viset tycker jag att vi har
              en öppenhet att ta till oss nya rön. Men som det fungerar i dag
              är vi inte beredda att använda det utrymme som finns eftersom
              det finns stora behov inom andra områden. Vi tror att det är bättre
              att använda pengarna på andra ställen för att få en träffsäkerhet
              bland dem som verkligen har ett behov.
            </seg>
            <seg n="9f0eb33c">
              Om man har en hög lön och väljer att anställa människor svart
              där man rimligtvis borde kunna göra det vitt är det inte ett angeläget
              område att subventionera. Det är lite grann att premiera människor
              som egentligen bryter mot lagen genom att säga att vi ger dem
              hjälpen att betala städningen om de lovar att inte fortsätta att
              bryta mot lagen.
            </seg>
            <seg n="d4623da1">
              Jag håller med om att det var förenklat. Jag såg att Magdalena
              Andersson log. Men det är så det blir, det vill säga en subvention
              av något som egentligen inte är tillåtet.
            </seg>
          </u>
          <note type="speaker" n="91bf785a">
            Anf. 114 MAGDALENA ANDERSSON (m) replik:
          </note>
          <u who="Q4935870" xml:id="i-3ac3113926b8898c-2" n="033e8333">
            <seg n="4db0f5a4">
              Fru talman! Jag blir alldeles betryckt.
            </seg>
            <seg n="04c0554a">
              Vi ger detta till dem som verkligen har behov. Alltså: Byggnadsarbetare
              har verkligen behov av att ROT-avdraget införs.
            </seg>
            <seg n="b2b13ad0">
              Vi vill inte utöka ROT-avdraget till att också innefatta RUT
              eller avdrag för hushållsnära tjänster totalt sett. I och för
              sig förstår vi att det pågick en verksamhet runtom i Sverige för
              3 miljarder kronor redan 1999, men Lennart Axelsson vill trots
              allt inte utöka avdraget eftersom de allra flesta är invandrade
              kvinnor plus alla dessa hemma-Martin-Timellare som hjälper varandra
              svart vid sidan om. Hur många känner inte Lennart Axelsson som
              har haft hjälp av någon annan att sätta upp tapeter eller måla
              hemma i stället för att göra det på ett vitt, korrekt och bra
              sätt?
            </seg>
            <seg n="eca2e6ff">
              Man underlättar och understryker att det är ett svart mygelsamhälle
              vi lever i i stället för ett vitt samhälle med riktiga jobb på
              det sätt alla vill. Det är tråkigt, fru talman, att Socialdemokraterna
              vägrar att se möjligheten att i stället för en stor svart marknad
              öka chansen till många nya vita jobb och företag.
            </seg>
          </u>
          <note type="speaker" n="d4a54a23">
            Anf. 115 HILLEVI ENGSTRÖM (m):
          </note>
          <u who="Q772089" xml:id="i-e79ee54eb181fd0d-0" n="ebaec6f7">
            <seg n="8d3998f0">
              Fru talman! Låt oss vara realistiska. I Sverige utförs det ungefär
              125 miljoner timmar förvärvsarbete varje vecka utanför hemmet.
              Det arbetet utförs till största delen av män. Män står för 58
              % av arbetet utanför hemmet och kvinnorna för 42 %. Kvinnorna
              arbetar fortfarande deltid i stor omfattning, vilket är den främsta
              orsaken till sämre karriärmöjligheter och lägre löner. Kvinnor
              är också helt naturligt mer frånvarande från arbetet i längre
              och fler perioder på grund av barnafödande, amning och vård av
              barn med mera. Det är den främsta orsaken till de lägre kvinnolönerna.
            </seg>
            <seg n="62b4d796">
              Men när det kommer till det oavlönade arbetet i våra hem uppgår
              det till ungefär lika stor del, nämligen 126 miljoner timmar i
              veckan. När det gäller det oavlönade arbetet är förhållandena
              totalt omvända. Arbete som är oavlönat utförs till största delen
              av kvinnor, om nu någon mot förmodan trodde något annat. Arbetet
              i hemmet ger varken karriärmöjligheter, högre lön, bättre pension,
              bättre hälsa eller färre sjukskrivningar. Det oavlönade arbetet
              i hemmet står kvinnor för till 58 %.
            </seg>
            <seg n="16a009c6">
              Det är ett faktum att kvinnor dubbelarbetar i högre utsträckning
              än män. Arbetsbelastningen för kvinnor i Sverige i dag är kopiös
              lågt räknat en veckoarbetstid på 65 timmar. Vi moderater tycker
              att det är dags att kräva 40 timmars arbetsvecka även för kvinnor,
              och vi är förvånade att Socialdemokraterna inte kan hålla med
              om det. Det är dags att säga att det ska finnas 8 timmar för arbete,
              8 timmar för vila och 8 timmar för fritid. Så är situationen inte
              för Sveriges kvinnor i dag.
            </seg>
            <seg n="04abb4ca">
              Om regeringen skulle vilja göra något väsentligt för att bättre
              bidra till ett liv för kvinnor att få mer tid för familj och framför
              allt för sig själva, är skatteavdrag för hushållstjänster en viktig
              komponent.
            </seg>
            <seg n="bcbe91f6">
              Det skulle sannolikt bidra till bättre förutsättningar för kvinnor
              på arbetsmarknaden i form av högre löner med mera. Det skulle
              bli mindre konflikter i hemmen, troligen lägre sjukskrivningsfrekvens
              och förhoppningsvis också ett lägre antal skilsmässor. Jag undrar
              vad regeringens argument är vi har hört några i dag till att säga
              nej till skatteavdrag för hushållstjänster när man inför skatteavdrag
              inom de typiskt manliga branscherna.
            </seg>
            <seg n="ac2cdac0">
              Om inte någon visste det men det har vi hört flera gånger i dag
              omsätter den svarta sektorn när det gäller städning många miljarder.
              De belopp som har nämnts ligger mellan 3 och 10 miljarder. Det
              är ingen som vet hur mycket det rör sig om, men jag tror att vi
              alla känner någon som anlitar svarta tjänster i hemmet utanför
              eller innanför porten.
            </seg>
            <seg n="5dcff3bb">
              Jag tycker att vi ska se till att göra de svarta jobben vita
              och uppvärdera arbetet i hemmet. Vi ska se till att de människor
              som redan i dag finns i den svarta sektorn får trygga anställningsförhållanden,
              rätt till pension och arbetsmarknadsförsäkringar. Om de skadar
              sig själva bör de ha försäkringar som täcker detta. Det är också
              viktigt för dem som anlitar dessa tjänster att det finns en garanti
              och en säkerhet för dem som utför tjänsterna.
            </seg>
            <seg n="36db065a">
              På något sätt verkar det som att det är skamligt att tjäna pengar
              inom den här branschen. Vita pengar innebär skatteintäkter och
              att människor går från bidrag till anställningar.
            </seg>
            <seg n="04df96b9">
              Avslutningsvis skulle jag vilja ha en förklaring från Lennart
              Axelsson. I Finland har den svarta sektorn inom den här branschen
              i stort sett försvunnit. Tror inte Socialdemokraterna att så skulle
              bli fallet även i Sverige, om det fanns ett utbud av vita tjänster
              och om man hade möjlighet att göra avdrag för dem? Eller vad är
              det som skiljer oss från människorna i Finland?
            </seg>
            <seg n="9ff57dd0">
              Det är också viktigt att påpeka att man i Finland även har börjat
              köpa andra tjänster vitt i mycket större omfattning än tidigare.
              Det gäller alltså inte bara städtjänster.
            </seg>
          </u>
          <note n="0aa555f0">
            Överläggningen var härmed avslutad.
          </note>
          <note n="4e8861d6">
            4 § Kommunal medverkan vid statlig trängselskatt
          </note>
          <note n="7f50c462">
            Föredrogs
          </note>
          <note type="speaker" n="5ee69780">
            Anf. 116 BÖRJE VESTLUND (s):
          </note>
          <note n="cc3cb19e">
            Fru talman! Vi ska nu behandla propositionen om kommunal medverkan
            vid statlig trängselskatt. Propositionen är en följd av det beslut
            som riksdagen fattade den 16 juni om lag om trängselskatter.
          </note>
          <u who="Q512590" xml:id="i-28c558f8bb36c87a-0" n="4aa82cc8">
            <seg n="1673d0a6">
              Den här propositionen innehåller dels regler om att kommuner
              och landsting får träffa avtal om information om systemet med
              trängselskatt, dels om förvaltning och upphandling med anledning
              av trängselskattten. Kommuner och landsting får inte med stöd
              av denna lag ägna sig åt någon som helst myndighetsutövning.
            </seg>
            <seg n="ece630b2">
              Konstitutionsutskottet har yttrat sig om det föreliggande förslaget,
              om det skulle föreligga något hinder mot att införa denna lag.
              Utskottet konstaterar att det inte föreligger något sådant hinder.
              Till konstitutionsutskottets betänkande har lämnats ett särskilt
              yttrande som innebär att det i och för sig inte föreligger något
              hinder, men man tycker ändå att det hela ska sättas in i ett större
              sammanhang.
            </seg>
            <seg n="e6511010">
              Till utskottets betänkande har en reservation lämnats där man
              föreslår att propositionen ska avslås.
            </seg>
          </u>
          <note n="14bf895a">
            Det har väckts tre följdmotioner i samband med avlämnandet av
            propositionen. I huvudsak föreslås det i dessa motioner att propositionen
            ska avslås. Utskottet föreslår i sitt betänkande att samtliga
            motioner ska avslås.
          </note>
          <note n="4a852da7">
            Härmed avlämnar jag detta ärende till kammarens ledamöter för
            debatt och avgörande.
          </note>
          <note type="speaker" n="0e374207">
            Anf. 117 ULF SJÖSTEN (m):
          </note>
          <note n="2fb64fda">
            Fru talman! Det här betänkandet kompletterar, som sagt, lag om
            trängselskatt och reglerar förhållandet mellan staten, kommuner
            och landsting.
          </note>
          <u who="Q6179028" xml:id="i-c0214d338484cc9f-0" n="1a2e0a7f">
            <seg n="104f9257">
              Lagen om trängselskatt föregicks av en intensiv debatt där många,
              inte minst vi moderater, pekade på de negativa konsekvenserna
              av lagen och på de svikna vallöftena från socialdemokraterna i
              Helsingfors.
            </seg>
            <seg n="91caa417">
              Vi har pekat på de negativa konsekvenserna för exempelvis ungdomsidrotten
              och på det orimliga i att avdragsmöjligheter saknas.
            </seg>
            <seg n="a95f84c2">
              I dag finns det tyvärr tecken på att det rödgröna styret i vårt
              land kan komma att permanenta försöket med trängselskatter. Det
              kan också utsträckas till andra kommuner.
            </seg>
            <seg n="f75aa041">
              Införandet av trängselskatter i Helsingfors var ett sätt av flera
              men ett ganska tungt sätt för Socialdemokraterna att behålla regeringsmakten
              efter valet 2002.
            </seg>
            <seg n="bd7ed6e6">
              Det var fel att toppstyra lokala politiker och påtvinga kommunens
              och regionens invånare en kostsam åtgärd tvärtemot givna vallöften.
            </seg>
            <seg n="b7459933">
              Propositionen om trängselskatt var dåligt förberedd, och det
              är tydligt att den tillkom i all hast. Den borde inte ha utgjort
              underlag för en lag.
            </seg>
            <seg n="f89c7f59">
              De borgerliga partierna ansåg då att trafik- och miljösituationen
              i Helsingfors kräver en bred och förankrad strategi där utbyggnad
              av kollektivtrafik och satsningar i infrastruktur utgör centrala
              delar. Dessa invändningar gäller i allra högsta grad fortfarande,
              fru talman.
            </seg>
            <seg n="8f17f4e4">
              Trängsellagstiftningen borde aldrig ha införts, i vart fall inte
              som en skatt för staten. En statlig skatt är inte en kommunal
              angelägenhet. Det finns ingen anledning att utvidga den kommunala
              kompetensen på det sätt som regeringen föreslår.
            </seg>
            <seg n="dd3c6d4a">
              Fru talman! Därmed anser jag att propositionen är onödig och
              att den därför bör avslås. Jag yrkar bifall till den gemensamma
              borgerliga reservationen.
            </seg>
            <seg n="93fb349b">
              Fru talman! Den här propositionen är mycket logisk mot bakgrund
              av det eländiga beslutsunderlag som föregick den proposition som
              behandlades av riksdagen den 16 juni om lag om trängselskatt.
              Det är säkerligen inte heller den sista propositionen som vi har
              fått se i detta ärende, och det är en direkt följd av att det
              från början till slut var ett undermåligt skatteförslag som helt
              och hållet kom till av politiska hänsyn, nämligen för att bereda
              väg för ministären Persson.
            </seg>
            <seg n="8a59b096">
              Det är intressant att notera att i dagens debatt deltar inte
              någon representant vare sig för Miljöpartiet eller för Vänsterpartiet.
              Jag vet att socialdemokraterna i den här kammaren inte älskar
              trängselskatt, men de är de enda som får stå och försvara en proposition
              som de om inte dessa politiska hänsyn hade förelegat aldrig skulle
              ha kommit på tanken att förelägga riksdagen.
            </seg>
            <seg n="ea49731c">
              Låt mig först gå in på det grundläggande motivet för denna proposition.
              När det tas ut trängselskatt får kommuner och landsting träffa
              avtal med staten om visst biträde. Det är en särskild lag som
              avses komplettera regeringens förslag om trängselskatt.
            </seg>
            <seg n="722d65fb">
              Under den förra mandatperioden kritiserade socialdemokraterna
              i Helsingforss läns landsting den dåvarande majoriteten väldigt
              hårt för deras kampanj som gick ut på att förklara för stockholmarna
              vad som menades med utjämningsskatt. Det var en politisk rörelse,
              sade de. Jag måste medge att jag tycker att Socialdemokraterna
              hade rätt på den punkten. Man ska inte syssla med politisk information
              på skattebetalarnas bekostnad. Det är en fråga för partierna.
            </seg>
            <seg n="fb1b997b">
              Nu hamnar man själv precis i gränslandet. Nu ska det möjliggöras
              för kommuner att med hjälp av nya pengar informera om effekterna
              av den här skatten. Uppriktigt sagt har jag samma åsikt, då som
              nu, att det var fel av Helsingforss läns landsting att hålla på
              med politisk information. Jag uttryckte i många sammanhang till
              mina partivänner att jag tyckte att de gjorde fel när de använde
              skattepengarna. Då tyckte Socialdemokraterna som jag. Men jag
              har inte bytt åsikt. De enda som har bytt åsikt är Socialdemokraterna.
              De tycker att man nu ska använda kommunala skattepengar till att
              informera om en statlig skatt.
            </seg>
            <seg n="00150788">
              Socialdemokraterna måste på den här punkten bestämma sig: Är
              det fel att använda skattepengar till att informera om statliga
              skatter eller inte? Nu vill man till och med ha en lag som möjliggör
              detta, en lag som gör att kommuner får använda kommunala medel
              till att informera om en skatt.
            </seg>
            <seg n="c5a88292">
              Nej, man kan inte ha båda de här åsikterna. Man måste bestämma
              sig om det är rätt eller fel att använda kommunala pengar eller
              landstingspengar till att informera om statliga skatter. Det går
              inte att ha båda åsikterna. Jag är glad att jag inte har behövt
              byta åsikt i den frågan.
            </seg>
            <seg n="eaebfd69">
              Det finns en lång rad lagtekniska detaljer, och jag vill ta upp
              ett par stycken av dem, fru talman. Jag tycker att punkten 8,
              Offentlig-finansiella effekter, är den allra intressantaste. Det
              står så här i regeringens proposition: Förslaget kan eventuellt
              leda till att domstolsväsendet kan behöva hantera ett fåtal laglighetsprövningsärenden.
              Detta bedöms dock kunna tas om hand inom ramen för befintliga
              resurser.
            </seg>
            <seg n="ffe79007">
              När vi behandlade den här frågan i skatteutskottet menade Socialdemokraterna
              och jag utgår ifrån att det var samma sak från de numera helt
              frånvarande Vänsterpartiets och Miljöpartiets sida att frågan
              om att domstolsväsendet skulle få ta hand om ytterligare frågor
              var en fråga som tidigare hade behandlats och inte var någon stor
              fråga.
            </seg>
            <seg n="1ce84c03">
              Jag vill hävda att det är på det precis motsatta sättet. Om det
              är någonstans som vi har trängsel i dagens rättsväsende, utöver
              hos polisen, så är det i domstolarna. Nu säger man visserligen
              att det rör sig om ett fåtal ärenden. Om detta vet man uppriktigt
              sagt ingenting. Man lägger på domstolsväsendet ytterligare ärenden
              utan att ge några resurser till det. Jag tycker att det är oansvarigt
              av regeringen men framför allt av skatteutskottet, som jag tillhör,
              att inte se till att denna fråga blir ordentligt beredd. Hur kan
              vi bara lägga på domstolarna, som regeringen skriver, ett fåtal
              ärenden? Ett enda ärende skapar ytterligare trängsel i domstolsväsendet.
              Jag tycker att det är skandalöst att man så lättvindigt bara lägger
              på rättsväsendet och domstolsväsendet ytterligare uppgifter utan
              att tillskjuta en enda krona. Det är ansvarslöst.
            </seg>
            <seg n="b319c7d5">
              När det sedan gäller frågan om myndighetsutövning är det stridigt
              vad som står i lagen. Detta har konstitutionsutskottet i och för
              sig prövat och funnit att det inte finns någon motsägelse i denna
              fråga, som det står i regeringens proposition, om vad som är tillåtet
              enligt lag.
            </seg>
            <seg n="3df0e384">
              Men på den här punkten, fru talman, har Justitieombudsmannen
              en avvikande mening. Justitieombudsmannen är visserligen ingen
              lagstiftande organisation, det är ett riksdagens organ. Justitieombudsmannen
              har prövat den här uppgiften och tycker att detta borde utredas,
              vilket framgår i proposition 2003/04:169, s. 9.
            </seg>
            <seg n="d742c3af">
              Man får finna sig i att konstitutionsutskottets majoritet har
              tyckt att detta är felaktigt. Jag tycker att det är viktigt att
              få fört till kammarens protokoll att Justitieombudsmannen i egenskap
              av myndighet har en annan åsikt i den här frågan än konstitutitionsutskottet
              och därmed också riksdagens skatteutskott. Det bör komma medborgarna
              i detta land till del.
            </seg>
            <seg n="fd0aefe6">
              Sedan kommer man in på en del av de frågor som Ulf Sjösten var
              inne på, nämligen vem som ska besluta om man över huvud taget
              ska ha den här typen av avgifter. De kommuner som ligger vid sidan
              av har fått möjlighet att yttra sig. Det finns refererat på s.
              9 i propositionen att Täby kommun anför att eventuella ändringar
              i det kommunala kompetensområdet bör ske i kommunallagen. Då skapar
              man en helt ny lag.
            </seg>
            <seg n="ec9bef87">
              Hur många lagar ska vi ha i det här landet? Jag håller helt med
              om att om man skulle ha en sådan här lag hade den bort inarbetas
              i kommunallagen. Lidingö kommun, som ju extremt berörs av den
              här lagstiftningen, har en enda bro. Man kan också paddla kanot,
              som jag gör, till Lidingö eller åka båt. Att paddla kanot är ett
              mycket bra sätt att ta sig till Lidingö. Då behöver man i alla
              fall inga trängselavgifter. Men Lidingö kommun anger att mot bakgrund
              av den föreslagna lagens ringa omfång bör regleringen göras i
              lagen om trängselskatt.
            </seg>
            <seg n="dedf464f">
              Man kan säga att det är motstridiga synpunkter från Täby kommun
              och Lidingö kommun, men det är dock likartade åsikter. De tycker
              att den här lagen bara ställer till det, att den är alldeles onödig.
              Det anförs dessutom att mot bakgrund av att lagen om trängselskatt
              främst är en skattelagstiftning anser regeringen dock att regleringen
              bör göras i en särskild kompetensutvidgande lagstiftning och inte
              i vare sig lagen om trängselskatt eller dess bilaga. Om nu Täby
              och Lidingö kommuner är parter i målet, kan man inte säga att
              Svenska Kommunförbundet och Landstingsförbundet är det, och de
              har ju likartade synpunkter.
            </seg>
            <seg n="a6fc2d59">
              Fru talman! Inget av det här har skatteutskottets majoritet brytt
              sig om att fästa det minsta avseende vid. Skatteutskottets majoritet
              har rakt av expedierat den här propositionen. Jag tycker inte
              att det som har hänt länder skatteutskottet till heder.
            </seg>
            <seg n="7dd29fef">
              Låt mig avsluta med att till kammarens protokoll få fört, om
              ingen lyssnar, vad som har hänt när det gäller en annan lagstiftning
              i anslutning till lagen om trängselskatt, nämligen det beslut
              om upphandling av tekniska utensilier som Helsingforss stad föranledde.
              Detta beslut överklagades, fru talman, först av ett enskilt företag.
              Då beslutade Helsingforss stad att överlåta beslutet till Statens
              vägverk. Dess beslut överklagades till Länsstyrelsen i Dalarna.
              Dess beslut överklagades till Kammarrätten i Sundsvall, och Kammarrätten
              i Sundsvall beslöt att upphäva alla besluten. Det återgick till
              en situation där man inte visste någonting, och vi befinner oss
              nu i samma situationen.
            </seg>
            <seg n="6e5108a0">
              Detta, fru talman, har blivit en fars. Den lagstiftning som majoriteten
              har ställt sig bakom i den här kammaren är till förfång för förtroendet
              för den lagstiftande församlingen.
            </seg>
          </u>
          <note n="703921a2">
            Samtliga borgerliga partier motsatte sig riksdagens beslut i
            juni 2004 om att införa trängselskatt, vilket också resulterade
            i en gemensam borgerlig reservation.
          </note>
          <note n="71593440">
            Anf. 118 GUNNAR ANDRÉN (fp):
          </note>
          <note type="speaker" n="e45419f8">
            Anf. 119 LARS GUSTAFSSON (kd):
          </note>
          <u who="Q5777864" xml:id="i-7eac22a736a904ef-0" n="760f424c">
            <seg n="2bd325fe">
              Fru talman! Gunnar Andréns anförande väcker ofta intressanta
              associationer. Han har just väckt frågan om vi ska ha trängselskatt
              i domstolarna. Vi kan ju fundera på vilken lagstiftning det skulle
              ingå i.
            </seg>
            <seg n="c002b118">
              Kristdemokraterna anser att frågan om trängselskatter är ett
              gott exempel på hur illa ställt det är med det kommunala självstyret
              i Sverige.
            </seg>
            <seg n="c6009f28">
              Riksdagen ska nu fatta ett beslut om ett regionalt trafikproblem
              som inte direkt berör Sveriges invånare i allmänhet. Däremot berörs
              invånare i Helsingfors och dess kranskommuner påtagligt. Det är
              inget mindre än ett systemfel att denna regionala fråga är föremål
              för den typen av beslut i riksdagen.
            </seg>
            <seg n="84b65714">
              Regeringens hantering av problematiken är anmärkningsvärd. När
              en majoritet i en kommun eller region uppstått för en trängselskatt
              låter man införa denna genom riksdagsbeslut. Men vad händer utifall
              den rådande majoriteten genom kommunala val eller andra omständigheter
              förbyts till en minoritet? Den nya majoriteten kanske då beslutar
              att avskaffa trängselskatten som riksdagen infört. Ska majoriteten
              då automatiskt besluta om ett avskaffande eller kommer man att
              motsätta sig den nya kommunala majoriteten?
            </seg>
            <seg n="4c84192a">
              Fru talman! Vi kristdemokrater anser att biltrafiken behövs för
              ett fungerande samhälle. Men den utgör också en belastning för
              människans livsmiljö genom hälsovådliga utsläpp och intrång i
              naturmiljön. Alla dessa faktorer måste vägas samman och kommer
              att ha stor betydelse för planeringen av infrastrukturen. För
              att bättre fördela trafiken över tid, över dygnets olika delar
              och även över perioder, bör kommuner ha rätt att själva bestämma
              om de vill införa trängselavgifter för biltrafiken. Köerna och
              trängseln i våra största städer räknar vi som ett stort problem
              för ekonomin precis som för miljön. Kraftfulla satsningar på infrastrukturen
              och kollektivtrafiken är därför nödvändiga. Om en kommun eller
              region vill förbättra miljön samt finansiera ny infrastruktur
              och utvecklad kollektivtrafik genom att använda trängselavgifter
              bör kommunerna och regionerna ha rätt att själva besluta om införandet
              av sådana avgifter för biltrafiken. Detta kan exempelvis ske i
              samband med genomförandet av större infrastrukturprojekt som förbättrar
              storstadstrafiken som helhet.
            </seg>
            <seg n="e7614a60">
              En förutsättning för trängselavgifter är att de medel som inkommer
              ska stanna i regionen liksom att kostnaderna för systemets införande
              bärs av kommunen eller respektive region. Vid införandet av trängselavgifter
              är den kommunala självstyrelsen central. Trängselavgifter ska
              beslutas av en kommun eller en region. Regeringen ska först därefter
              bereda och till riksdagen förslå en sådan lagstiftning som krävs
              för detta införande. Enligt Kristdemokraterna är det ett allvarligt
              demokratiskt problem om beslutsordningen är den omvända, att trängselavgifter
              först utnyttjas som lockbete i regerings- och budgetförhandlingar
              på nationell nivå och därefter blir en sak för kommunpolitiker
              att resonera om.
            </seg>
            <seg n="a587628a">
              Fru talman! Till sist vill jag säga några ord om Helsingfors.
              Väl fungerande transporter inom Helsingforssregionen är en avgörande
              förutsättning för en positiv utveckling i Sverige i dess helhet.
              Regionen svarar för uppemot en fjärdedel av landets totala bruttonationalprodukt.
              Helsingfors har dessutom en stark koncentration av myndigheter,
              huvudkontor och institutioner. I regionen uppstår och etablerar
              sig därför näringar som annars inte skulle finnas i Sverige.
            </seg>
            <seg n="49086e3f">
              Det gäller att ta till vara de möjligheter som här bjuds, och
              då ligger det i hela landets intresse att exempelvis Helsingforssregionen
              kan utvecklas. Transportsystemet spelar i det sammanhanget en
              avgörande roll. Befolkningen i Helsingforss län har ökat med 100
              000 personer sedan 1995. Det medför ett ökat behov av transporter
              som i dagsläget långt ifrån tillgodoses.
            </seg>
            <seg n="f4cf6837">
              Kristdemokraterna anser att det är av största betydelse att Helsingforssberedningens
              förslag till insatser genomförs. Därigenom uppnås ökad samordning
              mellan de olika trafikslagen, något som faktiskt inte görs i tillräcklig
              utsträckning i dag, ökad effektivitet i det befintliga transportsystemet,
              en tillräcklig vägkapacitet mellan norra och södra Helsingfors
              och minskade negativa effekter av biltrafiken.
            </seg>
            <seg n="8432044b">
              Fru talman! När det gäller frågan om trängselavgifter har Helsingforss
              stad bedrivit ett mycket påskyndat och forcerat arbete för att
              ta fram ett underlag för beslut som inte haft som målsättning
              att skapa så bred samstämmighet som möjligt. I stället har Helsingforss
              stad medvetet drivit en linje som står i bjärt kontrast till intresset
              hos länets övriga kommuner. Det är ett allvarligt problem att
              motsättningar mellan stad och län är så stora i frågan om trängselavgifter.
            </seg>
            <seg n="91b5ffa1">
              Hanteringen av trängselavgiftsfrågan brister också i fråga om
              det kommunala självstyret, som Kristdemokraterna slår vakt om.
              Trängselavgifter ska enligt nu gällande regler beslutas av en
              kommun eller region och därefter möjliggöras av regering och riksdag.
              Vad gäller försöket i Helsingfors är det uppenbart att initiativordningen
              har varit den omvända. Socialdemokraterna har på den nationella
              nivån utnyttjat frågan som lockbete i regerings- och budgetförhandlingarna
              och därefter uppdragit åt kommunpolitiker att presentera ett förslag
              som går stick i stäv med partiets vallöften.
            </seg>
            <seg n="00b43515">
              Avslutningsvis, fru talman, vill jag yrka bifall till reservationen.
            </seg>
          </u>
          <note type="speaker" n="5a3c6dac">
            Anf. 120 JÖRGEN JOHANSSON (c):
          </note>
          <u who="Q5886707" xml:id="i-778b6888238e81b8-3" n="e5008ecd">
            <seg n="4fbb03d7">
              Fru talman! Riksdagen beslutade om införandet av trängselavgifter
              i juni, så den proposition vi nu behandlar är en följd av ett
              tidigare beslut för att man ska kunna förverkliga denna modell.
            </seg>
            <seg n="e57c6017">
              Från Centerpartiet är vår principiella inställning att när en
              stor mängd fordon ger upphov till problem ska man på det lokala
              och regionala planet kunna vidta åtgärder för att minska trafiken.
              Trängselavgifter kan då vara en lösning. Om trängselavgifter ska
              införas är alltså en fråga för lokal och regional nivå att besluta
              om. Det är en viktig princip om man värnar ett reellt kommunalt
              självstyre.
            </seg>
            <seg n="513fd6cb">
              Nu har man från ett uppifrånperspektiv beslutat införa trängselskatter,
              vilket måste ses som ett övergrepp i en levande demokrati. Saken
              görs inte mindre spektakulär av att Helsingforss ledande politiker
              tvingats in i systemet av regeringen trots att de före valet lovade
              väljarna att trängselskatter inte skulle införas.
            </seg>
            <seg n="27fafc8c">
              Om Helsingforss kommun vill införa trängselavgifter ska initiativet
              också komma därifrån. Det vi här i kammaren då bör göra är att
              skapa förutsättningarna för att kunna genomföra dem. Hur det ska
              gå till bör analyseras i ett större sammanhang. Nu framstår det
              som en fråga mellan riksdag och regering och Helsingforss kommun.
              Som ärendet nu hanterats framstår det därmed som att detta med
              det kommunala självstyret präglas av en låt-gå-politik som knappast
              stärker demokratin. Det här är dessutom dyrt. Under en treårsperiod
              kostar det här samhället 3 320 miljoner kronor, och intäkterna
              blir enligt budgeten ca 990 miljoner kronor. Det är alltså en
              nettokostnad om 2,33 miljarder kronor detta för ett försök med
              trängselskatter som påtvingats en enskild kommun. Det är knappast
              så man lägger grunden för en spänstig demokrati i det här landet.
            </seg>
          </u>
          <note n="41c5f182">
            Fru talman! Jag yrkar bifall till reservationen.
          </note>
          <note type="speaker" n="d289d0ef">
            Anf. 121 CATHARINA BRÅKENHIELM (s):
          </note>
          <note n="6b06a2ee">
            Fru talman! Skatteutskottets ledamöter och alla övriga som är
            här i kammaren i dag!
          </note>
          <u who="Q3363818" xml:id="i-d6144ff4ca6e403e-0" n="ace0675c">
            <seg n="54cf8fb0">
              Nu har vi äntligen kommit så långt att vi är inne på betänkande
              2 i den här frågan, om den väl debatterade trängselskatten i Helsingfors.
              Äntligen ska vi försöka förbättra miljön här i Helsingforss innerstad.
              Det kan man väl inte ha något emot?
            </seg>
            <seg n="b25fc225">
              I vår mest biltäta stad ska man ju nu på försök införa miljöavgifter
              för att försöka minska trängseln i trafiken och få ned den negativa
              miljöpåverkan som biltrafiken leder till. Man ska försöka reducera
              flaskhalsarna och skapa en höjning av medelhastigheten. Man har
              ju som mål att minska antalet fordon sett till innerstadssnittet
              under morgonens och eftermiddagens timmar med 1015 %. Man vet
              ju också att en ojämn körrytm orsakad av trängsel ökar utsläppen
              av ett otal luftföroreningar. Köande i rusningstrafik, då trafiken
              allra minst rusar fram utan egentligen nästan står helt stilla,
              är ju alldeles förödande för den luft som vi andas.
            </seg>
            <seg n="b2e27eee">
              I Helsingforss innerstad är Hornsgatan, S:t Eriksgatan och Norrlandsgatan
              tre gator där man har mätt luftföroreningarna. Där överskrids
              de tillåtna värdena ganska rejält. Och mitt i det här bor man,
              vuxna och barn. Så visst har vi väl alla ett ansvar för att släppa
              loss våra korslagda armar och göra någonting mer än att bara säga
              nej.
            </seg>
            <seg n="9f01017f">
              Det finns en utredning som heter Friskare luft Helsingforss län
              . Den har ett förslag till åtgärdsprogram för att klara miljökvalitetsnormen
              för kvävedioxid i den här staden. Där finns, fru talman, en rad
              föreslagna åtgärder som kräver omedelbara regelförändringar där
              införandet av miljöavgifter i form av trängselskatt är en del.
              Den här utredningen är utförd av länsstyrelsen på uppdrag av regeringen
              för snart tre år sedan. Den handlar om att ta fram förslag på
              åtgärdsprogram för att uppfylla miljökvalitetsnormen för kvävedioxid.
              Länsstyrelsen har samrått med många instanser: kommunerna i Helsingforss
              län, Kommunförbundet, Helsingforss län, Helsingforss läns landsting
              och Helsingforssberedningen. Man har också samrått med centrala
              och regionala myndigheter som Vägverket, Banverket, Riksantikvarieämbetet,
              Naturvårdsverket och Boverket. Det har alltså varit ett mycket
              gediget samråd.
            </seg>
            <seg n="c26f48b8">
              Tittar man på frågan internationellt har EU ett luftdirektiv
              som vi har att rätta oss efter, och det målet inom EU är inte
              satt särskilt högt.
            </seg>
            <seg n="6f4a4a62">
              Flera städer har redan infört program med åtgärder för att förbättra
              luftkvaliteten för sina invånare, bland annat Köpenhamn, Helsingfors,
              Oslo, Lyon, London, Berlin och Rom. I alla dessa städer använder
              man trafikrestriktioner som styrinstrument för att förbättra luften
              som invånarna andas.
            </seg>
            <seg n="12c88b72">
              Ett samarbete inom EU på detta område är viktigt då renare fordon,
              både lätta och tunga, är en förutsättning för att förbättra luftkvaliteten.
              Men enskilda länder är ensamma alldeles för små för att kunna
              påverka den mäktiga fordonsindustrin. Där kan länderna inom EU
              gemensamt ha en mycket större kraft. Vi måste snabbt få fram miljövänligare
              bilar, och det ganska omgående.
            </seg>
            <seg n="39cbaa7c">
              I juni i år beslutade vi om att införa trängselskatt på försök,
              ett försök som ska pågå under drygt ett år.
            </seg>
            <seg n="8bc86e39">
              I dag ska vi här i kammaren besluta om en särskild lag som ska
              komplettera lagen om trängselskatt som vi tidigare tillsammans
              har beslutat om.
            </seg>
            <seg n="5fa49b8a">
              Beslutet innebär att man ska medge kommunerna och landstingen
              rätt att träffa avtal med staten och biträda staten med information
              om systemet med trängselskatt, förvaltning och upphandling med
              anledning av införandet av trängselskatt.
            </seg>
            <seg n="309f6ddc">
              Med förvaltning menar man i propositionen uppföljning, utvärdering
              och annan administration som drift och underhåll av betalsystemet
              och den utrustning som hör till den. Däremot får man inte bedriva
              myndighetsutövning.
            </seg>
            <seg n="76d1554c">
              Det finns ett antal motioner och en reservation som syftar till
              att man inte vill införa någon miljöavgift. Man skrev i sin tidigare
              reservation som man nu hänvisar till bland annat att trafik- och
              miljösituationen i Helsingfors kräver en bred strategi bestående
              av en kombination av åtgärder. Det tycker jag låter jättebra.
              Men utredningen Friskare luft är ju en sådan utredning med åtgärdsprogram.
              Så på den punkten är motionärerna tillgodosedda. Det gäller bara
              att genomföra det också.
            </seg>
            <seg n="98101923">
              Den borgerliga gemensamma reservationen avslutas med orden: Propositionen
              är från våra utgångspunkter helt onödig .
            </seg>
            <seg n="bc2234ec">
              Konstitutionsutskottet har också yttrat sig på anmodan av skatteutskottet.
              Och det är faktiskt ett enigt KU som konstaterar att en lagbestämmelse
              om rätt att biträda staten med förvaltningsuppgifter inte möter
              något hinder i regeringsformen.
            </seg>
          </u>
          <note n="82de68e4">
            Fru talman! Avslutningsvis yrkar jag bifall till förslaget i
            utskottets betänkande och avslag på motionerna.
          </note>
          <note type="speaker" n="ab09e7f1">
            Anf. 122 ULF SJÖSTEN (m) replik:
          </note>
          <u who="Q6179028" xml:id="i-846eb2609a81516a-3" n="1a2e0a7f">
            <seg n="63107554">
              Fru talman! Förutom de rena sakfrågorna är riksdagens och regeringens
              hantering av denna typ av propositioner och lagförslag också oerhört
              viktig.
            </seg>
            <seg n="3dc5ecab">
              Som jag ser det är frågan utbruten ur sitt sammanhang, och det
              finns också en risk för att det rubbar den kommunala självstyrelsen.
            </seg>
            <seg n="d3117b93">
              I ett gemensamt borgerligt yttrande i konstitutionsutskottet
              sägs: Den kommunala självstyrelsen kan komma att framstå mer som
              effekt av ad hoc -politik än som uttryck för ett sammanhang.
            </seg>
            <seg n="3f13ce10">
              Fru talman! Ser inte Socialdemokraterna någon fara ur demokratisk
              synpunkt och att det kan bli en brist på just detta sammanhang?
            </seg>
          </u>
          <note type="speaker" n="849c1a8d">
            Anf. 123 CATHARINA BRÅKENHIELM (s) replik:
          </note>
          <u who="Q3363818" xml:id="i-f761260e4a48655c-0" n="ace0675c">
            <seg n="27d08145">
              Fru talman! Man kan använda uttrycket ad hoc -politik. Jag tycker
              att det är en flexibilitet.
            </seg>
            <seg n="0e86f063">
              Det som vi talar om i dag är att göra någonting för att minska
              luftföroreningarna i den här staden. Jag tror att man måste våga
              pröva. Det finns utredningar, och försök har gjorts i andra städer.
              Beträffande formfrågan har vi en grundlag enligt vilken vi inte
              kan kalla detta för trängselavgift utan trängselskatt, och då
              måste man följa det, och då blir det på detta sätt.
            </seg>
            <seg n="d7b2f524">
              Sedan kan man hänvisa till det kommunala självstyret, och man
              kan göra hur många krumbukter och kullerbyttor som helst därför
              att man egentligen inte vill göra någonting utan man vill fortsätta
              att se luftföroreningarna öka för invånarna här i Helsingfors.
              Det är så jag kan tolka reservationen från de borgerliga partierna.
            </seg>
          </u>
          <note type="speaker" n="4f0f11b0">
            Anf. 124 ULF SJÖSTEN (m) replik:
          </note>
          <u who="Q6179028" xml:id="i-846eb2609a81516a-4" n="1a2e0a7f">
            <seg n="110b40aa">
              Fru talman! Jag försökte lyfta fram en viktig demokratisk aspekt
              på denna fråga, men jag förstår att jag inte får något gensvar
              från den socialdemokratiska ledamoten i kammaren. I stället beskrivs
              den frågeställning som jag lyfte fram som krumbukter, och det
              vänder jag mig mot i allra högsta grad.
            </seg>
            <seg n="200f0334">
              Jag konstaterar att jag inte har fått något svar på den här frågan.
              Men bristen på ett sammanhang ur demokratisk synpunkt när det
              gäller beredningen av detta ärende är viktig, och jag kommer att
              återkomma till den.
            </seg>
          </u>
          <note type="speaker" n="754d8fda">
            Anf. 125 CATHARINA BRÅKENHIELM (s) replik:
          </note>
          <u who="Q3363818" xml:id="i-f761260e4a48655c-1" n="ace0675c">
            <seg n="d8919ee8">
              Fru talman! Då får Ulf Sjösten vara lite tydligare i den frågan.
              Jag tycker att den fråga som du ställer är lite luddig. Då kan
              du väl utveckla den?
            </seg>
          </u>
          <note type="speaker" n="6e5b9d15">
            Anf. 126 JÖRGEN JOHANSSON (c) replik:
          </note>
          <u who="Q5886707" xml:id="i-778b6888238e81b8-4" n="e5008ecd">
            <seg n="4c240ed9">
              Fru talman! Catharina Bråkenhielm sade att vi äntligen har kommit
              så långt. Det låter nästan som om det är en dröm som har gått
              i uppfyllelse.
            </seg>
            <seg n="f0f93206">
              Jag håller med henne om problemen i Helsingfors. Jag håller också
              med henne om behoven av åtgärder när det gäller såväl infrastrukturen
              som kollektivtrafiken. Någonting måste göras. Men jag håller inte
              med henne om att vi ska diskutera den här frågan i den här kammaren.
              Det är lite grann av samma frågeställning som Ulf Sjösten var
              inne på tidigare.
            </seg>
            <seg n="c14fe4a6">
              Vi har på lokal och regional nivå förtroendevalda som är valda
              på samma sätt som vi som sitter i den här kammaren. Är det då
              vår roll och med vilken rätt att gå in och köra över lokalt och
              regionalt valda människor på ett område där de har det direkta
              ansvaret? Jag skulle vilja att du utvecklar svaret som du gav
              till Ulf Sjösten tidigare. Du måste ha en viss förståelse för
              demokratiaspekten som vi från den borgerliga sidan ändå för fram
              här och ha en förståelse för det kommunala självstyret.
            </seg>
            <seg n="0d821f4e">
              Jag håller med dig om det du säger om att vi måste göra någonting.
              Men hur ser du på demokratifrågan i detta sammanhang? Har ni från
              socialdemokratiskt håll hanterat detta på ett seriöst och riktigt
              sätt?
            </seg>
          </u>
          <note type="speaker" n="cf1f950f">
            Anf. 127 CATHARINA BRÅKENHIELM (s) replik:
          </note>
          <u who="Q3363818" xml:id="i-f761260e4a48655c-2" n="ace0675c">
            <seg n="dffd9a8f">
              Fru talman! När det gäller Helsingfors har Helsingforss politiker
              själva bestämt att de vill införa detta. Ska man göra försök med
              trängselskatt eller liknande på någon annan ort i Sverige måste
              de lokala politikerna också vara med och ta ett initiativ till
              det. Då fungerar den lokala demokratin. Det är inte så att staten
              ålägger en kommun som inte vill, utan kommunerna har sin demokratiska
              rätt att debattera detta, och en majoritet i den kommun där det
              är aktuellt måste vilja genomföra detta.
            </seg>
          </u>
          <note type="speaker" n="f55f5133">
            Anf. 128 JÖRGEN JOHANSSON (c) replik:
          </note>
          <u who="Q5886707" xml:id="i-778b6888238e81b8-5" n="e5008ecd">
            <seg n="a719380d">
              Fru talman! Catharina Bråkenhielm säger att man själv måste bestämma.
              Ja, man har själv bestämt under bilan. Man har blivit i stort
              sett tvingad att besluta på detta sätt. Som jag ser det är det
              ett direkt övergrepp på den första paragrafen i grundlagen om
              det kommunala självstyret.
            </seg>
          </u>
          <note type="speaker" n="9fbfa294">
            Anf. 129 CATHARINA BRÅKENHIELM (s) replik:
          </note>
          <u who="Q3363818" xml:id="i-c56d9bc0c2ba48be-1" n="ace0675c" next="i-d6144ff4ca6e403e-1">
            <seg n="a772280a">
              Fru talman! Nej, jag kan inte se det så. Helsingforss kommunpolitiker
              har beslutat om att de vill vara med i det här försöket och att
              de vill införa trängselskatter i Helsingfors. Då har man inte
              tvingat någon.
            </seg>
            <seg n="c815d844">
              Det kommer att bli likadant om någon annan kommun i Sverige vill
              införa detta. Detta är en sak som regleras här uppifrån men med
              demokratiska beslut fattade i den kommun som det handlar om.
            </seg>
            <seg n="715ee993">
              Om det till exempel skulle införas alkoholskatter i de kommuner
              där alkoholen flödar in, ska kommunerna då bestämma det alldeles
              själva utan någon helhetssyn på hela landet? Det finns många sådana
              exempel som man kan räkna upp där man kan säga att man inte får
              röra det kommunala självstyret.
            </seg>
            <seg n="e091ac38">
              Ibland måste man ha ett sammanhang. Och här har vi en grundlag
              där det sägs att det ska gå till på det här viset. Helsingforsspolitikerna
              har själva begärt att de vill ha detta. Vi ska ha en kort försöksperiod
              under ett år nästa år. Det är det som vi debatterar.
            </seg>
          </u>
          <note n="062375dd">
            Anf. 130 GUNNAR ANDRÉN (fp) replik:
          </note>
          <u who="Q3363818" xml:id="i-d6144ff4ca6e403e-1" n="ace0675c" prev="i-c56d9bc0c2ba48be-1">
            <seg n="44fb0285">
              Fru talman! Jag lyssnade noga på vad Socialdemokraternas företrädare
              som, såvitt jag förstår, också företräder Vänsterpartiet och Miljöpartiet
              i den här debatten hade att säga och lade märke till att några
              saker saknades.
            </seg>
            <seg n="aaab138a">
              Jag måste ändå få börja med påståendet att Helsingforss politiker
              själva har beslutat om det här, men det är ju en rent formell
              sak. Ni gick själva till val på att de här avgifterna inte skulle
              införas. Någon ordning måste det vara också på argumentationen.
            </seg>
            <seg n="59bc2dab">
              Formellt sett är alla förstår detta, så säg inte något annat!
              orsaken att ni ska rädda regeringen Persson. Det är väl fullt
              legitimt, så säg rakt ut att det är så! Alla vet att det är på
              det sättet.
            </seg>
            <seg n="6f22e36d">
              Men jag skulle också vilja fråga om några andra saker, för det
              var ändå några saker som saknades.
            </seg>
            <seg n="a91e9ca5">
              Domstolsväsendet sade Catharina Bråkenhielm över huvud taget
              inte ett enda ord om. Men ska sådana här ärenden prioriteras framför
              våldtäktsmål, misshandel och vad det nu kan vara? Man måste ändå
              ställa den frågan.
            </seg>
            <seg n="c2fabb33">
              Inte heller sade du någonting om Täbys och Lidingös invändningar.
              Jag förstår att man inte gör det. Men varför tar ni inte upp detta?
            </seg>
            <seg n="6ee2a46d">
              Du talade mycket om saker som det inte står om i betänkandet,
              och den inställningen kan jag instämma i. Inte heller sades ett
              enda ord om upphandlingsordningen.
            </seg>
            <seg n="751466f3">
              Slutligen vill jag ha svar på en väldigt konkret fråga, den fråga
              som jag inledde med: Är det rätt eller är det fel att använda
              kommunala eller landstingskommunala pengar till att informera
              om statliga skatters användningsområden? I den frågan kan man
              bara tycka en sak: ja eller nej.
            </seg>
            <seg n="93245a97">
              Jag har samma åsikt nu som jag hade för några år sedan. Men Socialdemokraterna
              tycks ha bytt åsikt. Vad är er nuvarande ståndpunkt? Kan ni tänka
              er att ändra tillbaka på den här punkten? Man kan, som sagt, bara
              tycka en sak att det är rätt eller att det är fel. Hur är det?
              Är det rätt eller fel?
            </seg>
          </u>
          <note type="speaker" n="24b5b4cc">
            Anf. 131 CATHARINA BRÅKENHIELM (s) replik:
          </note>
          <u who="Q3363818" xml:id="i-c56d9bc0c2ba48be-2" n="ace0675c" next="i-d6144ff4ca6e403e-2">
            <seg n="2e95e330">
              Fru talman! Man kan alltid säga att det och det inte sades. Men
              vi har begränsad talartid. Jag är inte säker på att man ska stå
              här i kanske tio minuter och rapa upp allting som diskuterades
              redan i juni. Jag valde därför att i mitt anförande ta upp några
              områden som jag tycker är viktiga. Det får man kanske respektera.
            </seg>
            <seg n="dea6fe2a">
              Hela tiden kommer det nya lagar i Sveriges lagstiftning. Det
              har Domstolsverket att hantera så ser det ut. Det gäller även
              detta. Det är fråga om ett ettårigt försök. Ska man förlänga tiden
              eller starta om igen eller kanske på en annan ort ska det till
              en ny diskussion och nya beslut. Möjligtvis utvärderar man då
              hur försöket har varit hur det förhåller sig med de brister som
              funnits och förändrar om det ska vara en permanentning eller om
              detta ska införas i en annan kommun.
            </seg>
            <seg n="37cf890b">
              När det gäller detta med information och kommunala pengar finns
              det en överenskommelse om att det inte är kommunens eller landstingets
              pengar, utan det är statens pengar som ska gå till att driva det
              här försöket.
            </seg>
            <seg n="144063ff">
              Det här med förhandlingar och löften har borgerligheten hängt
              upp sig oerhört mycket på. Vi ser nu att den krämfärgade alliansen
              med borgarna lovar en massa saker. Man lovar att sänka sjukersättningen,
              och man lovar det ena och det andra. Är det så att exempelvis
              folkpartisterna när man sedan eventuellt kommer till makten ska
              genomföra vad Moderaterna lovar?
            </seg>
            <seg n="7f8965b9">
              Det är precis samma sak här. Mycket händer under resans gång.
              Alla har olika ingångar, och vi är flera olika partier. Man hänger
              väldigt mycket upp sig på hur vi hanterade frågan vilken tid på
              dygnet förhandlingarna sköttes och om det var lyckta dörrar eller
              inte. Det är lite långt bort från sakfrågan, som handlar om renare
              luft i Helsingforss innerstad.
            </seg>
          </u>
          <note n="549a0b0b">
            Anf. 132 GUNNAR ANDRÉN (fp) replik:
          </note>
          <u who="Q3363818" xml:id="i-d6144ff4ca6e403e-2" n="ace0675c" prev="i-c56d9bc0c2ba48be-2">
            <seg n="a1ed26c9">
              Fru talman! Jo, jag håller med om mycket. Men det var en väldigt
              intressant upplysning att om man använder statliga pengar i kommunal
              regi är det helt plötsligt rätt att informera.
            </seg>
            <seg n="f0976d08">
              Jag har fortfarande samma åsikt som tidigare. Det var fel att
              använda landstingspengar. Jag tycker att också landstingspengar
              är detsamma som skattepengar och kan inte se någon principiell
              skillnad där.
            </seg>
            <seg n="16a006ea">
              Jag ser dock följande skillnad detta kritiserar jag mina partivänner
              för nämligen att skattepengar används till att göra politisk information
              om statliga skatter. Men nu har jag fått klart för mig att bara
              pengarna kommer från staten är det okej. Jag tycker inte att det
              i sak är någon skillnad när skattepengar kommer från kommunerna,
              för de kommer från allas våra börsar. Det är ingen skillnad på
              de pengarna så är det med saken.
            </seg>
            <seg n="eb9ff185">
              Visst kan man väl tvingas till kompromisser där håller jag med.
              Men det är inte fråga om vilken kompromiss som helst, utan det
              gäller den kompromiss som gjorts från ledande socialdemokrater
              i Helsingfors. Det man gick till val på och kanske vann makten
              på i Helsingforss stadshus, nämligen att man skulle inte införa
              det här, är liksom ingen minimifråga utan en av de viktigaste
              frågorna.
            </seg>
            <seg n="4d59e9ce">
              Slutligen: Jag håller med om att man inte kan tala om allt. Men
              några saker pekade jag på. Jag tycker att jag kunde få ett svar
              i alla fall om domstolsprocessen och hur det är med sådana ärenden,
              även om det rör sig om ett fåtal. Det är, inser jag, en fräck
              fråga, men frågan är av vikt. Jag undrar alltså: Hur viktig är
              den här frågan?
            </seg>
            <seg n="2b33ced3">
              Man kan inte tala om allt det erkännandet ger jag dig gärna.
              Att jag inte fått svar på de andra frågorna bryr jag mig inte
              om.
            </seg>
          </u>
          <note type="speaker" n="34545d97">
            Anf. 133 CATHARINA BRÅKENHIELM (s) replik:
          </note>
          <u who="Q3363818" xml:id="i-f761260e4a48655c-3" n="ace0675c">
            <seg n="b2f163f9">
              Fru talman! Jag tycker att jag försökte svara på ganska många
              frågor på den korta talartid som stod till förfogande. Pengarna
              i fråga kommer från det som betalas in. Försökspengarna alltså
              när du betalar in trängselskatten är de pengar som ska hanteras.
              Sedan kommer alla initialkostnader som är betydligt högre än de
              belopp man får in, och så är det i ett försök. Men om man skulle
              hålla på med sådant här permanent är det de pengar som de som
              använder bilen över gränssnitten, de olika områdena, betalar som
              sedan används till att betala vad det kostar att driva det hela
              i kommunal och statlig regi.
            </seg>
            <seg n="c88c63f2">
              Frågan om vem som värderar vilken fråga som var viktigast i Helsingforss
              stad vid valet och så är kanske inte borgarnas sak. För vår del
              är kanske sjuklönefrågan jätteviktig. Ni tycker kanske inte att
              den är så viktig, så det tycker jag att man kanske inte ska hänga
              upp sig så väldigt mycket på.
            </seg>
            <seg n="8f28b612">
              När det gäller domstolsväsendet ser jag att det kan vara problem.
              Det kommer in mer och mer. Vi överklagar mer, och vi är mer medvetna
              om vår rätt. Det gäller alla verk och alla instanser i samhället.
              Att vi på väldigt många ställen inte riktigt klarar av kösituationen
              ser jag som ett stort problem. Men det gör inte att vi inte kan
              skapa nya lagar. På något sätt måste det hela dock lösas, för
              handläggningstiderna är för det mesta alldeles för långa. Där
              håller jag alltså till fullo med.
            </seg>
          </u>
          <note type="speaker" n="9a72127b">
            Anf. 134 LARS GUSTAFSSON (kd) replik:
          </note>
          <u who="Q5777864" xml:id="i-7eac22a736a904ef-1" n="760f424c">
            <seg n="b8377291">
              Fru talman! Vi har ju haft den stora debatten om detta tidigare,
              så jag tänker bara göra några konstateranden.
            </seg>
            <seg n="50346e06">
              Styrningen av trafikflödena behövs av flera olika skäl. Men när
              det gäller utsläpp och sådant vill jag nog påstå att det är helt
              fel att det här med miljön och trängselskatterna skulle ändra
              utsläppsnivåerna, därför att kväveoxider från förbränningsmotorer
              har med förbränningstemperaturen att göra. Ska man göra något
              i det avseendet ska man sätta in motorvärmare i bilen så att man
              redan från början får upp förbränningstemperaturen.
            </seg>
            <seg n="007f9950">
              Koldioxiden däremot har med förbränningsvolym per kilometer att
              göra. Det betyder att man ute i glesbygden där man kan köra på
              femmans växel i 80, 90 eller 100 kilometers fart har mycket mindre
              utsläpp än som är fallet i Helsingfors. Det kommer man aldrig
              att bota med detta. Vi har lika höga oxidhalter på Laholms torg
              som det är här inne i Helsingfors detta enligt gjorda mätningar
              så det där håller inte.
            </seg>
            <seg n="adec70bd">
              Jag kan direkt tala om att ska någonting göras åt utsläppen i
              Sverige så är utformningen av bilskatteförslaget direkt fel. Utformningen
              av drivmedelsskatten är direkt fel. Utformningen av infrastrukturerna
              är helt fel för att vara riktigt ärlig.
            </seg>
            <seg n="74338dc6">
              I praktiken kommer trängselskatten inte att ändra något vad gäller
              utsläppen, för de totala utsläppen kommer inte att minska. Däremot
              kommer de att ta lite andra vägar. Det kommer bara att bli köbildning
              någon annanstans. Problemet är ju att om man ska införa en trängselskatt
              eller, som vi vill, en trängselavgift måste de kollektiva alternativen
              vara utbyggda så att folk kan ta tunnelbanan eller bussen även
              på tvären i Helsingfors, eller var det nu kan vara.
            </seg>
            <seg n="d20da1b6">
              Varför inför ni någonting innan ni kan erbjuda alternativen?
              Detta är det stora problemet, som jag ser saken.
            </seg>
          </u>
          <note type="speaker" n="82b22699">
            Anf. 135 CATHARINA BRÅKENHIELM (s) replik:
          </note>
          <u who="Q3363818" xml:id="i-f761260e4a48655c-4" n="ace0675c">
            <seg n="17fb57a8">
              Fru talman! Precis som du säger är det i köerna som de stora
              utsläppen finns. Meningen är man ska styra detta genom att lägga
              avgiften med avseende på dygnets köbildningstider. Det gör att
              man kanske i stället väljer kollektivtrafiken. På så vis minskas
              luftföroreningarna i innerstan. Det visar också ganska tydligt
              de mätningar som gjorts på andra ställen, i andra städer, där
              det här systemet införts, så det som sades i det avseendet är
              inte riktigt sant, Lars Gustafsson!
            </seg>
            <seg n="a5e28958">
              Vi är naturligtvis beroende av bilen. Men man ska bygga ut kollektivtrafiken.
              Det är någonting man måste göra hela tiden. Sedan kommer det inte
              att kunna ske så snabbt som man önskar, och man kanske inte kan
              bygga ut den tillräckligt för att klara en försöksperiod på ett
              år som det sedan kanske inte blir någon fortsättning av. Man vädjar
              lite grann till människorna som bor i stan. De är deras luft och
              för deras skull som de här restriktionerna görs.
            </seg>
          </u>
          <note type="speaker" n="a6dbbb9c">
            Anf. 136 LARS GUSTAFSSON (kd) replik:
          </note>
          <u who="Q5777864" xml:id="i-7eac22a736a904ef-2" n="760f424c">
            <seg n="9b9d57e1">
              Fru talman! Nu har vi hört hur Bråkenhielm helt har avfärdat
              sina egna argument för att införa detta. Hon säger att det inte
              finns något färdigt, inte något förberett, ingenting, utan det
              är bara ett försök som man inte vet om det går att utvärdera.
              Om det sker utsläpp här utanför huset eller på bron där borta
              kommer det att vara samma utsläpp som cirkulerar i stan, även
              om det finns marknära förbränningar som kan drabba fotgängare.
              Problemet är att det här bara är en ad hoc -satsning, inte för
              att förbättra miljön som ju kräver större grepp, utan bara för
              att tillfredsställa någon politisk idé eller majoritet.
            </seg>
            <seg n="b7b9fab7">
              Vi kristdemokrater är inte mot att man inför miljöskatter för
              att styra trafiken rätt, men detta har ingenting med förbränningen
              att göra. Om man kör på ettan här ute kommer det inte enda dugg
              mindre utsläpp än om man kör på fyran i Kiruna. Det är en fel
              tankegång. Detta har med politik att göra, inte med miljön. Jag
              vädjar till er att ta ert förnuft till fånga och ta tillbaka förslaget.
            </seg>
          </u>
          <note type="speaker" n="9b74776d">
            Anf. 137 CATHARINA BRÅKENHIELM (s) replik:
          </note>
          <u who="Q3363818" xml:id="i-f761260e4a48655c-5" n="ace0675c">
            <seg n="9d162dec">
              Fru talman! Självklart är detta politik, Lars Gustafsson. Det
              är vi som är satta att se till att invånarna har en bättre luft
              att andas. Det är klart att det bara är ett försök. Tiden för
              försöket är fastslagen, så det är helt okej. Man kan inte bara
              säga nej, nej. Det finns några utredningar, som Renare luft ,
              och det finns en rad exempel på vad som kan göras allt från beläggningen
              på gatan till vilka däck man ska ha, hur länge man ska ha dubbdäck,
              att höja skrotningspremien. Det är bara att sätta i gång. Sluta
              säga nej utan säg ja, så kommer det att gå mycket bättre.
            </seg>
          </u>
          <note type="speaker" n="d43da567">
            Anf. 138 CARL-ERIK SKÅRMAN (m):
          </note>
          <u who="Q5039758" xml:id="i-cab65bc6b2d18560-0" n="80928ec5">
            <seg n="f6a17398">
              Fru talman! Även om det är som KU säger, att det inte finns några
              strikt formella skäl som talar mot förslaget, finns det många
              argument som stöder den borgerliga reservationen, på sätt som
              tidigare talare här har redogjort för.
            </seg>
            <seg n="ec2eb018">
              Fru talman! För cirka tre timmar sedan tittade jag på Helsingforss
              stads hemsida. Där står det att det ska bli en folkomröstning
              om biltullarna efter det att man har haft en försöksperiod. Man
              får klart intrycket att här ska allmänheten få avgöra trängselskatternas
              framtid.
            </seg>
            <seg n="8578aec7">
              Men, fru talman, när kommer det att bli uppenbart för stockholmarna
              och för oss alla andra att det är ett falsarium att stockholmarna,
              efter en försöksperiod under några månader, i en folkomröstning
              ska få avgöra trängselskatternas framtid? Under den allmänpolitiska
              debatten fick vi höra att man inte skulle tro att investeringarna
              för försöket var tillfälliga. En av kammarens ledamöter med förflutet
              i gatu- och fastighetsnämnden i Helsingforss stad deklarerade
              att investeringarna inte bara skulle avse en försöksperiod på
              ett år. De skulle minsann kunna bestå mycket längre.
            </seg>
            <seg n="f6e52e10">
              Statsrådet Sommestad menade i en replik att regeringen just nu
              inte avsåg att införa trängselskatter i någon annan stad än i
              Helsingfors. Nu kan man säga att Börje Vestlund och statsrådet
              Sommestad är ganska lättviktiga i de här frågorna. Men viktigast
              är budgetpropositionen, som talar sitt ekonomiska tunga språk.
              1 690 miljoner kronor i kostnader spenderas under 2005 av regeringen
              på trängselskatterna. Inkomsterna beräknas till 455 miljoner kronor
              alltså för bara 2005 netto en förlust på 1 245 miljoner kronor.
              Det står på s. 111 om någon är intresserad. Så mycket pengar för
              ett försök på bara ett år innebär en så stor och väldig ekonomisk
              ansvarslöshet att jag inte ens tror regeringen om det.
            </seg>
            <seg n="a572c77d">
              Mycket riktigt verksamheten avses fortsätta. Underskottet runt
              en halv miljard årligen finns upptaget även för de följande åren
              för trängselskatten. Det där med folkomröstning är uppenbarligen
              ett löfte, pladder i vinden!
            </seg>
            <seg n="92acae2f">
              Fru talman! Det går inte att tro på några socialdemokratiska
              löften om trängselskatter längre. Det borde vara ett memento även
              för Miljöpartiet. Tydligen är det den nuvarande regeringens avsikt
              att trängselskatterna ska införas permanent i Helsingfors. Talet
              om att stockholmarna skulle få bestämma saken i en folkomröstning
              är bara snack och drömmeri av stadens lokala socialdemokrater
              lika oinformerade nu om partiledningens avsikter som i valrörelsen
              2002 då de lokala socialdemokraternas tydliga löften och politiska
              heder betydde mindre än en vindpust när partiledningen kom på
              en annan maktidé i regeringsförhandlingarna med Miljöpartiet.
            </seg>
            <seg n="84b60174">
              Fru talman! Nog ställer man sig frågor: Hur länge ska regeringen
              få hålla på med sitt falska spel kring trängselskatterna? Hur
              länge tror man stockholmarna ska låta sig luras? Hur länge ska
              det dröja innan det uppenbaras att ingen enda medborgare kan lita
              på de socialdemokratiska utfästelserna om trängselskatter?
            </seg>
            <seg n="93b72dc6">
              Fru talman! Jag tycker att Göteborg och Malmö borde huka sig
              inför faran att bli förhandlingsmässiga växelmynt och hänsynslöst
              överkörda vid en framtida regeringsombildning.
            </seg>
            <seg n="7fa302c4">
              Med detta, fru talman, vill jag instämma i den borgerliga reservationens
              yrkande och alltså yrka bifall till den borgerliga reservationen.
            </seg>
          </u>
          <note type="speaker" n="83ffa93c">
            Anf. 139 HILLEVI ENGSTRÖM (m):
          </note>
          <u who="Q772089" xml:id="i-e79ee54eb181fd0d-1" n="ebaec6f7">
            <seg n="bcb81f53">
              Fru talman! Biltullar, trängselavgifter, trängselskatt eller
              vad man nu vill kalla det för har debatterats åtskilligt under
              det senaste året. Hösten 2002 genomfördes folkomröstningar i tolv
              av länets 26 kommuner. Motståndet mot biltullar var kompakt. Mer
              än 80 % av dem som röstade sade blankt nej. Nej sade även Annika
              Billström, socialdemokrat från Helsingfors, i valrörelsen 2002.
              Hon lovade att det inte skulle införas några biltullar i Helsingfors,
              och det löftet gick många till val på. Men löften till väljare
              tycks inte vara så viktiga för Socialdemokraterna. Det borde man
              kanske inte uppröras över, men jag tror att för de flesta av oss
              andra är det en sorts moral i detta. Det man säger till väljarna
              står man också för efter valet, speciellt när man bestämt sig
              att inte genomföra försök med biltullar.
            </seg>
            <seg n="f18f0ad8">
              Trängselskatter är faktiskt en ytterligare straffbeskattning
              för oss stockholmare. Det är inte någonting som drabbar Peter
              Eriksson från Kalix eller Maria Wetterstrand från Eskilstuna,
              Miljöpartiets främsta företrädare som tillsammans med Vänsterpartiet
              har krävt att just biltullar skulle vara förutsättningen för att
              stötta regeringen.
            </seg>
            <seg n="c2635aa8">
              För oss som bor och verkar i den här regionen innebär biltullarna
              ytterligare en pålaga, särskilt för barnfamiljer, för vilka de
              medför en kostnad på runt 2 000 kr efter skatt. Det är en kostnad
              som inte heller kommer att vara avdragsgill. Alltså: Är man tvungen
              att använda bil för att ta sig till och från arbetet kommer detta
              det inte att vara en kostnad som man kan dra av för inkomsternas
              förvärvande.
            </seg>
            <seg n="3633fbc8">
              Redan i dag har vi i Helsingforssregionen Sveriges högsta levnadsomkostnader.
              I vår region har inte en vanlig barnfamilj med låga inkomster
              råd att köpa sig ett hus. Det fordrar att man är höginkomsttagare.
              Så är det varken i Kalix eller Eskilstuna, såvitt jag vet.
            </seg>
            <seg n="97e2e49b">
              Socialdemokraterna påstår att de företräder människor med mindre
              resurser, men det är just de ekonomiskt svagare som kommer att
              drabbas värst av införandet av biltullar. Det gäller till exempel
              mammor som dubbelarbetar, har tider att passa på dagis och fritis
              och måste använda bilen för att kunna förvärvsarbeta på andra
              sidan stan.
            </seg>
            <seg n="25492e5c">
              I debatten i våras sade Vänsterns företrädare Karin Svensson
              Smith att trängselskatten var viktig för att uppnå jämställdhetsmålet
              i trafikpolitiken. Hon sade också att trängselskatten var viktig
              ur ett klassperspektiv. Man slutar aldrig att förundras!
            </seg>
            <seg n="c50c5abc">
              Argumenten för biltullar är från Vänstern, Miljöpartiet och Socialdemokraterna
              otaliga. Men när jag är ute och pratar med länets väljare, även
              de från andra partier, står det fullständigt klart att de inte
              vill ha biltullar i Helsingforssregionen. Det finns inga bra argument
              som biter på väljarna, i alla fall inte på dem jag träffat och
              det är inte bara moderater.
            </seg>
            <seg n="e63b74d8">
              Vi vill inte, fru talman, delta som försökskaniner i det storskaleförsök
              som kommer att kosta staten mellan 1 och 2 miljarder. Det som
              också skrämmer mig är att även om det vid nästa val blir en borgerlig
              majoritet i Helsingforss stadshus finns inte befogenheter att
              besluta om avvecklandet av biltullarna. Stadshuset förfogar inte
              över det beslutet, utan det fattas i riksdagen. Jag tycker inte
              att det är demokratiskt.
            </seg>
            <seg n="ba1be773">
              Om det ska finnas biltullar eller inte måste vara en fråga för
              dem som berörs, för dem som bor och vistas i regionen, alltså
              för stockholmare i hela länet. Billström sade nej i valet 2002,
              och de som deltog i folkomröstningarna sade nej, men ingen tycks
              ta någon notis om det.
            </seg>
            <seg n="579d1533">
              Avslutningsvis vill jag säga att propositionen förstås ska avslås.
              Det är nämligen folkviljan i Helsingforss län.
            </seg>
          </u>
          <note type="speaker" n="4d793809">
            Anf. 140 BÖRJE VESTLUND (s):
          </note>
          <u who="Q512590" xml:id="i-71e0879464bcf230-1" n="4aa82cc8" next="i-28c558f8bb36c87a-1">
            <seg n="a5e481b8">
              Fru talman! Jag ska börja med att vända mig till Hillevi Engström.
              Att den här processen inte skulle vara demokratisk är struntprat.
              Kvalificerat struntprat! Om man läser lagen, och jag rekommenderar
              Hillevi Engström att göra det, framgår där att varje kommun eller
              region själv avgör om man vill införa detta och följaktligen också
              beslutar om ifall man vill avskaffa det. Det är ingen tvekan om
              den saken.
            </seg>
            <seg n="902a2f46">
              Det andra jag skulle vilja säga är, och det är det viktiga, att
              man inte kan krama ur den här frågan hur mycket som helst genom
              att säga sådant som inte är sant beträffande lagstiftningen. Allt
              elände på jorden och allt elände i Helsingfors när det gäller
              trängsel och andra trafikproblem beror inte på denna lag. Det
              beror på en rad olika saker.
            </seg>
            <seg n="8479fd37">
              Jag tycker att den här debatten i allra högsta grad börjar närma
              sig sandlådenivå. Det gäller inte minst när jag hör Carl-Erik
              Skårman felcitera mig från en debatt där det dessutom finns protokoll.
            </seg>
            <seg n="8da84dce">
              Det jag sade var att staten skulle ta kostnadsansvaret för den
              här processen. Ingenting annat. Jag har aldrig sagt att processen
              ska fortsätta för att den kostar 2 miljarder kronor. Det är viktigt
              att veta vad som gäller. Det ska hållas en folkomröstning. Helsingforsarna
              ska avgöra frågan, vilket är det intressanta.
            </seg>
            <seg n="f45ae28b">
              Under den allmänpolitiska debatten diskuterade Carl-Erik Skårman
              och jag också huruvida man skulle ha respekt för de kommuner utanför
              Helsingfors som hade folkomröstat om detta. Jag får återkomma
              till den frågan eftersom jag ser att Carl-Erik Skårman begärt
              replik. Vi får ta den debatten då.
            </seg>
          </u>
          <note n="f59b9389">
            Anf. 141 GUNNAR ANDRÉN (fp) replik:
          </note>
          <u who="Q512590" xml:id="i-28c558f8bb36c87a-1" n="4aa82cc8" prev="i-71e0879464bcf230-1">
            <seg n="fc8d623b">
              Fru talman! Jag skulle vilja ställa en fråga till Börje Vestlund.
            </seg>
            <seg n="9470e66e">
              Är det rätt eller fel att använda skattepengar till information
              om statliga skatter, utöver den information som Skatteverket bedriver
              som ju är självklar? Är det rätt eller fel att använda skattepengar
              till detta? Jag säger skattepengar eftersom jag inte skiljer på
              kommunala skatter och statliga skatter, såsom Bråkenhielm gjorde.
              Är det rätt eller fel att använda skattepengar? Det är den fråga
              jag vill ställa.
            </seg>
            <seg n="481d330c">
              Sedan beklagar jag för Socialdemokraternas skull djupt det faktum
              att Miljöpartiet och Vänsterpartiet är frånvarande. Jag tycker
              uppriktigt synd om er. Dessa två partier har drivit fram en lagstiftning
              som ni inte skulle ha kommit med om ni inte tvingats till det.
            </seg>
            <seg n="0118d083">
              När det gäller just den punkten vill jag erinra Börje Vestlund
              om att det en gång i tiden fanns ett annat förslag, nämligen Dennispaketet,
              som Folkpartiet stod bakom. Då gällde det vägavgifter, miljöstödjande
              avgifter. Vi har inte ändrat åsikt på den punkten utan står fortfarande
              bakom det förslaget. Detta handlar dock om områdesavgifter, vilket
              är något helt annat.
            </seg>
            <seg n="3865b4cd">
              Jag tar inte upp frågan om domstolarna eftersom jag vet att Börje
              Vestlund och jag inte kommer att nå samsyn där. Min viktigaste
              fråga är alltså: Är det rätt eller fel att i kommunal regi använda
              skattepengar till information om statliga skatter?
            </seg>
          </u>
          <note type="speaker" n="364e4a32">
            Anf. 142 BÖRJE VESTLUND (s) replik:
          </note>
          <u who="Q512590" xml:id="i-71e0879464bcf230-2" n="4aa82cc8" next="i-28c558f8bb36c87a-2">
            <seg n="c69bb2e6">
              Fru talman! För att börja med frågan om avgifter tror jag att
              det finns en ganska bred uppfattning om att avgifter i trafiken
              är ett bra sätt att hantera trängsel på. Det vi i stället diskuterar
              är formerna för detta. Om jag ska sträcka ut handen lite grann
              vill jag säga att det är tråkigt att debatten hamnat på en nivå
              där vi diskuterar demokratiska principer, hur beslutet kommit
              till och så vidare, i stället för att diskutera sakfrågan. Det
              är tråkigt att det är så.
            </seg>
            <seg n="289f9778">
              Jag ska också svara på Gunnar Andréns fråga, även om jag i och
              för sig inte berörde den saken i mitt anförande. Jag tycker att
              det är rätt att den myndighet som utfärdar skatterna också ska
              informerna om dem. I det här fallet är det staten. Staten ger
              ett uppdrag till landstinget eller kommunen ifall staten vill
              att landstinget eller kommunen ska ha den informationsverksamheten.
              I det sammanhanget tycker jag att det är rätt.
            </seg>
            <seg n="3558d5cd">
              Det som var fel i Helsingforss läns landsting, och som vi också
              kritiserade, var att man hejdlöst kritiserade det statliga skattesystemet
              som sådant och därmed bedrev politisk propaganda i form av information.
              I princip bedrev man partipolitik med pengar som togs från det
              allmänna i stället för att, som brukligt är, använda partistöd.
              Partistöd har man i Helsingforss läns landsting, det har man i
              alla parlamentariska församlingar, men det användes inte. Det
              var vi kritiska till.
            </seg>
          </u>
          <note n="65c14f3f">
            Anf. 143 GUNNAR ANDRÉN (fp) replik:
          </note>
          <u who="Q512590" xml:id="i-28c558f8bb36c87a-2" n="4aa82cc8" prev="i-71e0879464bcf230-2">
            <seg n="972d99b5">
              Fru talman! För att börja med det första håller jag med om att
              frågan om vi ska ha vägavgifter, eller som jag kallar dem miljöstyrande
              avgifter, är något som vi inte kommer ifrån. Vi hade en gång i
              tiden Dennispaketet där man just skulle bygga förbifarter, broar,
              vägar och så vidare och ta avgifter för dem. Jag tror, precis
              som Börje Vestlund, att det är bra.
            </seg>
            <seg n="6e2b5a44">
              Nu har vi fått en annan motivering. Det är lite tråkigt att behöva
              gå in och kommentera en annan talare, som haft en annan motivering
              än den föregående socialdemokratiske talaren. Han har ju en helt
              annan motivering för detta. Ni får bestämma er för vilket som
              är bra, alltså om det ska vara miljöstyrande avgifter på vägar
              eller om det ska vara områdesavgifter. Det blir en väldig skillnad
              beroende på vilket man har. Jag tror att Börje Vestlund och jag
              möjligtvis skulle kunna komma överens om den saken.
            </seg>
            <seg n="6c597d77">
              Sedan tillbaka till pengarna och skatter. Vi är överens på den
              punkten. Jag kan med rent hjärta säga att också jag tyckte att
              Helsingforss läns landsting bedrev politisk propaganda, vilket
              jag efter måttet av min förmåga motsatte mig. Nu kan man dock
              uppfatta det här lite olika. Som jag uppfattar det gör Börje Vestlund
              en väldig glidning här. Jag ska inte säga att det är motsägelsefullt,
              det är kanske fel att säga, men om uppdraget från Skatteverket
              till en kommun eller ett landsting är att bedriva information
              uppfattas just ordet information av en del som propaganda. Inte
              partipolitisk propaganda det var att ta till också i det andra
              fallet men man kan uppfatta detta med trängselavgifter just som
              en form av propaganda som man vill avstå från. Då tycker jag att
              detta är en uppgift för Skatteverket och ingen annan.
            </seg>
          </u>
          <note type="speaker" n="98cc8f57">
            Anf. 144 BÖRJE VESTLUND (s) replik:
          </note>
          <u who="Q512590" xml:id="i-527a9389f3b5693b-0" n="4aa82cc8">
            <seg n="2cf98267">
              Fru talman! Principen är att den ska utgå från Skatteverket,
              men om Skatteverket upprättar ett avtal om detta med ett landsting,
              i stället för att själva sköta det, kan jag inte se att det skulle
              vara någonting fel i det varken principiellt, moraliskt eller
              utifrån vilka motiv man än har. Jag skulle i och för sig kunna
              återknyta till Helsingforss läns landsting, men nu vet jag att
              Gunnar Andrén inte har någon ytterligare replik och därför gör
              jag inte det.
            </seg>
            <seg n="48694769">
              Däremot skulle jag vilja kommentera det sista som sades. Jag
              är mycket väl medveten om vad det är för skillnad på olika avgifter.
              Avgifter som tas ut när man byggt en bro har vid något tillfälle
              tillämpats i Sverige. Man gör det till exempel för Öresundsbron.
              Det är, såvitt jag förstår, politiskt okontroversiellt.
            </seg>
            <seg n="46f0f741">
              Den andra formen handlar om trängselavgifter, vilket politiskt
              är lite mer kontroversiellt.
            </seg>
            <seg n="ee163fd9">
              Jag uppfattar att det finns en ganska bred majoritet av alla
              partier förutom Moderaterna i denna kammare. Man har uttalat i
              olika sammanhang att man tycker att det är positivt.
            </seg>
            <seg n="0a1ac1fc">
              Det vi egentligen diskuterar är på vilket sätt det har tillkommit.
              Det tycker jag är tråkigt. Kanske lägger vi ibland ned för mycket
              tid på det. Är det bra eller inte bra för Helsingforssregionen,
              eller i det här fallet för Helsingforss stad? Det är vad jag tycker
              att man ska diskutera. Det är på den nivån vi skulle ha fört debatten.
            </seg>
            <seg n="c01da564">
              Nu är det sannolikt den sista debatten vi har om just detta.
              Men Gunnar Andrén kommer säkert tillbaka med en interpellation.
              Då får vi ta den diskussionen.
            </seg>
          </u>
          <note type="speaker" n="207492d4">
            Anf. 145 CARL-ERIK SKÅRMAN (m) replik:
          </note>
          <u who="Q5039758" xml:id="i-cab65bc6b2d18560-1" n="80928ec5">
            <seg n="312ad817">
              Fru talman! Demokrati bygger på förtroende. Demokrati byggs upp
              på ett förtroende mellan väljare och makthavare. Genom löften
              i val klarar man ut vilken politik man ämnar föra.
            </seg>
            <seg n="6f43669a">
              I 2002 års valrörelse fanns det inget enda vallöfte som var så
              tydligt som Annika Billströms löfte till Helsingforss väljare.
              Vad var det värt? En vindpust när maktförhandlingarna kring regeringsmakten
              sattes i gång.
            </seg>
            <seg n="d2cee5a3">
              Det är klart diskriminerande för demokratin med den typen av
              beteende. Det gjordes därför att det var så viktigt för Socialdemokraterna.
              Det var viktigare för Socialdemokraterna att få behålla makten
              än att behålla hedern.
            </seg>
            <seg n="86b77dbe">
              Nu är vi där igen. Socialdemokraterna lokalt i Helsingfors har
              uttalat sig för en folkomröstning. Men vet vi om den kommer att
              genomföras? Förmodligen inte.
            </seg>
            <seg n="1b14a0d9">
              Sommestads attityd visades i den allmänpolitiska debatten, och
              det framgår av den tunga argumentationen i budgetpropositionen.
              Det är ingen tvekan om vad som ska hända där. Vad betyder då folkomröstningar?
            </seg>
            <seg n="2d903a04">
              Nog borde ni fundera på detta, ni som till och med förhandlar
              med människor som bekänner sig till diktaturer.
            </seg>
          </u>
          <note type="speaker" n="5aa1f6cd">
            Anf. 146 BÖRJE VESTLUND (s) replik:
          </note>
          <u who="Q512590" xml:id="i-527a9389f3b5693b-1" n="4aa82cc8">
            <seg n="62e5f838">
              Fru talman! Egentligen skulle jag avstå från repliken enbart
              för Carl-Erik Skårmans sista anförande. Jag tycker faktiskt, Carl-Erik
              Skårman, att man kan kräva lite hyfs av också Carl-Erik Skårman
              i den här debatten. Jag har inte använt dessa överord i de här
              sammanhangen.
            </seg>
            <seg n="0d3936dc">
              Jag ska säga två saker. Försök att krama ut ännu mer i den här
              diskussionen. Jag tror att man har kommit till vägs ände. Antalet
              sympatisörer för trängselavgifter stiger i det här sammanhanget.
            </seg>
            <seg n="64a66f45">
              Jag ska också säga en sak till om folkomröstningen. Av vilken
              anledning skulle folkomröstningen inte bli av? Varför skulle den
              i det här sammanhanget inte respekteras? Jag har oerhört svårt
              att se vilka politiska krafter som skulle ha sagt det.
            </seg>
            <seg n="aa66df11">
              Det fanns dock en skillnad innan valet. Carl-Erik Skårman visste
              mycket väl att det både i Helsingfors och i riksdagen fanns krafter
              som ville införa trängselavgifter. De företräds huvudsakligen
              av Vänsterpartiet och Miljöpartiet. Men de företräds också av
              kristdemokrater och centerpartister.
            </seg>
            <seg n="6503357c">
              Så sent som i juni 2002 var det en votering i Helsingforss stad
              fullmäktige där man röstade om man skulle införa trängselavgift
              eller inte från år 2003. Det förslaget röstades ned. Kristdemokraterna,
              Vänsterpartiet och Miljöpartiet var de som röstade för.
            </seg>
            <seg n="90ca844e">
              Jag vill bara erinra om det i denna debatt. Det låter ungefär
              som att det skulle vara någon främmande fråga som bara helt plötsligt
              har dykt upp. Det vet Carl-Erik Skårman med den erfarenhet han
              har av dessa frågor att så var inte fallet.
            </seg>
            <seg n="fb330b19">
              Det här var någonting vi hade väntat oss och som vi också hade
              diskuterat innan hur vi skulle hantera. Det blev inte som vi hade
              tänkt oss. Men det blir det inte i en förhandling, Carl-Erik Skårman.
            </seg>
          </u>
          <note type="speaker" n="e82c08ca">
            Anf. 147 CARL-ERIK SKÅRMAN (m) replik:
          </note>
          <u who="Q5039758" xml:id="i-cab65bc6b2d18560-2" n="80928ec5">
            <seg n="61234700">
              Fru talman! Hur respekterades det tydligaste löftet som gavs
              i 2002 års valrörelse? Hur respekterades det tydligaste löftet
              som gavs i Helsingforss lokala valrörelse 2002? Inte ett jota
              var det värt. Det var pladder i vinden när det väl kom till kritan.
            </seg>
            <seg n="4d4aa218">
              Hur ska vi kunna tro på några andra löften, när det dessutom
              finns klara indikationer på att man avser att permanenta trängselavgifterna?
              Titta på budgetpropositionen. Det finns till och med en halv miljard
              om året budgeterat för det underskott som trängselavgifterna ska
              ge.
            </seg>
            <seg n="b774f540">
              Det är det underskott som egentligen skulle ha varit ett överskott
              och gått till Helsingforss kommunala trafik. Det blir väl nedmontering
              för att finansiera de 500 miljonerna i förlust.
            </seg>
          </u>
          <note type="speaker" n="c8dc9c6b">
            Anf. 148 BÖRJE VESTLUND (s) replik:
          </note>
          <u who="Q512590" xml:id="i-527a9389f3b5693b-2" n="4aa82cc8">
            <seg n="794bb4b2">
              Fru talman! Carl-Erik Skårman kan återigen försöka att klämma
              ut ytterligare lite grann ur detta. Debatten börjar rinna ut.
              Jag tror att stockholmarna och också denna kammare börjar blir
              ganska trötta på detta tjatande kring dessa frågor.
            </seg>
            <seg n="3267866e">
              Säger man nej i folkomröstningen så blir det nej. Men säger man
              ja, vad ska Carl-Erik Skårman göra då? Jag skulle kunna ställa
              motsvarande fråga till Carl-Erik Skårman. Jag tänker inte vara
              så taskig just nu, eftersom han inte kan svara.
            </seg>
            <seg n="f2e088bb">
              Om det blir ja och borgerlig majoritet, hur ska man hantera det
              då? Det skulle vara intressant att veta. Likväl måste vi respektera
              ett nej i en folkomröstning. Detta har också alla de tre partierna
              uttalat. Blir det ett nej avbryter man försöket. Det har sagts
              av samtliga partier. Det är inte bara ett parti som har sagt det.
              När det gällde att införa trängselskatter var det bara vi som
              sade nej.
            </seg>
            <seg n="794073b4">
              Fru talman! Sedan gäller det Annika Billström och hennes löften
              eller inte. För Carl-Erik Skårman kanske det var det viktigaste
              löftet. Det kanske fanns andra viktiga löften om barnomsorgsplatser
              eller andra saker som för andra människor var viktigt. För Carl-Erik
              Skårman var tydligen det här det viktigaste. Jag delar inte riktigt
              den uppfattningen att det skulle vara det alla viktigaste. Men
              i hans värld kanske det är så.
            </seg>
          </u>
          <note n="0aa555f0">
            Överläggningen var härmed avslutad.
          </note>
          <note n="4731257a">
            5 § Skatteavtal mellan Sverige och Malaysia
          </note>
          <note n="7f50c462">
            Föredrogs
          </note>
          <note n="c3728bff">
            Tredje vice talmannen konstaterade att ingen talare var anmäld.
          </note>
          <note n="f6e9bbe8">
            6 § Utveckling av gymnasieskolan
          </note>
          <note n="7f50c462">
            Föredrogs
          </note>
          <note type="speaker" n="0c54089d">
            Anf. 149 TOBIAS BILLSTRÖM (m):
          </note>
          <u who="Q3112958" xml:id="i-b3ba342fd445b591-0" n="1e176ca0">
            <seg n="e7ef0cc1">
              Fru talman! I dag ska riksdagen debattera regeringens proposition
              Kunskap och kvalitet elva steg för utveckling av gymnasieskolan.
              Låt mig börja med att yrka bifall till den moderata reservationen
              nr 2 samt säga att vi för tids vinnande avstår från att yrka bifall
              till våra övriga reservationen även om vi naturligtvis står bakom
              samtliga.
            </seg>
            <seg n="a645e201">
              Fru talman! Gymnasieskolan är en förberedelse, så sägs det ofta
              i debatten. För dem som läser yrkesprogrammen borde den framför
              allt innebära ett slutförande. Men faktum är att när landets gymnasieelever
              den här onsdagen går till skolan är det för många av dem inte
              några nya eller spännande uppgifter som möter. Det är tvärtom
              alltför ofta en repetition av grundskolans innehåll som dominerar.
              Till och med den första kursen på gymnasiet kan i dag vara som
              den sista på grundskolan. Uppgifterna är desamma, stilen känns
              igen och misslyckandena duggar tätt. Det som skulle ha varit en
              ny, intressant och spännande miljö blir i stället till en tvångströja.
            </seg>
            <seg n="37fb0499">
              Grunden för detta är de problem som grundskolan brottas med.
              Det är inte svårt att se hur det har blivit på det viset. Tanken
              var och är ju att eleverna först ska gå den obligatoriska grundskolan,
              sedan den frivilliga gymnasieskolan och slutligen bedriva universitetsstudier.
              I själva verket går många först grundskolan utan att nå gymnasiebehörighet.
              Sedan går de det individuella programmet och kanske klarar gymnasieskolan
              på fyra år. Därefter går de direkt till komvux. Sedan gör de ett
              collegeår, och det är inte ett amerikanskt college som vi pratar
              utan en förberedelsekurs med 50 % komvuxundervisning, för att
              kunna läsa på högre utbildning. Har de sedan riktig tur kommer
              de kanske slutligen in på den utbildning som de efterfrågat, men
              mest troligt är ju att de får harva med kurser som de inte känner
              för. I dag är det ju så att bara var femte högskolestudent läser
              på sin drömutbildning.
            </seg>
            <seg n="3132415a">
              Det ger lite perspektiv på utbildningsminister Thomas Östros
              prat om att utveckla gymnasieskolan. Jag ser att han sitter där
              borta och hukar mellan bänkraderna. Jag tror dock inte att det
              beror på min kritik, utan det beror nog snarare på ett samtal.
            </seg>
            <seg n="a45c8367">
              För många elever blir den dominerande känslan till slut som att
              vara instängd i en torktumlare. Det är mörk, det går runt och
              man kommer aldrig ut.
            </seg>
            <seg n="0c83a439">
              Herr talman! Det har tagit regeringen fyra år att leverera den
              här propositionen. Under den här tiden har man kontinuerligt visat
              bort alla frågor ifrån den här kammaren och i valrörelsen med
              motiveringen att man håller på med en proposition. Det är mycket
              värdefull tid som har förslösats då man i stället kunde ha gjort
              de nödvändiga förbättringarna.
            </seg>
            <seg n="8cd0830a">
              Resultatet av att dagens gymnasieskola inte fungerar ser vi bara
              alltför tydligt. Bara två tredjedelar av alla gymnasieelever fullgör
              gymnasiet inom den avsedda tiden, alltså tre år. Bara tre av fyra
              elever fullgör gymnasiet ens inom fyra år. Det individuella programmet
              har svällt över alla bräddar från ett undantagsprogram till att
              i dag vara det tredje största i skolan. Av de elever som faktiskt
              börjar på det individuella program får knappt var femte slutbetyg
              inom fyra år.
            </seg>
            <seg n="334a3da2">
              Det kan tyckas att det är bara är siffror, men bakom varje siffra
              döljer sig faktiskt en verklighet som vi som beslutsfattare inte
              kan gömma oss för, i synnerhet inte när man som vissa partier
              haft makten i den här kammaren i mer än tio års tid.
            </seg>
            <seg n="aad72129">
              För eleverna i områden som Rosengård, Fittja, Bergsjön och Botkyrka
              har problemen dessutom ökat explosionsartat under de här tio åren.
              För dem i synnerhet har den här propositionen ingenting att erbjuda.
              Tvärtom förstärks och försämras den situation som redan råder.
            </seg>
            <seg n="bf013e22">
              Detta för oss in på diskussionen om de elever vars intresse kanske
              inte ligger på akademiska studier och som inte ser en doktorsexamen
              vid Uppsala universitet som slutmål. För dem finns som sagt ingenting
              att hämta i den här propositionen. För att öka attraktionen och
              kvaliteten i de yrkesinriktade programmen behöver arbetsformer
              och pedagogik utvecklas. Så säger vänsterkartellen i sin text
              i propositionen. Men vad betyder det exakt?
            </seg>
            <seg n="5e95f7a0">
              Vi moderater menar att grundproblemet är kravet på att alla elever
              ska läsa akademiska ämnen. Regeringen har angivit ett mål om att
              50 % av varje årskull som påbörjar gymnasiet ska gå vidare till
              högre utbildning. Men med ett sådant mål tvingas elever att läsa
              ämnen som de inte har något intresse för. De blir en restpost
              i Thomas Östros och i vänsterkartellens skola. De är icke önskvärda
              och bortglömda. Det gäller i synnerhet elever med utländsk bakgrund.
            </seg>
            <seg n="73099d75">
              Vi moderater vägrar att acceptera detta. Ända sedan 1997, när
              den dåvarande skolministern Ylva Johansson för första gången utlovade
              en modern lärlingsutbildning, har vi kritiserat detta. Det här
              löftet har återkommit i regeringsförklaring efter regeringsförklaring.
              Statsminister Göran Persson har stått här i samma talarstol som
              jag står nu och lovat och lovat, men ingenting har hänt.
            </seg>
            <seg n="e3d49290">
              Ytterligare ett logiskt felsteg är regeringens sätt att hantera
              utvärderingen av kunskapsinhämtningen, alltså betygssystemet som
              är de lågpresterande elevernas bästa garanti för att de inte blir
              just restposter. Den oftast förekommande kritiken mot dagens betygssystem
              är att antalet betygssteg är för få. Det är en bild som bekräftas
              vid hart när varje skolbesök som vi moderater gör. Lärare och
              elever verkar helt ense. Fler betygssteg ger utrymme för en mer
              rättvisande betygssättning som elever och lärare har förtroende
              för. Från moderat sida anser vi därför att antalet betygssteg
              snarast bör utökas.
            </seg>
            <seg n="d608e8cb">
              Vad gör då regeringen i stället för att genomföra den här av
              alla berörda önskade förändringen? Jo, man föreslår i stället
              att kursbetygen ska avskaffas och ersättas av ämnesbetyg. Regeringens
              argument för ämnesbetyg är att minska stressen och det man kallar
              för fragmentiseringen av gymnasiet. Men det finns inga belägg
              för att detta skulle leda till att man kommer till rätta med de
              här problemen. Vad Thomas Östros egentligen vill göra är att stöpa
              om gymnasieskolan bakvägen med glidande ämnesbetyg. Såväl kursplaner
              som ämnesindelning kommer att behöva ändras om detta ska vara
              möjligt. Resultatet riskerar att bli en ökad likriktning av gymnasieskolan.
              En del kurser kommer faktiskt bara att byta namn och kallas för
              ämnen. Andra kurser kommer att slås samman eftersom kurserna måste
              passa ihop ämnesvis inför slutbedömningen.
            </seg>
            <seg n="c00c6b79">
              Men om nu en elev efter ett antal år vill läsa upp sina betyg
              på komvux tas ju det gamla, det inaktuella, ämnesbetyget upp för
              ny bedömning. Innebär det att allting måste prövas på nytt? Det
              får vi inget svar på, och vi har inte fått något svar ända sedan
              den här propositionen presenterades i våras och fram till nu när
              vi har den här debatten.
            </seg>
            <seg n="5b0db8bc">
              Regeringens tanke är att betygen i den sist lästa kursen ska
              ersätta de tidigare. I ämnen där kurserna bygger på varandra väldigt
              tydligt, som i språk eller filosofi, är detta kanske möjligt,
              men det finns ju 100 ämnen till där kurserna i huvudsak inte bygger
              på varandra utan är parallella. Det gäller till exempel fysik,
              datakunskap och många yrkesämnen.
            </seg>
            <seg n="73025747">
              Jag kan ge ett exempel som är väldigt illustrativt. Ämnet datakunskap
              innehåller i dag bland annat kurserna programmering A, B och C,
              webbdesign, lokala nätverk A, B och C, IT-samordning, databashantering
              och så vidare. Betyget i den sista kursen speglar naturligtvis
              inte kunskaperna i de tidigare eftersom de är så olika. Hur sätter
              man ämnesbetyg i ett sådant ämne? Kan utbildningsministern möjligen
              förklara det när han får ordet lite senare här i dag? Om glidande
              ämnesbetyg ska tillämpas kan en elev per definition inte tentera
              upp ett betyg i en underliggande kurs som eleven misslyckats i.
            </seg>
            <seg n="9a379929">
              Felet med dagens modell är ju inte att eleverna vill lära sig
              mer, vilket man skulle kunna tro om man studerar regeringens politik.
              Felet i dag är att detta kan ske först efter gymnasietidens slut,
              vilket leder till konkurrenskomplettering på komvux för att höja
              betygen. Det måste därför, som vi moderater ser det, bli möjligt
              att tentera upp och tentera av kurser redan under gymnasietidens
              gång.
            </seg>
            <seg n="5cc52a50">
              Den stora risken är emellertid att elever kommer att välja bort
              fördjupningar. Det är uppenbart att många elever som har varit
              framgångsrika i de första kurserna kommer att avstå från fördjupning
              längre fram för att inte riskera ett lägre slutbetyg. Man stannar
              när man har fått ett bra betyg, och viktig kunskap uteblir. Fördjupning
              premieras definitivt inte i den socialdemokratiska skolan.
            </seg>
            <seg n="fc04e0b5">
              Många gör taktiska val. Kurser som uppfattas som svåra, även
              om man skulle ha nytta av dem i högskolestudierna, väljs bort
              till förmån för enkla och ibland mer hobbybetonade kurser. Det
              är någon som med rätta har kritiserats. Den utvecklingen är inte
              önskvärd.
            </seg>
            <seg n="f133f7fa">
              Vi anser att universiteten bör kunna vikta betygen vid intagningen
              så att kurser som är relevanta för de studier man ska bedriva
              värderas mer än andra. Det skulle stimulera gymnasieeleverna att
              lägga ned tid och kraft på de kurser som anses svårare. Valfrihet
              måste kompletteras med tydlighet om vilka konsekvenser de val
              som man gör faktiskt får. Antagningssystemet till högre utbildning
              måste därför förändras så att universitet och högskolor kan ställa
              tydliga lokala antagningskrav och vikta och väga betyg efter respektive
              utbildnings behov.
            </seg>
            <seg n="f88a725c">
              Men det viktigaste är att vi får arbetsro så att lärarna får
              ägna sig åt undervisningen i stället för att lösa hur ämnesbetyg
              ska kunna fungera i en kursbaserad skola. Den här propositionen
              skickar rakt motsatta signaler. Den främsta slutsatsen som kan
              dras är att det behövs ett skifte inte bara i det politiska styret
              i den kammaren utan i hela det ideologiska anslaget i den svenska
              skolan. Vi måste flytta fokus från reparation till kunskapsinhämtning.
              Vi måste bygga den svenska skolan på en grund av hög kvalitet,
              relevanta kunskaper och motivation hos våra elever.
            </seg>
            <seg n="212bff18">
              Herr talman! Vi måste sätta kunskapen i det högsäte där det i
              dag bara sitter en slö regeringsmakt.
            </seg>
          </u>
          <note type="speaker" n="83c9451b">
            Anf. 150 ULF NILSSON (fp):
          </note>
          <u who="Q6012166" xml:id="i-5537111176c0236f-0" n="f9c0c784">
            <seg n="54477a63">
              Herr talman! I dag ska vi ta ställning till en ny proposition
              om förändringar av gymnasieskolan. Den fråga som är naturlig att
              ställa sig då är: Kommer de förslag som finns i dag att förändra
              något i positiv riktning för alla våra gymnasieelever? Vi i Folkpartiet
              tror inte det. Allt är visserligen inte dåligt i dagens gymnasieskola
              tvärtom. Det vore fel att säga det. Jag har själv besökt många
              gymnasieskolor med engagerade lärare och aktiva elever som trivs.
            </seg>
            <seg n="fcf63a33">
              Men det är också uppenbart att många misslyckas alldeles för
              många. Det är en väldigt stor andel elever, 26 %, som hoppar av
              sin gymnasieutbildning. Av dem som går igenom utbildningen misslyckas
              ungefär 40 % med att nå gymnasieskolans mål. I verkligheten är
              det alltså inte så många fler än vad det var för tio år sedan
              i den gamla gymnasieskolan som verkligen klarar gymnasiet. Bara
              under den här våren har ca 25 000 ungdomar hoppat av gymnasiet.
              En förändring i gymnasieskolan måste ju ta sikte på att hjälpa
              alla ungdomar, invandrarungdomar, ungdomar utan studiebakgrund
              i familjen och ungdomar med olika intressen.
            </seg>
            <seg n="03222b64">
              Då tycker vi att man ska börja med att ställa några enkla frågor.
            </seg>
            <seg n="ccc5d78d">
              Vad ska målet vara med gymnasieskolan? Ska alla ha liknande utbildning?
              Ska alla läsa för att komma in på högskolan? Ska alla ta studenten?
              Vi i Folkpartiet vill svara tydligt nej på de frågorna. Alla ska
              inte ha samma utbildning. Alla ska inte bli akademiker. Alla ska
              inte bli studenter. Men alla ska däremot ha chansen att komma
              igen och byta spår i sin utbildning. Det är där som den stora
              skiljelinjen går mellan socialdemokratisk och liberal skolpolitik.
            </seg>
            <seg n="ac58467e">
              I de flesta länder finns en uppdelning mellan studieförberedande
              utbildningar och lärlings- och yrkesutbildningar. I Sverige har
              Socialdemokraterna valt en annan väg, som är helt unik för Sverige.
              Yrkesutbildningarna har akademiserats, och teoriutbildningarna
              har gjorts lättare. Allt för att så många som möjligt ska göra
              ungefär samma sak. Det är en skolideologi som har gällt sedan
              slutet av 60-talet.
            </seg>
            <seg n="ab36764e">
              Folkpartiet föreslår precis tvärtom att vi äntligen får en riktig
              yrkes- och lärlingsutbildning. Men Socialdemokraterna sitter fast
              i föreställningen att alla vill bli akademiker och ska läsa samma
              kurser i till exempel svenska, matte, engelska och naturkunskap.
              Därför blir det låga kunskapsmål på de studieförberedande programmen
              och dålig yrkesutbildning på de yrkesinriktade.
            </seg>
            <seg n="dfe3f497">
              Ja, det är verkligen så att det inte bara är yrkesutbildningarna
              utan även de studieförberedande utbildningarna som behöver förbättras.
              Vi måste helt enkelt bort från en ordning där hela det svenska
              skolsystemet bygger på att nästa nivå ska ta hand om vad den tidigare
              har misslyckats med. Högskolan ska inte behöva ordna repetitionskurser
              i gymnasieämnen, och gymnasiet ska inte behöva repetera grundskolan.
            </seg>
            <seg n="66a2eaee">
              För tio år sedan beslutade Sveriges riksdag om ett nytt gymnasium,
              det som vi har i dag och som består av ett stort antal kurser.
              Det här systemet skapades bland annat för att alla elever skulle
              kunna läsa samma kurser i till exempel matte, engelska och svenska.
              Det skulle också härma högskolans uppdelning i kurser. Men det
              här har inte fungerat på gymnasiet. Eleverna läser små splittrade
              kurser, och det skapas ingen helhet i utbildningen.
            </seg>
            <seg n="04b308b4">
              Om man ser på siffrorna finner man att de är ganska dystra. Antalet
              elever på naturvetenskapsprogrammet som är det mest teoretiska
              som väljer att läsa ett andra främmande språk har halverats de
              senaste sex åren. På samma tid har de elever som läser två främmande
              språk utanför engelskan minskat från en tredjedel till bara 10
              %. Det är alltså uppenbart att många blir dåligt förberedda för
              sina högskolestudier.
            </seg>
            <seg n="762cb27b">
              Det finns i dag också en falsk valfrihet i dagens gymnasieskola
              som gör att många elever luras att läsa ämnen som inte passar
              deras utbildningsinriktning. Många väljer bort tunga och svåra
              ämnen som tyska, franska, spanska, fysik och kemi. Sammanlagt
              en och en halv termin används till ämnesblocken valbara kurser
              och individuellt val.
            </seg>
            <seg n="5301aa20">
              Vi i Folkpartiet har tittat på sådana här kurser och sett att
              man på en studieförberedande linje kan hitta exempel på kurser
              som drinkblandning, dykteknik, matlagning och så vidare. En sådan
              kurs kan vara värd 50 gymnasiepoäng, alltså lika många som kärnämnet
              naturkunskap A.
            </seg>
            <seg n="125d6e76">
              Därför menar vi nu att det verkligen är dags att höja kunskapsmålen
              i gymnasieskolan. Vi säger då att matlagning, drinkblandning och
              dykteknik på många program ska ge plats för språk och till exempel
              fysik. Valfriheten ska däremot vara mycket större än i dag när
              det gäller att kunna välja mellan studieinriktade utbildningar
              och mera yrkesinriktade.
            </seg>
            <seg n="2f3dcacd">
              Vi menar att det är dags att avskaffa det kursutformade gymnasiet
              och i stället ha ett linjegymnasium. I stället för kurser behöver
              vi ämnen som man läser en längre tid och som är olika till mål
              och innehåll. En elev på fordonslinjen ska inte behöva läsa samma
              matte som en elev på naturvetenskaplig linje. Kraven på de studieförberedande
              linjerna ska höjas. Det ska vara fler främmande språk och mer
              matte, fysik och kemi.
            </seg>
            <seg n="295899cc">
              Folkpartiet föreslår i en motion också en helt ny utbildning,
              en humanistisk linje. Många elever läser som sagt färre språk,
              trots att våra internationella kontakter blir fler och viktigare.
              Om vi fick en riktig humanistisk linje skulle det bli ett lyft
              för språk, historia och kultur, som skulle få en starkare ställning
              i gymnasieskolan. Begreppet bildning skulle också få ett större
              utrymme i skolan.
            </seg>
            <seg n="3aa4ce85">
              Vi är glada för att regeringen backade från det gymnasiekommittéförslag
              som lades fram 2002 och som gick ut på att alla skulle få börja
              gymnasiekurser utan förkunskaper. Man ville halvera gymnasieprogrammen
              från 17 till 8. Det är bra att regeringen har backat från det,
              men det räcker inte att säga nej till dåliga förslag. Man måste
              också komma med några bra.
            </seg>
            <seg n="9fe1234d">
              Det individuella programmet har ju varit omdiskuterat i flera
              år. Ibland kallar man det för gymnasieskolans hjälpklass. Där
              repeterar man grundskolan. Många lärare gör bra insatser där,
              men sanningen är ändå den att det bara är ungefär 1819 % av eleverna
              på det individuella programmet som över huvud taget klarar en
              färdig gymnasieutbildning. Där är vår lösning: Låt grundskolan
              ta sitt ansvar!
            </seg>
            <seg n="c777239d">
              Därför föreslår vi att det individuella programmet stegvis avskaffas
              och att resurser förs över till grundskolan. Grundskolan ska lägga
              grunden, och man ska lämna grundskolan efter åtta, nio eller tio
              år när man nått de mål som behöver klaras för att man ska få börja
              på ett gymnasieprogram.
            </seg>
            <seg n="bc421c37">
              Sanningen är ju den att i det gamla linjegymnasiet som avskaffades
              för tio år sedan fullföljde 90 % sin gymnasieutbildning. Många
              av dem som lyckades gick faktiskt tvååriga yrkeslinjer, och de
              har lyckats bra senare på arbetsmarknaden. Därför säger vi i Folkpartiet
              att för många inte för alla men för många yrkeselever vore en
              tvåårig yrkesutbildning ett bättre alternativ än en treårig som
              de inte klarar utan hoppar av från.
            </seg>
            <seg n="52d83835">
              För lärlingsutbildningen finns det här ännu inte något konkret
              förslag. Man har tillsatt en delegation som ska utreda den, men
              man visar inga exempel på att man är beredd att pröva en sådan
              lärlingsutbildning som finns bland annat i våra grannländer. Vi
              kan titta över till andra sidan av Öresund, till exempel till
              Danmark, där hantverkare och småföretagare spelar en väldigt viktig
              roll i utbildningsystemet. Där kan man få lära sig kulturen på
              en arbetsplats och lära sig grunderna i ett yrke.
            </seg>
            <seg n="538c50ac">
              Vi har ju avskaffat lärlingsutbildningen, och brutit den traditionen,
              men nu hör man fler röster bland annat från hantverksföreningar,
              företag och så vidare att vi är på väg mot en jättebrist på utbildade
              hantverkare. Därför föreslår Folkpartiet att en lärlingsutbildning
              utvecklas som ett alternativ utanför den programinriktade gymnasieskolan.
              Skolan, företagen och hantverkarna ska kunna dela på utbildningen,
              och det ska vara möjligt att ha anställning som lärling. Titta
              ned i Skåne, utbildningsministern, för där har ett antal företag
              visat stort intresse för den typen av utbildningar!
            </seg>
            <seg n="15a8ebe8">
              Finns det då, herr talman, några bra förslag i regeringens proposition?
              Ja, Folkpartiet tycker att det är bra att historia blir ett kärnämne.
              Historisk förståelse och kunskap behövs för att förstå nutiden
              och för att få en förankring bakåt. Men vi säger nej till att
              tiden för historia, det nya kärnämnet, ska tas från de viktiga
              karaktärsämnena. I stället ska den naturligtvis tas från olika
              valbara kurser, så att man inte tar bort den tydliga inriktningen
              på en utbildning.
            </seg>
            <seg n="6f877b0e">
              Vi tycker också, och där skiljer vi oss tydligen från Moderaterna,
              att det är bra med ämnesbetyg. Betygen ska visa vad eleven kan
              när han eller hon slutar skolan, inte kunskaperna två år tidigare.
              Men vi tycker inte att ämnesbetyg passar i en kursutformad skola.
              Nästa steg borde som sagt vara att införa linjer där man fortlöpande
              läser ett ämne och får betyg varje termin.
            </seg>
            <seg n="c8767e64">
              Avslutningsvis, herr talman: Regeringen har motvilligt backat
              lite åt Folkpartiets och den borgerliga oppositionens håll med
              den här propositionen. Det kan vi inte förneka, men det är mycket
              långt kvar innan regeringen verkligen inser att hela dess gamla
              70-talsideologi för skolan inte håller längre. Folkpartiet visar
              ett skarpt och tydligt alternativ i skolpolitiken.
            </seg>
            <seg n="61cf4a0c">
              Jag nöjer mig för att spara tid med att yrka bifall till Folkpartiets
              reservation 1 under punkt 1 och till den gemensamma borgerliga
              reservationen 70 under punkt 59.
            </seg>
          </u>
          <note type="speaker" n="f83beddf">
            Anf. 151 INGER DAVIDSON (kd):
          </note>
          <u who="Q4944305" xml:id="i-59f918334e6af313-0" n="8bcf77f8">
            <seg n="3ef5a824">
              Herr talman! Gymnasieskolan är den skolform som genomgått den
              största strukturförändringen under de senaste åren. Gymnasiekommittéerna
              har avlöst varandra. Det gamla linjegymnasiet har blivit programgymnasium,
              och betygssystemet har förändrats. För elever och lärare har det
              inneburit stora omställningar som inte har gått helt smärtfritt
              förbi. Det finns en mättnad och en längtan efter arbetsro ute
              i verksamheten.
            </seg>
            <seg n="e9a73461">
              Från den synpunkten var det bra att regeringen inte genomförde
              de mer omvälvande förslag som den senaste Gymnasiekommittén kom
              med. Mindre bra är att det saknas ett helhetstänkande i propositionen.
              Det är svårt att läsa ut vilka visioner regeringen egentligen
              har när det gäller gymnasiet.
            </seg>
            <seg n="c5dd1312">
              Att 90 % av alla elever i en årskull går vidare till gymnasiet
              ställer helt nya krav på både utformning och innehåll. Tyvärr
              har den insikten inte riktigt slagit rot och fått genomslag ännu.
              Beviset för det är att var fjärde elev lämnar gymnasiet utan fullständiga
              betyg. 9 000 elever hoppar helt enkelt av redan under första året.
              Hur många avhopparna är sammanlagt finns det ingen bra statistik
              på vi har försökt undersöka det. Det individuella programmet,
              som flera har nämnt, var tänkt som en extraresurs för en mindre
              grupp elever som inte klarade ett nationellt program. Det har
              blivit det näst största av de 17 programmen. Så visst är det dags
              att komma till rätta med de brister som finns.
            </seg>
            <seg n="4c33b251">
              Regeringen kommer med en del förslag som Kristdemokraterna har
              drivit ett antal år och som vi delvis får gehör för nu. Det gäller
              uppgraderingen av yrkesutbildningarna, en ny lärlingsutbildning,
              att en gymnasieexamen ska införas och att historia blir kärnämne,
              om än med bara 50 poäng. Allt detta är ju en bra början, men ännu
              bättre skulle det vara om regeringen vågat ta steget fullt ut
              och kommit med skarpa förslag på de här områdena. Det är det som
              saknas.
            </seg>
            <seg n="80aad3db">
              Den första viktiga uppgiften måste vara att se till att varje
              elev som börjar i gymnasiet får möjlighet att utvecklas efter
              sin förmåga, erbjuds en trygg miljö, ställs inför rimliga krav
              och får ta eget ansvar. Det är grundförutsättningen för att en
              majoritet ska kunna och vilja fullfölja sina studier. I propositionen
              sägs inte ett ord om hur det ska kunna bli verklighet på alla
              skolor genom att arbetet med skolans värdegrund förstärks. Det
              om något visar att det behövs ett större engagemang i de frågorna
              än regeringen ger uttryck för i andra sammanhang.
            </seg>
            <seg n="72b705a8">
              Häromdagen fick jag ett mejl från en upprörd gymnasielärare som
              beskrev hur den så kallade nollningen hade gått överstyr vid hans
              skola. Nollning är ett sätt att introducera nya elever i skolan,
              som i bästa fall innebär att de nya känner sig välkomna och får
              en chans att lära känna sina nya kompisar. I det här fallet hade
              både flickor och pojkar förnedrats öppet på ett sätt som jag tänker
              avstå från att beskriva här i talarstolen, men alla vet ju att
              det här inte är en engångsföreteelse. Alkohol finns ofta med i
              bilden för att få nollorna att gå med på förnedringen. Att de
              vuxna på skolan inte avstyr den sortens övergrepp är självfallet
              oacceptabelt. Den här lärarens kolleger tyckte att det inte fanns
              anledning att reagera eftersom det hela var på skoj. Vad de förnedrade
              eleverna tyckte kan man lätt ana sig till.
            </seg>
            <seg n="28c30ed1">
              I DN i veckan fanns en artikel med rubriken Skolk tömmer klasser
              i gymnasiet. En rektor intervjuas och säger så här: Vi pratar
              mycket om frånvaron på skolan, men i år tycker lärarna att eleverna
              är mer i klassrummet än i korridoren så det känns som om vi har
              en större närvaro nu än de 42 procent vi hade när mätningen gjordes
              år 2002. Mer än hälften av eleverna är frånvarande i det som ska
              vara en gymnasieskola för alla. Man häpnar.
            </seg>
            <seg n="cf3a0e05">
              Det är ingen tvekan om att det behövs en genomgripande diskussion
              i både skolan och samhället i övrigt om ansvarstagande, om respekt
              och om hur vi ska förhålla oss till varandra. Lärarna behöver
              stöd från det omgivande samhället i form av attityder, men också
              stöd i form av lagar och förordningar.
            </seg>
            <seg n="ec729f90">
              Kristdemokraterna har några tydliga förslag.
            </seg>
            <seg n="87db339f">
              Skolk, eller olovlig frånvaro som det kallas, ska självklart
              rapporteras till föräldrarna och också redovisas i betyget.
            </seg>
            <seg n="177ab8a1">
              Nu undrar jag: Vilka motsvarande åtgärder har regeringen att
              redovisa på det här området?
            </seg>
            <seg n="0bd8c861">
              Herr talman! Eftersom variationen mellan eleverna är stor när
              det gäller intresse, lust, inriktning och planer för resten av
              livet måste det återspeglas i programutbudet. Om alla program
              liknar varandra, ställer samma krav och i slutändan förväntas
              leda till akademiska högskolestudier kan vi inte lura oss själva
              och tro att alla ska passa in, helt enkelt därför att inte alla
              har den inriktningen. Regeringen säger själv att målet är att
              hälften av varje årskull ska gå vidare till högskolestudier, och
              det är ett högt och bra uppsatt mål, men ändå ska 100 % förberedas
              för det.
            </seg>
            <seg n="501c1265">
              Kristdemokraterna anser att det är orimligt. Redan på gymnasiet
              borde det gå att välja inriktning mot akademiska högskolestudier
              för den som vill det, mot yrkesinriktade högskolestudier, mot
              eftergymnasial yrkesutbildning eller för att gå direkt ut i arbetslivet.
              Gymnasieexamen borde utformas så att den anpassades till dessa
              olika inriktningar. Redan en sådan förändring skulle ge fler elever
              en chans att både trivas bättre och att klara att fullfölja sin
              utbildning.
            </seg>
            <seg n="0753b154">
              I propositionen slår regeringen äntligen fast att en grundläggande
              yrkesutbildning med hög kvalitet är nödvändig för att möta samhällets
              och individens behov. Ja, självklart är det så! Men det här får
              dessvärre vänta. Regeringen tillsätter en yrkesutbildningsdelegation
              som ska underlätta övergången mellan gymnasieskolan och yrkeslivet.
              Mer än så blir det inte. Men det är inte fler myndigheter som
              behövs. Vi har tillräckligt många på skolområdet. De myndigheter
              som redan finns, Skolverket och Myndigheten för skolutveckling,
              hade ju kunnat få i uppdrag att ta fram relevanta förslag på det
              här området som kunde ha presenterats nu.
            </seg>
            <seg n="bc9e5ccb">
              Kristdemokraterna vill ha en lärlingsutbildning i form av ett
              eget gymnasieprogram. Först då, tror vi, får denna utbildning
              samma status som övriga program. Vi vill att lärlingsutbildningen
              ska utformas lokalt i nära samarbete med näringslivet och att
              teori och praktik ska varvas redan från första terminen. Lärlingsutbildningen
              ska förstås ge gedigna yrkeskunskaper, både teoretiska och praktiska,
              och efter gymnasieexamen ge behörighet till studier vid en yrkeshögskola
              av ungefär den modell man har i Finland. Ett sådant upplägg skulle
              ge en tydlig struktur och med stor sannolikhet bli många ungdomars
              förstahandsval.
            </seg>
            <seg n="5259367e">
              Om fler elever än i dag ska klara av gymnasiet behövs också bättre
              avstämningsmöjligheter. Att betygssystemet ändras från kurs- till
              ämnesbetyg är rätt väg att gå, men Kristdemokraterna anser att
              betyg ska sättas efter varje avslutad kurs och att kursbetygen
              sedan ska vägas samman till ett ämnesbetyg. Som ett sätt att öka
              likvärdigheten i betygssättningen anser vi att nationella prov
              ska genomföras i samtliga kärn- och karaktärsämnen. Nationella
              prov ger också lärare och elever möjlighet att i tid bedöma vilka
              extraresurser som eventuellt behöver sättas in för att eleven
              ska uppnå kunskapsmålen.
            </seg>
            <seg n="9c408018">
              Regeringen har dessbättre övergett tanken på att skrota det individuella
              programmet. Det hade bara varit ett sätt att stoppa huvudet i
              sanden. Grundskolan ska självklart lägga en bättre grund än den
              gör i dag det ska vi debattera i andra sammanhang men de elever
              som av olika anledningar inte platsar i ett nationellt program
              måste också få en rejäl chans att komma igen.
            </seg>
            <seg n="588518bf">
              Förslagen till förbättringar i form av individuellt utformade
              heltidsstudier även för IV-elever och koppling till ett nationellt
              program välkomnar vi. Men varför måste de elever som verkligen
              har störst behov av förbättring vänta ända till 2006, när förslaget
              nu äntligen är lagt? Här vill jag uppmana regeringen att tänka
              om och se till att det kommer fram pengar så att reformen kan
              genomföras ett år tidigare, den 1 juli 2005. Självfallet bör också
              de fristående gymnasierna få en generell rätt att anordna individuella
              program. Att det på många håll inte är möjligt i dag är en av
              de stopp- och proppåtgärder som den nuvarande regeringen tycks
              älska, inte bara på skolans område.
            </seg>
          </u>
          <note n="211342c4">
            Jag yrkar bifall till reservation 3 och den gemensamma reservationen
            19.
          </note>
          <note type="speaker" n="ab799704">
            Anf. 152 BRITT-MARIE DANESTIG (v):
          </note>
          <u who="Q4944157" xml:id="i-0ec747d5c6644e39-0" n="60a3ea95">
            <seg n="1bd99f81">
              Herr talman! Den proposition som riksdagen ska behandla här i
              dag har arbetats fram i samarbete mellan Socialdemokraterna, Vänsterpartiet
              och Miljöpartiet. Den är inte att betrakta som en genomgripande
              reform, utan det är ett antal förändringar inom befintlig struktur
              i syfte att modernisera och utveckla gymnasieskolan. De här förändringarna
              omfattar elva steg inom ett antal områden där vi har bedömt att
              det finns behov av kvalitetsförbättringar, och de kommer att genomföras
              i sin helhet under läsåret 2007/08.
            </seg>
            <seg n="d7bc97e4">
              Kvalitetsförbättringarna på IV-programmet kommer dock att genomföras
              redan den 1 juli 2006. För detta finns det 450 miljoner kronor
              avsatta i budgetpropositionen.
            </seg>
            <seg n="79f1fb14">
              Jag ska snabbt ta upp några av de elva steg som vi tycker är
              mycket viktiga och som vi tror kommer att betyda mycket positivt
              för gymnasieskolan.
            </seg>
            <seg n="15c2a6c5">
              En sak är ämnesbetygen som kommer att ersätta dagens kursbetyg.
              Vi är övertygade om att det kan minska stressen både hos elever
              och lärare. Det kan också påverka de strategiska val som många
              elever gör i dag och därmed behovet av att konkurrenskomplettera
              i komvux, något som också många gör i dag.
            </seg>
            <seg n="cac732d9">
              Vi tror att det finns bättre möjlighet till fördjupning och koncentration.
              Det kommer i sin tur att göra eleverna mycket bättre förberedda
              för fortsatta högre studier och för yrkeslivet. Det är vi övertygade
              om.
            </seg>
            <seg n="da152f5d">
              Genom att ge eleverna utbildning på heltid höjer vi kvaliteten
              på IV-programmet och gör det möjligt för fler att fullfölja en
              utbildning på ett nationellt program eller ett specialutformat
              program. Det har egentligen hela tiden varit syftet med IV-programmet
              från början.
            </seg>
            <seg n="8f7eed84">
              Det är inte bra, som Inger Davidson sade, att av de 9 % som kommer
              från grundskolan är det endast hälften som efter IV-programmet
              går vidare till nationellt program. Mindre än var femte elev på
              IV slutför inte gymnasieutbildningen. Det är naturligtvis inte
              acceptabelt. Därför har vi nu det här förslaget.
            </seg>
            <seg n="8624531f">
              I rapporten Skolmisslyckanden hur gick det sedan från 2003 belyser
              Heléne Norberg vad som händer med ungdomar som har lämnat grundskolan
              respektive gymnasieskolan utan att ha fullföljt sin utbildning.
              Hon kan konstatera att det finns ett klart samband mellan skolmisslyckande
              och sociala faktorer, men också att avhopparna får betydande svårigheter
              både att komma igen till utbildning och att få fäste på arbetsmarknaden.
            </seg>
            <seg n="b75cb1a5">
              Det finns väldigt många orsaker till att elever går på IV-programmet.
              Det finns elever med svårigheter, men det är också väldigt vanligt
              att eleverna befinner sig i svårigheter. Därför är det nödvändigt
              med en hög grad av individualisering. Varje elev ska ha en individuell
              studieplan. För att de ska lyckas måste det finns individuella
              och tydliga kunskapsmål. Det måste också finnas ett stort mått
              av omsorg. Väldigt många elever har dålig självkänsla.
            </seg>
            <seg n="a08c7b88">
              Det måste finnas positiva förväntningar från lärarnas sida på
              elevernas förmåga att lära och prestera allt bättre oavsett socialt
              eller etniskt ursprung. Det måste finnas både bredd och variation
              när det gäller de pedagogiska metoderna och kontinuerliga återkopplingar
              till eleverna när det gäller deras arbetsinsatser och resultat
              och ett tydligt, engagerat och stöttande handledarskap.
            </seg>
            <seg n="d61c934c">
              Studierna på IV-programmet kommer nu att kunna omfatta studier
              i kurser på nationella program och naturligtvis kompletterande
              studier på grundskolenivå samt arbetsplatsförlagt lärande eller
              praktik. Det finns ett brett spektrum av möjligheter. Sammantaget
              bör det göra så att eleverna efter ett år kan gå över till ett
              nationellt program.
            </seg>
            <seg n="fd1ec3e7">
              Det är återigen de individuella behoven som är vägledande.
            </seg>
            <seg n="7cd02f95">
              Det är också viktigt att påpeka att det i den ungdomspolitiska
              propositionen föreslås att kommunerna får en förstärkt informationsplikt
              och att de är skyldiga att ta kontakt med de ungdomar som varken
              studerar eller arbetar. I första hand ska de erbjudas möjligheter
              till utbildning.
            </seg>
            <seg n="dca738b7">
              Som ni ser har vi inte heller ändrat behörighetskraven till gymnasieskolan.
              Däremot vill vi fortsätta att utveckla formerna för PRIV. Det
              är enligt min mening något som har fungerat alldeles utmärkt på
              många håll. Det förtjänar faktiskt att lyftas fram i den här debatten.
            </seg>
            <seg n="0d9aa5e0">
              Jag delar Ulf Nilssons glädje över att historia har blivit ett
              nytt kärnämne. Det kommer att omfatta 50 poäng. Det är ett gammalt
              krav från Vänsterpartiet. Vi är också glada över att vi har fått
              gehör för det nu.
            </seg>
            <seg n="6d2c2696">
              Vi tycker också att det är viktigt att man förstärker kvaliteten
              på de yrkesinriktade programmen genom att alla ges möjlighet till
              arbetsplatsförlagt lärande av god kvalitet. Yrkesutbildningarna
              kopplas bättre till arbetslivet genom att de lokala samråden görs
              obligatoriska.
            </seg>
            <seg n="9b5e55f2">
              Jag tycker att det också är en styrka att Yrkesutbildningsdelegationen
              inrättas. Vi tror att det här tillsammans med den moderna lärlingsutbildningen
              ska kunna förstärka yrkeskunskaperna. Det är viktigt att säga
              att den moderna lärlingsutbildningen är ett valbart alternativ
              på de nationella yrkesprogrammen, och att man ska ha samma kunskapsmål.
              Det är bara det att vägen dit kan se annorlunda ut.
            </seg>
            <seg n="2d258870">
              Skolverket har fått i uppdrag att utreda och lämna förslag till
              utformningen av detta. Vi får se hur det kommer att se ut så småningom.
            </seg>
            <seg n="071fbe2f">
              Skolverket arbetar också med kursplaner där man ska titta på
              hur kärnämnena bättre kan kopplas till och präglas av yrkesutbildningarnas
              inriktning. Där kan infärgning vara ett sätt. Men det finns även
              andra sätt. Det är viktigt att man som lärare kan bli stimulerad
              av goda exempel på hur detta kan gå till.
            </seg>
            <seg n="6d133a60">
              En sak bekymrar mig i detta. Det är något som ingen har nämnt.
              Jag är tydligen ensam om att peka på naturvetenskapen och tekniken
              som jag tycker fortfarande är nedvärderad i dagens gymnasieskola.
            </seg>
            <seg n="3049cbe1">
              Naturkunskap som kärnämne omfattar bara 50 poäng. Det tycker
              jag personligen är väldigt tråkigt. Det är en studieperiod på
              ungefär 14 dagar. Naturkunskap är till sin natur ett integrationsämne.
              Det har ämnesmoment från både kemi, fysik, biologi och geografi.
              Det bör man i framtiden beakta när man tittar på ämnets volym.
              Det är trist att man gång på gång möter ett allmänbildningsideal
              som nästan helt utesluter naturvetenskapliga kunskaper. Detta
              trots att den miljömedvetenhet som kommer att vara absolut nödvändig
              i framtiden förutsätter ett visst mått av kunskap inom området
              om beslut som tas ska vara gripbara för en demokratisk debatt
              och ett demokratiskt beslutsfattande.
            </seg>
            <seg n="47197836">
              I dag har faktiskt både universitet och högskolor svårt att fylla
              utbildningsplatserna inom naturvetenskap och teknik. Det beror
              inte enbart på konjunkturläget, utan det är för få som väljer
              att studera NV-programmet.
            </seg>
            <seg n="a038fab8">
              Ska vi få fler ungdomar intresserade av detta område är det viktigt
              att alla elever som slutar gymnasieskolan får en bättre grund
              än vad de har i dag. Det är min personliga uppfattning.
            </seg>
            <seg n="3b31ea23">
              Ni i Allians för Sverige kommer att få problem om ni ska kunna
              formulera en gemensam utbildningspolitik, tror jag efter att ha
              sett den snårskog av yrkanden som har lämnats till det här betänkandet.
              Där finns allt från Kristdemokraternas betoning av de affektiva
              målen till Folkpartiets absoluta betoning av de kognitiva målen.
            </seg>
            <seg n="616d2bb6">
              Det finns faktiskt stora skillnader mellan Folkpartiet och Moderaterna
              också. Folkpartiet är på väg tillbaka till en skola som vi hade
              på 50-talet med klara, tydliga, rimliga alternativ som man kan
              välja mellan, men som är ganska hårt styrd uppifrån. Moderaterna
              vill ha några få obligatoriska kärnämnen, om jag har uppfattat
              det rätt. Därefter ska det vara högst personligt hur man utformar
              sin egen utbildning. Det är totalt motsägelsefullt.
            </seg>
            <seg n="1a3106f2">
              Till Inger Davidson vill jag säga att jag blir så trött på att
              man fortfarande pratar om den grundläggande behörigheten som om
              man skulle kunna ta sig in på vilket utbildningsprogram som helst
              på högskolan. Det är inte sant. Det är inte för att ge den grundläggande
              behörigheten som vi har kärnämnena. Det är för att ge eleverna
              den grund som de behöver för att fungera på arbetsmarknaden, men
              också som medborgare i samhället. Det är fråga om livskvalitet
              också.
            </seg>
            <seg n="53632ff5">
              Ge mig namn på några eller något utbildningsprogram i dagens
              högskola som endast kräver den grundläggande behörigheten. Inger
              Davidson vill väl inte förneka människor möjligheten att som vuxna
              gå en kortare kurs på högskolan i något ämne som de har stort
              intresse för och behov av att få läsa?
            </seg>
            <seg n="01993b6a">
              Vi har bara en reservation, och det är reservation 16. Den har
              vi tillsammans med Kristdemokraterna, Miljöpartiet och Centern.
              Den rör att vi tycker att det elevfackliga arbetet ska vara meriterande
              och föras in i betygsdokumentet i gymnasieskolan. Den reservationen
              yrkar jag bifall till.
            </seg>
          </u>
          <note type="speaker" n="92bfb1aa">
            Anf. 153 TOBIAS BILLSTRÖM (m) replik:
          </note>
          <u who="Q3112958" xml:id="i-b3ba342fd445b591-1" n="1e176ca0">
            <seg n="4a8b1c93">
              Herr talman! Min fråga till Britt-Marie Danestig handlar om ämnesbetygen.
              Dessa tycker ni uppenbarligen är en ganska bra idé. Det tycker
              inte vi. Min fråga gäller: Hur ska det här systemet egentligen
              hänga ihop? Hur blir det med att sjösätta ämnesbetyg i ett kursrelaterat
              gymnasium? Hur gör man när kurserna inte tydligt hänger ihop?
              Hur blir det med det exempel som jag lyfte fram, datakunskap,
              där man inte kan se en tydlig och klar kunskapsprogression under
              vägen och där kurserna bygger på varandra? Hur gör man när det
              inte finns den här typen av stödåtgärder?
            </seg>
            <seg n="10020795">
              Jag har mött ett mycket stort antal oroliga lärare som undrar
              vad som egentligen ska hända eftersom man inte har fått några
              som helst tydliga direktiv från statsmakterna om hur detta egentligen
              ska kunna genomföras när det väl är sjösatt efter voteringen här
              i kammaren.
            </seg>
          </u>
          <note type="speaker" n="8fc000f4">
            Anf. 154 BRITT-MARIE DANESTIG (v) replik:
          </note>
          <u who="Q4944157" xml:id="i-0ec747d5c6644e39-1" n="60a3ea95">
            <seg n="03c82eff">
              Herr talman! Jag ska inte sticka under stol med att det finns
              en problematik med att skapa ämnesbetyg i en kursutformad skola.
              Detta var någonting som vi diskuterade mycket fram och tillbaka
              i Gymnasiekommittén, där jag satt med. Vi hade dock möjlighet
              att anlita experter, bland annat från Skolverket, och de har bedömt
              att detta ska vara möjligt. Nu kommer Skolverket att få detta
              uppdrag.
            </seg>
            <seg n="e0470ea5">
              Det är svårt att se progressionen i alla ämnen, jag håller med
              om det, men experterna har funnit att det är möjligt att gå den
              här vägen. Man får försöka skapa ämnen som hänger ihop på ett
              bra sätt.
            </seg>
            <seg n="f6720405">
              Hur sedan direktiven från statsmakterna till lärarna kommer att
              se ut är alldeles för tidigt att säga. Vi har nu en lång period
              då Skolverket ska jobba med de här frågorna. Innan vi har sett
              resultatet av detta kan det knappast komma några tydliga direktiv,
              varken till skolledare eller till lärare.
            </seg>
          </u>
          <note type="speaker" n="6c2f5297">
            Anf. 155 TOBIAS BILLSTRÖM (m) replik:
          </note>
          <u who="Q3112958" xml:id="i-b3ba342fd445b591-2" n="1e176ca0">
            <seg n="37657438">
              Herr talman! Jag tycker att det är föga rättvist mot det här
              landets lärare att sjösätta en reform som man uppenbarligen inte
              har klart för sig åt vilket håll man egentligen tycker att den
              ska leda.
            </seg>
            <seg n="7f2a3e96">
              Först och främst måste vi ha klart för oss att statsmakterna,
              regeringen, vänsteralliansen bestående av Socialdemokraterna,
              Vänsterpartiet och Miljöpartiet, anslår minimalt med medel för
              att genomföra en upplysning i lärarkåren om hur detta ska gå till.
              Jag är mycket orolig över vad som kommer att hända när lärarna
              utöver den arbetsbörda de redan har dessutom ska konfronteras
              med ett helt nytt sätt att sätta betyg, som dessutom Britt-Marie
              Danestig själv här i talarstolen säger kommer att innehålla mycket
              stora svårigheter. Så tolkar jag nämligen det du sade.
            </seg>
            <seg n="cbe2ecf7">
              Jag tolkar det dessutom, vilket är ännu allvarligare, som att
              man egentligen inte har tänkt igenom hur det här ska gå till.
              Det var ungefär vad vi sade när den här propositionen kom i våras.
            </seg>
            <seg n="4b20045a">
              Om Britt-Marie Danestig kunde lämna något positivt besked vore
              det snarare i den ända där vi moderater har pekat på hur man skulle
              kunna gå till väga, till exempel att man skulle kunna ge eleverna
              möjlighet att tentera under vägs gång. Målet är att komma bort
              från konkurrenskompletteringens vansinne, det vill säga att eleverna
              offrar hur mycket tid och kraft som helst på att dels läsa enklare
              kurser, dels gå på komvux efter det att man är färdig med gymnasiet.
            </seg>
            <seg n="9c778e16">
              Vill man bort från den situationen måste man erbjuda möjligheter
              för eleverna att tentera under gymnasietidens gång och inte göra
              det efteråt. Detta sade ni dock nej till i utskottet. Ni avvisade
              det som vi framförde som en tydlig och klar propå från borgerlighetens
              sida. Varför då helt plötsligt stå här och säga att vi egentligen
              inte har klart för oss hur detta ska gå till, men alla de positiva
              förslag som ni framförde struntar vi i?
            </seg>
          </u>
          <note type="speaker" n="3d8338fe">
            Anf. 156 BRITT-MARIE DANESTIG (v) replik:
          </note>
          <u who="Q4944157" xml:id="i-0ec747d5c6644e39-2" n="60a3ea95">
            <seg n="9c6abe2e">
              Herr talman! Jag tycker att Tobias Billström kräver väldigt mycket
              när man i detalj ska kunna säga hur det här förslaget ska utformas.
              Jag var intellektuellt hederlig och sade att det finns svårigheter
              inbyggda i systemet när det gäller att skapa ämnesbetyg i en kursutformad
              skola. Det var hederligt.
            </seg>
            <seg n="4e9f806b">
              Varför gör vi det? Därför att vi vill ha betyg på större helheter,
              detta bland annat för att minska stressen hos eleverna. Vi vill
              också att det betyg man har när man slutar gymnasieskolan ska
              mäta de kunskaper som eleverna har med sig ut i ämnet, så att
              säga. Det är också viktigt. Det förbereder dem mycket bättre för
              högre studier.
            </seg>
            <seg n="4ad6dcc8">
              Det här med att tentera under vägs gång prövade vi en gång i
              tiden. I början av min tid här i riksdagen, för cirka tio år sedan,
              kunde man faktiskt göra det. Det tyckte många lärare och skolledare
              var väldigt besvärligt. Eleverna tenterade då i det de hade missat,
              och så missade de nya saker, och så växte bara problemen hela
              tiden. Det var väldigt svårt med koncentrationen för eleverna,
              och det blev också väldigt rörigt och svårt för skolan att hålla
              isär alla de här möjligheterna. Därför valde man bort detta.
            </seg>
            <seg n="dbf502eb">
              Detta har alltså en gång varit ett starkt krav från lärarorganisationerna
              och lärarna som grupp.
            </seg>
          </u>
          <note type="speaker" n="eb8370e2">
            Anf. 157 ULF NILSSON (fp) replik:
          </note>
          <u who="Q6012166" xml:id="i-5537111176c0236f-1" n="f9c0c784">
            <seg n="cdba1765">
              Herr talman! Britt-Marie Danestig talade om oenighet i alliansen.
              Jag tycker inte att det är så svårt att hitta en väldigt tydlig
              röd tråd när man läser våra reservationer och hör våra anföranden.
              Vi riktar in oss mot en mycket bättre yrkes- och lärlingsutbildning.
              Vi vill höja kunskapsmålen. Vi vill ha fler betygssteg. Vi vill
              ha en tydligt definierad examen för utbildningarna.
            </seg>
            <seg n="8a4b591d">
              Däremot kan man fråga sig hur det är med enigheten mellan stödpartierna
              och regeringen. För drygt ett halvår sedan stod Britt-Marie Danestig
              och jag här och diskuterade gymnasieförslaget. Då stod Britt-Marie
              Danestig bakom Gymnasiekommitténs förslag om att halvera antalet
              gymnasieprogram, att slopa förkunskapskraven och att ungefär halva
              tiden låta teoretiskt och yrkesinriktade elever läsa samma ämnen.
            </seg>
            <seg n="f71cee7d">
              Min fråga är nu för det tycker jag vi har rätt att veta när Britt-Marie
              Danestig säger att detta inte är någon genomgripande reform: Tänker
              Vänsterpartiet fortsätta att arbeta för en genomgripande reform
              i riktning mot de förslag som Gymnasiekommittén hade? Både Britt-Marie
              Danestig och jag deltog ju i kommittén, fast jag lämnade den i
              protest och Britt-Marie Danestig applåderade dess förslag.
            </seg>
          </u>
          <note type="speaker" n="7905b8fd">
            Anf. 158 BRITT-MARIE DANESTIG (v) replik:
          </note>
          <u who="Q4944157" xml:id="i-0ec747d5c6644e39-3" n="60a3ea95">
            <seg n="93e04783">
              Herr talman! Ulf Nilsson lämnade kommittén väldigt snabbt på
              grund av en prestigefråga. Det ska vi väl komma ihåg. Jag stannade
              kvar och försökte påverka kommitténs arbete så mycket som möjligt.
            </seg>
            <seg n="3abc7cf7">
              Vi stod inte bakom hela förslaget i kommittén. Vi hade ett antal
              reservationer. Bakom förslaget stod Socialdemokraterna, givetvis,
              men också Centerpartiet och Miljöpartiet.
            </seg>
            <seg n="95af0464">
              Jag får väl säga som centerpartisten i det här fallet: I en utredning
              sitter man som person, och partiet kan mycket väl ändra sig senare.
            </seg>
            <seg n="90c16d42">
              Vi står nu bakom den här reformen. Detta var så långt vi kunde
              komma. Jag är ganska nöjd med reformen, om vi nu ska kalla den
              för det, som den ser ut i dag med de förändringar som är gjorda.
              Jag tycker att det är bra förändringar.
            </seg>
            <seg n="ba4612bc">
              Sedan tror inte jag att gymnasieskolan ska vara statisk på något
              sätt. Vi kan nog förvänta oss nya och kanske mer genomgripande
              reformer så småningom. För min egen personliga del skulle jag
              inte ha någonting emot om de gick i linje med det som Gymnasiekommittén
              föreslog.
            </seg>
          </u>
          <note type="speaker" n="49418629">
            Anf. 159 ULF NILSSON (fp) replik:
          </note>
          <u who="Q6012166" xml:id="i-5537111176c0236f-2" n="f9c0c784">
            <seg n="023bf7c7">
              Herr talman! Tack för det svaret! Jag tycker inte att det är
              något fel att ändra sig. Jag tycker att det var väldigt bra att
              regeringen kastade det där förslaget i papperskorgen.
            </seg>
            <seg n="d6020b84">
              Jag lämnade kommittén, men jag lämnade den inte så tidigt som
              Britt-Marie Danestig antyder. Det var knappt ett halvår innan
              den var slut, en tvåårig utredning, och då var det låst vid de
              här förslagen.
            </seg>
            <seg n="9975b635">
              Som jag tror att alla uppfattade fick vi nu ett svar av Britt-Marie
              Danestig: Vänsterpartiet kommer i fortsättningen i sin utbildningspolitik
              att arbeta i riktning mot de förslag som fanns i Gymnasiekommittén.
              Ert fortsatta långsiktiga mål är att släta ut gymnasiet ännu mer,
              att göra mindre skillnader mellan studieförberedande och yrkesinriktade
              utbildningar och att ta bort förkunskapskraven, helt enkelt att
              fortsätta på Gymnasiekommitténs linje.
            </seg>
            <seg n="4db6ad21">
              Så uppfattade jag svaret, och det är väldigt bra att veta. Vänsterpartiet
              och Folkpartiet är verkligen väldigt oeniga i vår inställning.
              Men det är bra att veta var Vänsterpartiet står.
            </seg>
          </u>
          <note type="speaker" n="0f82f150">
            Anf. 160 BRITT-MARIE DANESTIG (v) replik:
          </note>
          <u who="Q4944157" xml:id="i-0ec747d5c6644e39-4" n="60a3ea95">
            <seg n="8f76744d">
              Herr talman! Det blir lite egendomligt. Vi står bakom det här
              förslaget, Ulf Nilsson, det är därför jag står här. Jag kan inte
              stå till svars för någonting som är ett icke-förslag. Det tycker
              jag är att snedvrida debatten.
            </seg>
            <seg n="19a5473f">
              Men utvecklingen i samhället är väldigt snabb, och för min personliga
              del tror jag att det kommer att visa sig att kunskapsinnehållet
              kommer att kräva att eleverna får vänta med en del av yrkesutbildningen
              tills de har avslutat gymnasieskolan. Det är min egen personliga
              uppfattning av hur det kommer att bli.
            </seg>
            <seg n="b399273c">
              Folkpartiet vill ju precis tvärtom. Ni vill minska kunskapsinnehållet,
              om jag har förstått det rätt. Ni vill återgå till det system som
              fanns på 50-talet, då man hade en yrkesskola som var tvåårig.
              Ni har inte observerat att kravet på människor hela tiden ökar
              i samhället.
            </seg>
            <seg n="ef29c42c">
              Precis som jag sade tidigare är det fråga om människors livskvalitet
              också. De ska kunna delta i det offentliga samtalet och vara med
              i debatten. De ska ha de kunskaper som gör att livet på något
              sätt är fullständigt. De ska få tillgång till kultur, till studier,
              till allt det som är den lilla extra kryddan i livet. Det är det
              också som gymnasieskolan ska förbereda för, inte bara för yrkeslivet.
              Livet är så mycket större än det.
            </seg>
          </u>
          <note type="speaker" n="8309944f">
            Anf. 161 INGER DAVIDSON (kd) replik:
          </note>
          <u who="Q4944305" xml:id="i-59f918334e6af313-1" n="8bcf77f8">
            <seg n="4ed0f660">
              Herr talman! Det måste vara skönt att ingå i en kartell där man
              åtminstone upplever att man är överens om det mesta. Men de förhandlingar
              inför öppen ridå som vi har fått höra under budgetförhandlingarna
              tyder i alla fall på någonting helt annat. Jag kan garantera att
              alliansen kommer att lösa de problem som eventuellt finns. Vi
              är fyra olika partier. Vi har olika förslag. Men vi ska förhandla
              ihop oss, och det ska bli väldigt spännande och roligt.
            </seg>
            <seg n="b1d09d18">
              Jag utgår inte från en drömd verklighet utan jag utgår från verkligheten
              när jag kommer med förslagen att inte alla ska behöva ha en allmän
              behörighet till högskolan när de slutar gymnasiet. Om det inte
              vore så att 9 000 elever hoppade av redan första året, om det
              inte vore så att det individuella programmet är det näst största,
              om allt var frid och fröjd hade vi inte behövt ändra något. Men
              det här är det som väldigt många elever uppger som en press på
              sig, att de ska klara denna behörighet, att de ska läsa samma
              kurser som de som har större lust att läsa helt enkelt.
            </seg>
            <seg n="4bf13d8b">
              Jag tycker inte att du kan försvara det här, men du kan ju göra
              ett försök till om du vill.
            </seg>
            <seg n="dd13b3d0">
              Sedan vill jag gärna också ha Vänsterns synpunkter på den situation
              vi har i skolan i dag med skolk, kränkande behandling, elever
              som slår lärare, ibland kanske tvärtom också. Jag vet att det
              inte är så i alla skolor, men det är ett stort antal gymnasieskolor
              där detta förekommer. Behövs det nya verktyg, eller är allt frid
              och fröjd? Det har ju inte föreslagits någonting i den här propositionen.
            </seg>
          </u>
          <note type="speaker" n="3d626dcb">
            Anf. 162 BRITT-MARIE DANESTIG (v) replik:
          </note>
          <u who="Q4944157" xml:id="i-0ec747d5c6644e39-5" n="60a3ea95">
            <seg n="9ff7e60d">
              Herr talman! Det är konstigt att man kallar de här kunskaperna
              för behörighet till högskolan. Det är det ni hela tiden markerar.
              För min del är kunskaperna i svenska, engelska och matte grundläggande
              kunskaper, liksom i samhällskunskap, i historia och i religion,
              allt det som är kärnan, de 800 poängen. Det tror jag är väldigt
              viktigt för unga människor att ha med sig ut, oavsett om de ska
              studera vidare på högskolan. Då har man ofta mycket mer med sig.
              Inger Davidson vet likaväl som jag att man inte kommer in på något
              längre utbildningsprogram utan att också ha särskild behörighet.
              Då krävs mycket mer.
            </seg>
            <seg n="e3aa630a">
              Även de ungdomar som inte väljer att gå vidare till högre studier
              behöver denna utbildning för att de ska kunna hantera sin livssituation
              på ett bra sätt. De ska kunna ha den livskvaliteten, delta i det
              politiska samtalet på samma villkor. De ska ha den grunden. Kanske
              kan de någon gång läsa en enstaka kurs under sitt liv utan att
              behöva gå till komvux och komplettera för det. Det tycker jag
              är en allmän rättighet och måste höra ihop med det livslånga lärandet.
            </seg>
            <seg n="10cf5179">
              Jag ska inte fördjupa mig i det som gäller alliansen, jag kan
              bara konstatera att ni ganska mycket betonar, och det uppskattar
              jag, de affektiva målen i skolan, medan Folkpartiet väldigt mycket
              betonar de kognitiva målen. Det är en sak i utbildningssynen som
              skiljer er åt.
            </seg>
          </u>
          <note type="speaker" n="cc800f93">
            Anf. 163 INGER DAVIDSON (kd) replik:
          </note>
          <u who="Q4944305" xml:id="i-59f918334e6af313-2" n="8bcf77f8">
            <seg n="71f1d361">
              Herr talman! Jag håller helt med om att kunskap behövs. Men jag
              upprepar: Finns det inga problem i dag? Varför lämnar alla dessa
              elever skolan? Vad gör de i stället? Får de den här kunskapen
              i dag? Blir de behöriga till högskolan?
            </seg>
            <seg n="78074a6c">
              Då vore det ju inga problem. Men de hoppar ju av. De lämnar skolan.
              De är inte där. De skolkar. 42 % är närvarande, svarade den rektor
              som var intervjuad i DN 42 %. Då anser inte jag att de får den
              här kunskapen. Och då anser jag att vi måste vidta andra åtgärder.
            </seg>
            <seg n="7049872d">
              Jag ställde också en fråga till Britt-Marie Danestig, men jag
              hörde inte ett ljud om det. Behöver lärarna och skolledarna andra,
              nya typer av verktyg för att komma till rätta med skolk och olovlig
              frånvaro och för att skapa trygghet? Det är en grundförutsättning
              för att eleverna ska kunna lära sig över huvud taget och få den
              här behörigheten som alla naturligtvis skulle önska att 9599 %
              fick.
            </seg>
          </u>
          <note type="speaker" n="bb23fcc2">
            Anf. 164 BRITT-MARIE DANESTIG (v) replik:
          </note>
          <u who="Q4944157" xml:id="i-f2c55ae003ac39fc-0" n="60a3ea95" next="i-6e582b76118fb0de-0">
            <seg n="a39825de">
              Herr talman! Vi ska så småningom få ett förslag till en ny skollag,
              och väldigt många av de verktyg Inger Davidson syftar på tror
              jag att vi kommer att ta ställning till i samband med det. Men
              det är klart att förhållandena i alla skolor är långt ifrån bra.
              Det är klart att vi inte kan acceptera skolk, och det är klart
              att vi ska ha nolltolerans när det gäller mobbning. Givetvis är
              det på det sättet.
            </seg>
            <seg n="4faadfb9">
              Men man måste också komma ihåg det är ingen ursäkt, men det är
              en förklaring att skolan ensam inte kan klara de här problemen.
              De beror ju många gånger på segregationen i samhället, utanförskapet,
              det sexualiserade våldet, det sexualiserade rummet, kommersialiseringen
              och reklamen. En mängd annat påverkar också: de alltmer ökande
              inkomstklyftorna mellan olika grupper, torftiga miljöer som många
              ungdomar kommer från, nedslitna skolor och väldigt lite av framtidshopp
              för dem som inte platsar. Många ungdomar som jag har talat med
              säger: Jag vet vad jag kommer att gå ut till. Det är arbetslöshet.
              Det finns ingenting annat för mig.
            </seg>
            <seg n="f8836e53">
              Det är djupt tragiskt, och därför har vi nu tagit ett krafttag
              för att försöka lösa en del av de här problemen. Det vi kan göra
              här i riksdagen är sådana saker som vi nu säger, att satsa ganska
              stora resurser på att förstärka IV-programmen.
            </seg>
          </u>
          <note n="72cbee57">
            Ajournering
          </note>
          <note n="37060a97">
            Kammaren beslutade kl. 15.58 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="Q4944157" xml:id="i-6e582b76118fb0de-0" n="60a3ea95" prev="i-f2c55ae003ac39fc-0">
            <seg n="963f7699">
              Återupptagna förhandlingar
            </seg>
            <seg n="a5106922">
              Punkt 1 (Skattereduktion för utgifter för byggnadsarbete på bostadshus)
            </seg>
            <seg n="b2933bc7">
              70 frånvarande
            </seg>
          </u>
          <note n="270dd612">
            Förhandlingarna återupptogs kl. 16.00.
          </note>
          <note n="9b79229b">
            7 § Beslut om ärenden som slutdebatterats vid dagens sammanträde
          </note>
          <note n="8cab41c5">
            1. utskottet
          </note>
          <note n="8eee0b3a">
            2. res. 1 (fp)
          </note>
          <note n="dc1c839c">
            Votering:
          </note>
          <note n="afc85ee5">
            231 för utskottet
          </note>
          <note n="a883c085">
            44 för res. 1
          </note>
          <note n="bc6fc178">
            5 avstod
          </note>
          <note n="6c0c4584">
            69 frånvarande
          </note>
          <note n="9ae9ce34">
            Kammaren biföll utskottets förslag.
          </note>
          <note n="f1b9b37b">
            Partivis fördelning av rösterna:
          </note>
          <note n="45d26ef6">
            För utskottet: 118 s, 38 m, 27 kd, 22 v, 12 c, 14 mp
          </note>
          <note n="57c49ab1">
            För res. 1: 4 m, 39 fp, 1 c
          </note>
          <note n="490e964a">
            Avstod: 5 c
          </note>
          <note n="f521dde8">
            Frånvarande: 26 s, 13 m, 9 fp, 6 kd, 8 v, 4 c, 3 mp
          </note>
          <note n="15173b5e">
            Göran Lindblad och Anita Sidén (båda m) anmälde att de avsett
            att rösta ja men markerats ha röstat nej.
          </note>
          <note n="27e081fe">
            Punkt 2 (Skattereduktion för hushållsnära tjänster m.m.)
          </note>
          <note n="8cab41c5">
            1. utskottet
          </note>
          <note n="fc4be77e">
            2. res. 2 (fp, m, kd, c)
          </note>
          <note n="dc1c839c">
            Votering:
          </note>
          <note n="2c584305">
            154 för utskottet
          </note>
          <note n="191e06f2">
            126 för res. 2
          </note>
          <note n="6c0c4584">
            69 frånvarande
          </note>
          <note n="9ae9ce34">
            Kammaren biföll utskottets förslag.
          </note>
          <note n="f1b9b37b">
            Partivis fördelning av rösterna:
          </note>
          <note n="1734d143">
            För utskottet: 118 s, 22 v, 14 mp
          </note>
          <note n="ea517eea">
            För res. 2: 42 m, 39 fp, 27 kd, 18 c
          </note>
          <note n="f521dde8">
            Frånvarande: 26 s, 13 m, 9 fp, 6 kd, 8 v, 4 c, 3 mp
          </note>
          <note n="8cab41c5">
            1. utskottet
          </note>
          <note n="6204a8f7">
            2. res. (fp, m, kd, c)
          </note>
          <note n="dc1c839c">
            Votering:
          </note>
          <note n="82c75ef5">
            152 för utskottet
          </note>
          <note n="fb88182f">
            126 för res.
          </note>
          <note n="50590aa8">
            1 avstod
          </note>
          <note n="9ae9ce34">
            Kammaren biföll utskottets förslag.
          </note>
          <note n="f1b9b37b">
            Partivis fördelning av rösterna:
          </note>
          <note n="f0255ba7">
            För utskottet: 116 s, 22 v, 14 mp
          </note>
          <note n="4470d082">
            För res.: 42 m, 39 fp, 27 kd, 18 c
          </note>
          <note n="de72104f">
            Avstod: 1 s
          </note>
          <note n="65e1e442">
            Frånvarande: 27 s, 13 m, 9 fp, 6 kd, 8 v, 4 c, 3 mp
          </note>
          <note n="92df70b8">
            8 § (forts. från 6 §) Utveckling av gymnasieskolan (forts. UbU13)
          </note>
          <note type="speaker" n="5a73a188">
            Anf. 165 SOFIA LARSEN (c):
          </note>
          <u who="Q4960997" xml:id="i-a2d6abf82b2ada32-0" n="7df95505">
            <seg n="641eb700">
              Herr talman! Om du som ansvarig politiker får skarpa varningssignaler
              att något inte står rätt till i en verksamhet har du ett ansvar
              att göra något åt det. Det gäller speciellt om du har en position
              där du direkt kan agera. Men regeringen har under flera år sett
              att alltfler elever lämnar skolan med sämre kunskaper. Drygt var
              femte elev lämnar grundskolan utan tillräckliga kunskaper. Regeringen
              borde ha reagerat mycket tidigare, men så är inte fallet.
            </seg>
            <seg n="6325a9ab">
              Varför frågar sig inte regeringen hur det kommer sig att så många
              elever lämnar grundskolan utan tillräckliga kunskaper, utan att
              kunna läsa, räkna och skriva ordentligt? Varför frågar sig inte
              regeringen hur det kommer sig att det individuella programmet
              på många håll är det andra eller tredje största gymnasieprogrammet?
              Varför frågar sig inte regeringen hur man utifrån de fakta som
              finns kan förbättra situationen för Sveriges elever?
            </seg>
            <seg n="37f649ab">
              En skola som blir mer och mer kunskapssegregerad ser jag som
              en av de största hoten mot den uppväxande generationen. Då måste
              ansvariga politiker agera kraftfullt för att stärka målen för
              alla elever. Grundskolan och gymnasieskolan står inför en rad
              utmaningar, men de brottas också med en rad problem. Det är problem
              som är större än vad som kan lösas med hjälp av den framlagda
              propositionen Elva steg för utveckling av gymnasieskolan .
            </seg>
            <seg n="d1c9966b">
              Vi har som ett exempel sett att av dem som började gymnasieskolan
              hösten 2000 var det 66 % som fick slutbetyg inom tre år.
            </seg>
            <seg n="a05f2258">
              Gymnasiekommittén gjorde en analys av dagens gymnasieskola. Den
              visar på att gymnasiet är könsuppdelat, där det finns specifika
              flick- och pojkprogram. Det är stora statusskillnader mellan de
              olika programmen. Det finns en social snedrekrytering. Att komplettera
              på komvux har mer eller mindre ingått i planen för många elever
              redan under gymnasietiden. Betygsstressen har varit vardag för
              många av eleverna.
            </seg>
            <seg n="67389c86">
              En sådan gymnasieskola kan inte bara accepteras. Det är faktiskt
              ett grovt misslyckande för regeringen, det vill säga en regering
              som har makten att verkligen förändra men som uppenbarligen saknar
              viljan att göra det.
            </seg>
            <seg n="3760d65a">
              Det behövs mer än lite förändringar här och där för att lösa
              de problem som finns i dag och göra skolan bättre för eleverna.
            </seg>
            <seg n="f953c6a5">
              Regeringen har tidigare konsekvent kört med en efterhandspolitik,
              att laga och lappa i slutet i stället för att förebygga från början.
              Man har inte vågat ompröva och inte vågat ta förändringsbeslut
              som spelar roll på sikt för elever och lärare.
            </seg>
            <seg n="b6195ec3">
              Gymnasieskolan behöver förändras och förbättras i sig, alltså
              inom gymnasieskolans väggar. Men de stora förändringarna tror
              jag finns på annat håll också. Gymnasieskolans problem kommer
              till stor del från grundskolan, eftersom så många elever inte
              får med sig tillräckliga kunskaper därifrån.
            </seg>
            <seg n="d671764c">
              Vi i Centerpartiet för en politik som utgår från den enskilde
              eleven i varje skolform. Vi stärker också helhetssynen i lärandet.
              Vi säger att skolan måste ta mycket större hänsyn till att elever
              är olika, att elever lär på olika sätt, att elever behöver olika
              typer av hjälp och stöd för att nå kunskapsmålen och att elever
              tar olika lång tid på sig att lära. Kravet på skolan ska vara
              att alla elever lämnar skolan med tillräckliga kunskaper. Har
              vi inte klarat det har vi misslyckats. Som ansvarig politiker
              måste man se till att alla får förutsättningarna att lyckas, ingenting
              annat.
            </seg>
            <seg n="11f754e8">
              De viktigaste inslagen, som jag ser det, för att stärka gymnasieskolan
              ligger för det första i att grundskolan måste ge en bättre plattform
              för elevernas fortsatta utbildning. Det går inte att fortsätta
              att skjuta över de problem och de misslyckanden som finns i grundskolan
              till gymnasieskolan. Då krackelerar det, oavsett vilken skolform
              man kommer fram till i gymnasiet.
            </seg>
            <seg n="6bd8f7e2">
              Vi säger också att grundskolan ska utgå från kunskapsmålen mer
              än vad den gör i dag. I dag säger man att tiden, alltså de nio
              åren i grundskolan, är mycket viktigare än de kunskapsmål som
              finns där. Vi säger att kommunen och skolan har ett åtagande som
              inte är avklarat förrän eleven har nått målen. Vi vill förändra
              skolplikten så att det blir en kunskapsrätt för den enskilde eleven
              i stället.
            </seg>
            <seg n="d7df40ab">
              För det andra vill vi att alla elever verkligen ska få det stöd
              och den hjälp som de har rätt till. Det ska de få i tid. Vi tycker
              att de individuella studieplanerna är oerhört viktiga i det arbetet,
              för att få fram en mer individanpassad skola och för att planerna
              ska följas upp, utvärderas och revideras kontinuerligt.
            </seg>
            <seg n="18230531">
              För det tredje vill vi införa en flexibel skolstart, att gå ifrån
              den fyrkantiga dagens skola där elevens ålder styr mer än kunskaps-
              och mognadsnivån. Det innebär att en del elever kan gå lite fortare
              fram i skolan och andra tar lite längre tid på sig. Det innebär
              att man kan börja förskoleklass, grundskola och gymnasium vid
              olika tidpunkter, inte bara höstterminen det år man har en viss
              ålder. Då får vi en verkligt individanpassad skola.
            </seg>
            <seg n="756fd7bd">
              Herr talman! Kommer vi till rätta med det här har grundskolan
              mycket stora möjligheter och förmåga att stötta eleverna att nå
              kunskapsmålen, och då har vi vunnit oerhört mycket. Då kan vi
              få en skola där eleverna lär sig att läsa, räkna och skriva tidigt,
              i stället för att ta igen det i gymnasieskolan när man är 17 år.
            </seg>
            <seg n="53706df3">
              Det här är vår politik, och den är väldigt skild från den politik
              som förs i dag, när regeringen snarare säger att man accepterar
              faktum, att man satsar oerhört mycket på det individuella programmet
              och att det ska stanna kvar. Man gör efterhandslösningar i stället
              för att stärka och förebygga i grundskolan. Men målet måste vara
              att på sikt få bort det individuella programmet, att det helt
              enkelt ska bli onödigt.
            </seg>
            <seg n="c0b980fc">
              I drygt tio år har vi haft det individuella programmet, och man
              kan säga att grundtanken med det bara delvis har uppnåtts. Från
              början skulle det vara en ganska kort, intensiv period där man
              kunde komplettera grundskolans ämnen och få kunskaper för att
              kunna komma in på ett nationellt program, men i dag har det mer
              blivit ett helt alternativ för ett annat nationellt program på
              gymnasieskolan. En av orsakerna är att fler och fler elever kommer
              till gymnasieskolan med stora kunskapsluckor.
            </seg>
            <seg n="31918122">
              På flera skolor fungerar det individuella programmet ändå bra,
              men på alltför många skolor fungerar det inte alls. Avhoppen från
              gymnasiet och från det individuella programmet är stora. Många
              elever känner helt enkelt att det inte finns någon stimulans att
              fortsätta med vidareutbildning.
            </seg>
            <seg n="56e9da1e">
              Herr talman! Vi ska hela tiden sträva efter att utveckla ett
              utbildningssystem som kan möta de krav som finns från människorna
              men också från samhället i dess helhet. Vi behöver därför högt
              ställda krav på gymnasieskolan. Men de här kraven på goda och
              likvärdiga kunskaper innebär inte att varje elev ska nå kunskapsmålen
              på samma sätt. Tvärtom innebär de att undervisningen sker på olika
              sätt. Det praktiska lärandet måste uppvärderas som ett sätt att
              nå kunskapsmålen i alla ämnen. Det är viktigt med individuella
              studieplaner, att lägga upp undervisningen efter eleverna specifikt,
              så att de kan nå kunskapsmålen.
            </seg>
            <seg n="fb224238">
              Vi behöver också öppna fler vägar till en godkänd gymnasieutbildning.
              Lärlingsutbildning tycker vi är en form där det praktiska lärandet
              kommer till sin rätt, där eleverna får en utbildning som förenar
              teori och praktik i både skolmiljö och arbetsmiljö och där kärnämnena
              kan anpassas efter utbildningens inriktning.
            </seg>
            <seg n="9ed4c675">
              I lärlingsutbildningen är det också viktigt att skolan samverkar
              med den omgivning som finns runtomkring, att man har en uppläggning
              i utbildningen som är flexibel och att det är anpassat efter de
              förhållanden som finns. Vi vill också att så många lärlingsplatser
              som möjligt ska kunna skapas i småföretagen.
            </seg>
            <seg n="731079df">
              Det är tråkigt att regeringen inte tar det här med lärlingsutbildning
              på allvar. Man har varken lagt ned tid eller speciella resurser
              på det under de senaste åren. Man har gjort några halvhjärtade
              försök, med en försöksverksamhet som har hankat sig fram under
              några år. Nu säger man att vi ska utreda på nytt och se vad som
              kan hända.
            </seg>
            <seg n="34bb4d19">
              Vi vill göra en rejäl satsning på lärlingsutbildningen och göra
              den till en möjlighet för många elever på gymnasieskolan.
            </seg>
            <seg n="725b6f10">
              Avslutningsvis, herr talman, behöver det förändras ganska mycket
              inom gymnasieskolan, och det behöver förbättras en hel del. I
              vår motion har vi lagt många förslag på hur den förbättringen
              kan ske. En av de viktigaste grunderna för att gymnasiet ska fungera
              är att vi har en bra grundskola, där eleverna helt enkelt lär
              sig det de ska lära sig, att de har med sig kunskaperna när de
              kommer till gymnasiet. Därför vill vi elevanpassa skolan mer och
              stärka det enskilda stödet till eleverna.
            </seg>
          </u>
          <note n="bd849e0b">
            Jag vill yrka bifall till reservation 6 under punkt 6 och reservation
            70 under punkt 59.
          </note>
          <note type="speaker" n="e0e59c1c">
            Anf. 166 MIKAELA VALTERSSON (mp):
          </note>
          <u who="Q4354795" xml:id="i-609fd8a7dbdca326-0" n="4a738c72">
            <seg n="b4c912ba">
              Herr talman! Vi ska i dag ta ställning till ett antal förslag
              som kommer att utveckla svensk gymnasieskola. Till grund för arbetet
              med propositionen låg betänkandet Åtta vägar till kunskap en ny
              struktur för gymnasieskolan .
            </seg>
            <seg n="b2e36bf7">
              Jag kan inledningsvis säga att vi från Miljöpartiets sida tycker
              att det är bra att vi lämnade utredningens reformförslag. Vi trodde
              inte på den lösningen. Det är fel väg att gå att minska valfriheten
              och öka likformigheten. Nu har vi i stället, tillsammans med Socialdemokraterna
              och Vänsterpartiet, enats om elva viktiga punkter för att stärka
              kvaliteten i gymnasieskolan, där gymnasiet kan utvecklas så att
              fler elever når målen och får de kunskaper som krävs för fortsatta
              studier och för ett bra liv.
            </seg>
            <seg n="b51e1cca">
              Vi är mycket nöjda med att man nu lägger förslag om att utveckla
              en ny lärlingsutbildning, så att man kan nå de gemensamma målen
              på olika sätt och med varierande pedagogik. En lärlingsutbildning
              är något som Miljöpartiet har drivit under många år.
            </seg>
            <seg n="71196043">
              Vi måste vara beredda att gå vidare med att individanpassa utbildningen
              och förstå att alla människor är olika och att vi behöver en mångfald
              i metoder för att nå resultat. Det är viktigt med en modern lärlingsutbildning,
              som höjer statusen för yrkesutbildningar och som bidrar till ett
              fördjupat lärande. Lärlingsutbildningen ska bli attraktiv och
              valbar för alla, en utbildning i nära samarbete med näringslivet.
            </seg>
            <seg n="e63bfdb7">
              Motivation är inte en egenskap hos individen utan en följd av
              de erfarenheter man har gjort och det bemötande man får. Det konstateras
              i en rapport om motivation i skolan och forskning kring dessa
              frågor som Myndigheten för skolutveckling har givit ut.
            </seg>
            <seg n="331baa5b">
              Lärarnas intresse och engagemang verkar spela en avgörande roll.
              En lärlingsutbildning tillsammans med ett förändringsarbete med
              kärnämnen som bättre anpassas efter utbildningens karaktär samt
              större kurser tror vi kan bidra till ökad motivation och ge bättre
              resultat hos eleverna.
            </seg>
            <seg n="acd5ee83">
              Vi måste vidga synen på kunskap och vilka vägar till kunskap
              som kan väljas. Ända sedan Aristoteles vidgade den dåtida diskussionen
              om kunskap med att tala om tre olika typer av kunskap teoretisk,
              etisk och praktisk kunskap har denna diskussion varit levande.
              Det räcker inte med att elever i gymnasiet får teoretisk kunskap
              för att skapa ett bra samhälle för alla. De praktiska formerna
              av kunskap har tyvärr länge haft en alldeles för underordnad ställning,
              och vi har under för lång tid främst fokuserat på teoretisk kunskap.
              Det är en viktig uppgift för skolan att ge de här praktiska kunskaperna
              en bättre ställning, och denna reform är ett led i det arbetet.
            </seg>
            <seg n="806c1406">
              Praktisk kunskap betecknas ofta som tyst kunskap. Vi har inte
              ens en begreppsapparat för att beskriva den kunskapsprocess som
              där sker. För oss i Miljöpartiet är det viktigt att vi har en
              mer mångfasetterad syn på kunskap och att vi framför allt har
              en gymnasieskola som i hög grad är anpassad efter olika individer
              och efter olika förutsättningar. Praktisk kunskap består ofta
              av färdigheter med utgångspunkt i läroplanens fyrdimensionerade
              kunskapsdefinition med fakta, förståelse, färdighet och förtrogenhet.
              Det handlar om att man vet hur till skillnad från när det gäller
              teoretisk kunskap som traditionellt brukar handla om att veta
              att eller veta om.
            </seg>
            <seg n="dd9e9093">
              Herr talman! Ämnesbetyg ska ersätta dagens kursbetyg. Detta tillsammans
              med förslaget om att ha större kurser kommer att leda till mindre
              stress och mer betoning på helhet och fördjupning. Det kommer
              att ge fördjupade kunskaper i stället för en uppsplittrad gymnasiestudietid
              som många vittnar om.
            </seg>
            <seg n="7f776551">
              Vi från Miljöpartiet är kritiska till dagens betygssystem. Ett
              av våra viktigaste argument för att dagens system inte fungerar
              är att det i så hög grad bidrar till stress och att det styr undervisningens
              upplägg och innehåll. Att gå till ämnesbetyg ser vi ändå som ett
              steg på vägen till en gymnasieskola med mer betoning på helhet
              och mindre stress för den enskilde.
            </seg>
            <seg n="1d09e543">
              Jag vill dock peka på ett problem. Det är inte helt oproblematiskt
              att gå över till ämnesbetyg, som jag ser det. Hur ska man få incitament
              att läsa vidare och skaffa mer kunskaper när man till exempel
              uppnått ett högt betyg i ett ämne? Där finns en komplikation.
              Skolan måste alltid gynna och uppmuntra viljan att lära mer. Skolan
              måste alltid gynna fördjupad kunskap. Det här är någonting som
              vi får titta vidare på tillsammans. Det gäller till exempel reglerna
              för tillträde till högskolan.
            </seg>
            <seg n="c02c4749">
              Att öka kvaliteten på det individuella programmet, så att fler
              fullföljer sin utbildning, ger fler möjligheter att läsa vidare.
              Det är viktigt att elever på det individuella programmet inte
              lämnas i sticket med bara några timmars undervisning i veckan.
              Fokus måste vara på att man ska stanna i det individuella programmet
              så kort tid som möjligt, att man ska få det stöd som man behöver
              för att kunna gå över till ett nationellt program.
            </seg>
            <seg n="24c1cfdc">
              Frisöket har vi drivit både under utredningstiden och under arbetet
              med propositionen, och det är en viktig reform. Att ge eleverna
              en ökad frihet att söka sig till den skola de vill blir ett ytterligare
              steg på vägen till en skola där elevers intresse och egen vilja
              står i fokus. Det ökar elevernas motivation och kan förbättra
              studieresultaten.
            </seg>
            <seg n="7cdb89a9">
              En ytterligare punkt som jag gärna vill lyfta fram här i dag,
              som har varit mycket viktig för oss i Miljöpartiet, är att kärnämnena
              i högre grad ska präglas av utbildningens inriktning. Här måste
              det ske en utveckling av metoder och stöd till lärarna med goda
              exempel. Det finns många bra exempel i dag, men tyvärr har det
              skett för lite. Vi måste i skolan utgå från eleverna där de befinner
              sig och möta dem i deras verklighet. På detta sätt kan man öka
              intresset och känslan av relevans för kärnämnena.
            </seg>
            <seg n="c6a784cf">
              Det finns en del kloka synpunkter, tycker jag, i betänkandet
              också från andra partier. Jag håller till exempel med om det som
              står i en reservation där man pekar på att vi kanske inte har
              fördjupat oss tillräckligt i jämställdhetsproblematiken. Jag tycker
              att det finns anledning att återkomma till det. Men jag vill ändå
              peka på att i propositionen framhålls vikten av ett genusperspektiv
              i utbildningen, som är nytt.
            </seg>
            <seg n="257b373d">
              Slutligen skulle jag vilja säga några ord om något som man blir
              lite förvånad över när man läser Folkpartiets motion med anledning
              av den här propositionen.
            </seg>
            <seg n="d2b4cdd3">
              Det är lite förvånande att Folkpartiet som säger sig vara ett
              liberalt parti återigen gör avsteg från den liberala vägen. Under
              den senaste tiden verkar det som om ni har vacklat runt i ideologins
              virrvarr. Det här är en i raden av frågor där ni visar att ni
              har hamnat snett. I stället för att försvara elevernas rätt till
              fria val efter intresse och individanpasning föreslår ni en återgång
              till gamla linjegymnasiet och minskat fritt val. Ni föreslår att
              det individuella valet tas bort. I dag står ni tyvärr för en trist
              och gammaldags konservativ skolpolitik i stället för en modern
              skolpolitik som sätter eleven i centrum. Man undrar: Vem tänkte
              egentligen?
            </seg>
            <seg n="a4daf1e7">
              Var förlorade ni er på er irrväg bort från en tydlig liberal
              ståndpunkt? I den här frågan har ni nog tyvärr hamnat helt fel,
              och det kommer nog att visa sig om ni diskuterar det här på djupet
              med de elever som i dag är nöjda med att få välja väg efter eget
              intresse. Just när man är motiverad och känner engagemang tror
              jag att motivationen att lära är som störst.
            </seg>
            <seg n="3c4e15ac">
              Herr talman! Jag skulle vilja yrka bifall till reservation 16
              om meriterande elevrådsarbete, men jag skulle samtidigt vilja
              peka på att förslag i den riktningen finns i den ungdomsproposition
              som är framlagd för riksdagen. I övrigt yrkar jag bifall till
              utskottets förslag.
            </seg>
          </u>
          <note type="speaker" n="005e8eb9">
            Anf. 167 TOBIAS BILLSTRÖM (m) replik:
          </note>
          <u who="Q3112958" xml:id="i-b3ba342fd445b591-3" n="1e176ca0">
            <seg n="73e7fce2">
              Herr talman! Jag gillar Miljöpartiets öppenhet på ett par punkter
              tro det eller ej framför allt när det gäller det som Mikaela Valtersson
              sade tidigare i talarstolen om de möjligheter som de praktiska
              programmen erbjuder. Men då blir jag ännu mer förbryllad över
              hur man egentligen har resonerat vid framtagandet av den här propositionen.
            </seg>
            <seg n="82418754">
              Vi borde vara överens om att många elever faktiskt inte tycker
              att de teoretiska kunskapernas betydelse, så som det ges uttryck
              för i den här propositionen, är bra. Det kanske finns människor
              som tycker att andra saker än att sitta och plugga kärnämnen är
              betydelsefulla. Det tycks du också ställa upp på. I en artikel
              i Sydsvenska Dagbladet från i går säger Mikaela Valtersson så
              här: Vi skulle gärna ha gått ett steg längre. Vi ifrågasätter
              om man måste studera alla kärnämnen på alla yrkesinriktade program.
            </seg>
            <seg n="78e42e3f">
              Hur kan det komma sig, Mikaela, att ni backade vid framtagandet
              av propositionen när du så klart och tydligt i den här artikeln
              ger uttryck för en annan åsikt? Det är det första.
            </seg>
            <seg n="7ec00b76">
              Den andra delen handlar om det du tog upp om tillträde till högskolan.
              Om vi nu är överens om att man bör se över den här möjligheten
              undrar jag varför ni inte ställer upp på vår reservation i utbildningsutskottet
              eller på någon annan av de övriga borgerliga reservationerna där
              det talas om möjligheten att tentera under gymnasietidens gång?
              I så fall skulle vi få möjligheten att komma bort från konkurrenskompletteringen
              och eleverna skulle få en chans att ordna upp betygen innan de
              lämnar gymnasiet. Det handlar naturligtvis också om att ge universiteten
              möjlighet att vikta betygen efter relevans. När man tillträder
              högskole- eller universitetsutbildning ska man faktiskt kunna
              plocka fram betyg som är mer relevanta för vissa utbildningar
              än andra. Jag vill gärna ha ett svar på de frågorna.
            </seg>
          </u>
          <note type="speaker" n="b27554fc">
            Anf. 168 MIKAELA VALTERSSON (mp) replik:
          </note>
          <u who="Q4354795" xml:id="i-609fd8a7dbdca326-1" n="4a738c72">
            <seg n="1e2a4077">
              Herr talman! Du ska få svar på de frågorna.
            </seg>
            <seg n="d5673c6e">
              Jag förstår om Tobias Billström inte riktigt förstår hur de här
              processerna går till eftersom ni inte är så vana vid att ha ett
              verkligt ansvar och att samarbeta. Vi i Miljöpartiet kan tänka
              oss att i framtiden se över den kärnämnesstruktur som vi har och
              i ytterligare och i ännu högre grad anpassa den efter olika utbildningar,
              men det här är ett viktigt steg på den vägen, som vi är väldigt
              nöjda med i det här skedet. Man förändrar inte hela världen på
              en dag.
            </seg>
            <seg n="68fb4de7">
              När det gäller tillträdet till högskolan och möjligheten att
              tentera tycker jag att det är viktigt att vi tar den diskussionen
              samlat i en helhet. Det kan handla om de förslag du nämner. Jag
              funderar framför allt på det här med viktade betyg. Det finns
              en del problem med möjligheten att tentera upp under gymnasietidens
              gång, som Britt-Marie Danestig tidigare också var inne på. Men
              den diskussionen får tas i ett sammanhang där vi tittar på olika
              förslag och olika åtgärder för att nå dit vi vill.
            </seg>
          </u>
          <note type="speaker" n="ca2c7b2b">
            Anf. 169 TOBIAS BILLSTRÖM (m) replik:
          </note>
          <u who="Q3112958" xml:id="i-b3ba342fd445b591-4" n="1e176ca0">
            <seg n="4fb96421">
              Herr talman! Jag tycker inte att Mikaela Valtersson ska vara
              så hård när det gäller det här med samarbete. Vi har till exempel
              samarbetat med Miljöpartiet åtskilliga gånger i den här kammaren,
              och det har gått riktigt bra. Så jag tycker nog att vi har erfarenheter
              i det avseendet på den borgerliga kanten.
            </seg>
            <seg n="ee142630">
              Däremot tycker jag nog inte att Mikaela är riktigt klar på de
              punkter där jag ställde konkreta frågor. Ni har ju de facto i
              så fall gjort avkall från principen om kärnämnena. I den här artikeln
              sade du ju att ni ifrågasätter om man måste studera kärnämnen
              på alla yrkesinriktade program. Det sålde ni uppenbarligen ut
              i så fall i förhandlingarna med Socialdemokraterna och Vänstern
              när det här togs fram. Det tycker jag är ett ganska intressant
              besked.
            </seg>
            <seg n="026bb923">
              Jag tycker också att det är viktigt att i så fall markera att
              det finns ett tydligt alternativ, det borgerliga alternativet,
              som gick ut på att man inte skulle tvinga elever att läsa de här
              ämnena utan ge dem möjligheten att söka sig fram på andra vägar.
              Det handlar då om att kunna plocka fram det bästa i alla människor,
              framför allt när det gäller människor som har fallenhet för praktiska
              yrken.
            </seg>
            <seg n="a62ffb64">
              Sedan tycker jag inte riktigt att det var ett bra svar, om jag
              ska vara helt ärlig, att man ska ta detta i ett sammanhang. I
              våras fick vi ju Lars Lustigs utredning Tre vägar till den öppna
              högskolan , som klart och tydligt deklarerade att det finns andra
              alternativ. Det finns möjlighet att vikta betygen, och vi hade
              i utbildningsutskottet under våren innan den här propositionen
              lades på riksdagens bord kunnat ta ett samlat grepp kring de här
              frågorna. Men Miljöpartiet, Vänstern och Socialdemokraterna vägrade
              att göra detta.
            </seg>
            <seg n="72fd1642">
              Inte för att vara sådan, Mikaela, men det skulle vara intressant
              att veta: Hur stor skuld tycker du att Miljöpartiet har till att
              man valde den här vägen?
            </seg>
          </u>
          <note type="speaker" n="01bc851e">
            Anf. 170 MIKAELA VALTERSSON (mp) replik:
          </note>
          <u who="Q4354795" xml:id="i-609fd8a7dbdca326-2" n="4a738c72">
            <seg n="c836c889">
              Herr talman! Vi från Miljöpartiets sida driver en politik där
              vi vill ha realistiska resultat och där vi också vill komma någon
              bit på väg. Därför tycker vi att det är ett väldigt viktigt steg
              att se över och titta på hur kärnämnena bättre kan anpassas efter
              den karaktär på utbildning som eleven har valt och hur man kan
              sätta i gång ett utvecklingsarbete på det området.
            </seg>
            <seg n="f487b070">
              Sedan är det väldigt många politiska områden där vi inte får
              igenom allt som vi skulle ha kunnat göra om vi hade haft över
              50 % i den här kammaren. Men det är en liten bit kvar till dess.
            </seg>
            <seg n="0dd3b7c4">
              När det gäller den andra frågan kommer vi att återkomma till
              det. Det är klart att man kan tycka att vi skulle ha gjort någonting
              utifrån en utredning, men jag tror att det är smartare att ta
              den diskussionen i det arbete med en proposition som kommer framöver.
            </seg>
          </u>
          <note type="speaker" n="502a523a">
            Anf. 171 ULF NILSSON (fp) replik:
          </note>
          <u who="Q6012166" xml:id="i-5537111176c0236f-3" n="f9c0c784">
            <seg n="134067fb">
              Herr talman! Mikaela Valtersson säger att Folkpartiet inte är
              för det fria valet. Det är ju precis tvärtom. Vi tycker att gymnasieskolan
              ska erbjuda flera val än i dag i form av olika alternativa mycket
              tydliga utbildningslinjer, yrkesinriktade, praktiskt inriktade,
              avancerat tekniskt yrkesinriktade, studie- och högskoleförberedande.
              Det är där den riktiga valfriheten ligger samt att man ska skapa
              möjligheter till övergångar och att komma igen i vuxenutbildningen
              så att man inte hamnar i återvändsgränder.
            </seg>
            <seg n="6bd4a159">
              Men skolan ska inte som i dag använda sina blygsamma resurser
              till rena hobbykurser som inte har med utbildningen att göra.
              Elever ska inte inför högskolan kunna få högre betyg för att de
              väljer bort svåra ämnen. Vi tycker att man ska kunna kräva att
              man läser ett visst antal främmande språk till exempel om man
              ska in på högskolan. Elever som går en avancerad yrkesutbildning
              ska inte slösa bort en och en halv termin med att läsa kurser
              som inte har betydelse för den utbildningen. Det är en skenbar
              valfrihet som inte våra elever har glädje av.
            </seg>
            <seg n="486c1a7c">
              Jag skulle vilja passa på att ställa en fråga. Mikaela Valtersson
              talade ju om lärlingsutbildning. Det är någonting som är väldigt
              viktigt för alla de borgerliga partierna och inte minst för Folkpartiet.
              När Mikaela Valtersson säger att hon är intresserad av lärlingsutbildning
              menar hon då en riktig lärlingsutbildning där även småföretagaren
              eller hantverkaren har ett riktigt ansvar och där man en del av
              utbildningstiden också kan få en anställningsform?
            </seg>
          </u>
          <note type="speaker" n="868bb5d5">
            Anf. 172 MIKAELA VALTERSSON (mp) replik:
          </note>
          <u who="Q4354795" xml:id="i-609fd8a7dbdca326-3" n="4a738c72">
            <seg n="8eebfd25">
              Herr talman! Det var många olika saker. När det gäller lärlingsutbildningen
              kommer den och den inriktning som jag har visat på att vara en
              utbildning i nära samarbete med företag och näringsliv men inte
              en anställningsform utan inom gymnasieskolans ram med samma mål.
              Man kan hitta olika vägar till ett mål.
            </seg>
            <seg n="d4d25f33">
              Att ni minskar valfriheten i ert förslag är väl ganska uppenbart.
              De utbildningspaket som ni föreslår, att gå tillbaka till ett
              gammalt linjegymnasium, passar kanske inte alla individer. Det
              ni har tänkt kanske inte är för varje individ.
            </seg>
            <seg n="5eae2e8e">
              Diskussionen om att det skulle finnas hobbykurser är lite svår,
              tycker jag, och tyder återigen på en ganska traditionell och gammalmodig
              syn på kunskap. Det är ganska svårt att dra en exakt gräns mellan
              vad som kan vara hobbykurser och vad som faktiskt kan vara riktat
              till en framtida kompetens som man behöver i yrkeslivet. Den gränsdragningen
              tror jag är svår. Jag tror att det är en ganska farlig väg som
              Folkpartiet väljer att uttrycka sig, att man till exempel kan
              välja till en kurs om matlagning och att det skulle falla inom
              något som är hobby. Det kan också vara något som man behöver för
              sin framtida kompetens även om man går till exempel samhällsvetenskaplig
              utbildning. Hur många av oss härinne som jobbar i dag sysslar
              med det som vi trodde när vi var 15? Jag tror att vi ska kunna
              skapa utbildning som ger många olika kompetenser och att man lär
              sig bäst när man gör det man själv vill.
            </seg>
          </u>
          <note type="speaker" n="8920e6e8">
            Anf. 173 ULF NILSSON (fp) replik:
          </note>
          <u who="Q6012166" xml:id="i-5537111176c0236f-4" n="f9c0c784">
            <seg n="4f933c8b">
              Herr talman! Om skolan ska få tid med att dels ge mer fackinriktad
              eller studieförberedande inriktning, dels skapa den allmänbildning
              som vi alla vill att eleverna ska ha, i samhällskunskap, historia,
              svenska och så vidare, räcker inte tiden till för att lägga en
              och en halv termin på den typen av valbara kurser.
            </seg>
            <seg n="6a89bc33">
              Vår kritik mot dagens gymnasieskola är ju i princip samma argument
              som Miljöpartiet använde när de kritiserade Gymnasiekommitténs
              förslag som gick ännu längre i att släta ut skillnaderna mellan
              olika utbildningspaket. Vi tycker att även dagens gymnasieskola
              är alldeles för utslätad.
            </seg>
            <seg n="d640d458">
              När det gäller lärlingsutbildning beklagar jag att inte Miljöpartiet
              är intresserat av att diskutera den typ av lärlingsutbildningar
              som finns i Danmark, Norge och Tyskland och som ger jättebra möjligheter
              att komma in på arbetsmarknaden. Förutom det man lär sig i skolan
              kommer man in i rutinerna, stämningarna och vardagen på ett arbete.
              Samtidigt har skolan en nära kontakt. Det är ändå företaget som
              ansvarar för delar av utbildningen plus att man kommer in i arbetslivet
              genom att man till och med kan få en lärlingsanställning och fortsätta
              på företaget senare. Det är, som sagt var, en utbildning som fungerar
              väldigt bra i större delen av Europa. Det är synd att ni inte
              ens vill se på den möjligheten när vi nu ska utreda en lärlingsutbildning.
              Då blir det i praktiken bara det gamla vanliga, ett slags praktik.
              Det är inte vad man egentligen menar med lärlingsutbildning.
            </seg>
          </u>
          <note type="speaker" n="d4384b16">
            Anf. 174 MIKAELA VALTERSSON (mp) replik:
          </note>
          <u who="Q4354795" xml:id="i-609fd8a7dbdca326-4" n="4a738c72">
            <seg n="fdf221e2">
              Herr talman! Det är lite fel att säga som du gör nu, Ulf Nilsson,
              att man i en och en halv termin ägnar sig åt sådana där kurser.
              Hela det valbara blocket är ju inte matlagningskurser. Väldigt
              många elever, som jag tycker att vi kan ha respekt för här, väljer
              att fördjupa sig i teoretiska ämnen och väljer att bygga på kunskaper
              de tycker saknades, men de kanske också väljer att ha en kurs
              i till exempel foto. Jag måste säga, för min del, att om en elev
              som går till exempel naturvetenskapligt program, som har en ganska
              stressig tillvaro och som läser väldigt mycket teoretiskt och
              tuffa ämnen någon timme i veckan väljer foto man kanske har en
              dröm någonstans, inte riktigt vet var man ska hamna och vill testa
              det så kan jag leva med det.
            </seg>
          </u>
          <note type="speaker" n="bf0bf1c5">
            Anf. 175 INGER DAVIDSON (kd) replik:
          </note>
          <u who="Q4944305" xml:id="i-59f918334e6af313-3" n="8bcf77f8">
            <seg n="f6fb672c">
              Herr talman! Jag har viss erfarenhet av förhandlingar i regeringsställning.
              Jag vet att det är ett givande och ett tagande. Men det är ändå
              ganska talande vilka frågor man ger upp. Jag har ett sådant exempel.
            </seg>
            <seg n="f129ce2e">
              Miljöpartiet talar alltid i alla fall oftast väldigt varmt om
              de fristående skolorna. Ni anser er vara friskolevänner. Ni vill
              på olika sätt förbättra de fristående skolornas situation. Nu
              är det så att de fristående skolorna inte får anordna IV-program
              i dag, individuella program. Man kan tycka att det är en liten
              fråga, men det är ett led i den insnävning av de fristående skolorna
              som pågår mer eller mindre öppet just nu. De du förhandlar med
              är inte friskolevänner. Du har gett upp det här förslaget. Det
              finns en reservation som du skulle ha kunnat vara med på, men
              du är inte det och du skriver i ditt särskilda yttrande: Vi menar
              dock att det för närvarande finns vissa frågor som måste lösas
              innan en sådan förändring kan genomföras.
            </seg>
            <seg n="9a41f987">
              Jag tror att det är en omskrivning för att du har fått överge
              det du egentligen vill för att helt enkelt få ingå i den koalition
              som du ingår i. Vad är det som måste lösas det är min enkla fråga
              innan de fristående skolorna kan få driva individuella program?
            </seg>
          </u>
          <note type="speaker" n="bd40bdc3">
            Anf. 176 MIKAELA VALTERSSON (mp) replik:
          </note>
          <u who="Q4354795" xml:id="i-609fd8a7dbdca326-5" n="4a738c72">
            <seg n="ad5915a0">
              Herr talman! Att fristående skolor ska få anordna individuellt
              program är en jätteviktig fråga. Vi har inte på något sätt givit
              upp den kampen. Det fanns inte möjlighet att bli överens om den
              frågan just nu i det här sammanhanget. Till exempel fanns det
              kvarstående frågor som vi i och för sig skulle ha velat att man
              tittat närmare på och löst. Det handlar till exempel om hur ersättningen
              ska se ut och ersättningsreglerna.
            </seg>
            <seg n="df56bf04">
              Men det är en viktig fråga. Det är otroligt viktigt att ha valfrihet
              för alla elever, även de elever som inte har nått betyget Godkänt
              i något ämne. Vi tycker att de ska ha samma möjlighet att välja
              skolor. Det handlar om rättvisa mellan olika huvudmän och att
              även fristående skolor ska ta hand om alla elever, vilket de också
              vill. Vi kommer att återkomma med den här frågan. Vi har redan
              väckt en motion i ämnet. Vi vill reda ut de kvarstående frågorna.
              Så vi kommer att lyfta förslaget igen och har inte alls gett upp
              det.
            </seg>
          </u>
          <note type="speaker" n="4c86fefc">
            Anf. 177 INGER DAVIDSON (kd) replik:
          </note>
          <u who="Q4944305" xml:id="i-59f918334e6af313-4" n="8bcf77f8">
            <seg n="fb1628f6">
              Herr talman! Det är i alla fall ett viktigt besked till alla
              elever och föräldrar som har sina barn i fristående skolor och
              till alla engagerade lärare och skolledare i fristående skolor
              att det här är ett förslag som Miljöpartiet var berett att ge
              upp. Man överger sina vänner för att få sova med fienden.
            </seg>
          </u>
          <note type="speaker" n="68da78ec">
            Anf. 178 MIKAELA VALTERSSON (mp) replik:
          </note>
          <u who="Q4354795" xml:id="i-609fd8a7dbdca326-6" n="4a738c72">
            <seg n="dcd91371">
              Herr talman! Jag har ingen kommentar.
            </seg>
          </u>
          <note type="speaker" n="825a45be">
            Anf. 179 SOFIA LARSEN (c) replik:
          </note>
          <u who="Q4960997" xml:id="i-a2d6abf82b2ada32-1" n="7df95505">
            <seg n="49302faa">
              Herr talman! I sitt anförande pratade Mikaela Valtersson om hur
              viktigt det var med en mer indvidanpassad skola. Hon sade: Skolan
              ska anpassas efter eleven. Jag håller helt och fullt med om det.
              Vi i Centerpartiet har ju arbetat och arbetar mycket för att göra
              skolan mer individ- och elevanpassad.
            </seg>
            <seg n="2480ae7b">
              Det som förvånar mig är att Miljöpartiet fortfarande står fast
              vid en ganska statisk och fyrkantig skola i likhet med det som
              står i den här propositionen. Den är statisk och fyrkantig just
              för att det är ålder som ska styra mer än kunskapsnivå hos de
              elever som går i skolan. Alla ska börja och sluta skolan samtidigt.
              Det finns ingen flexibilitet däremellan.
            </seg>
            <seg n="8c92e484">
              Vi vill göra skolan mer flexibel, och vi har då bland annat två
              förslag som jag lade fram i mitt anförande. Det ena är att vi
              anser att det är kunskapsmålen som ska styra mera än tiden i grundskolan.
              Nu undrar jag om också Miljöpartiet tycker att det är viktigt
              att det blir en höjd kunskapsnivå i grundskolan som gör det lättare
              att utveckla gymnasieskolan.
            </seg>
            <seg n="3a0e819a">
              Det andra förslaget gäller en flexibel skolstart, och det vet
              jag att ni från Miljöpartiet har pratat om tidigare. Man ska kunna
              börja skolan, oavsett om det rör sig om gymnasieskolan eller grundskolan,
              vid fler tidpunkter. Det är kunskapsnivån och inte åldern som
              ska styra.
            </seg>
          </u>
          <note type="speaker" n="7717629b">
            Anf. 180 MIKAELA VALTERSSON (mp) replik:
          </note>
          <u who="Q4354795" xml:id="i-609fd8a7dbdca326-7" n="4a738c72">
            <seg n="30a98699">
              Herr talman! Jag håller med om väldigt mycket av det som Sofia
              tar upp. Det ska vara en individanpassad skola. Jag tycker inte
              att det här förslaget visar på någon fyrkantig skola.
            </seg>
            <seg n="b564e02f">
              Det är kunskapsmålen och kunskapsnivån som ska styra, inte ålder.
              Precis som du sade har vi också fört fram förslag om flexibel
              skolstart, och vi har haft gemensamma reservationer om det tidigare.
            </seg>
            <seg n="7ca1cb8a">
              Vårt förslag går ut på att det ska vara en flexibel skolstart
              mellan sex och åtta års ålder. Det får vi återkomma till när det
              handlar om grundskolan.
            </seg>
            <seg n="8046e82b">
              Men jag är helt överens med dig.
            </seg>
          </u>
          <note type="speaker" n="89c98020">
            Anf. 181 SOFIA LARSEN (c) replik:
          </note>
          <u who="Q4960997" xml:id="i-a2d6abf82b2ada32-2" n="7df95505">
            <seg n="f41aac36">
              Herr talman! Då är det synd att Miljöpartiet inte vill sträcka
              sig längre än vad man gör i propositionen där man utgår från den
              gamla typen av struktur i skolan. Man säger att vi ska fortsätta
              som det var tidigare. Man stärker och tar till lite extra efterhandslösningar
              för att stärka grunden. Jag tror att det är där som det största
              problemet ligger i gymnasieskolan.
            </seg>
            <seg n="ee9e54b1">
              Man tar inte förkunskaperna och de problem som finns i grundskolan
              på allvar. Man accepterar mer eller mindre sakerna som de är och
              säger att individuella programmet är så stort som det är. Sedan
              låter man det vara och betalar ut lite mer pengar i stället för
              att se till att göra grundskolan och gymnasieskolan mer flexibla
              och satsa på kunskapsmålen. Där finns det en stor skillnad mellan
              oss.
            </seg>
          </u>
          <note type="speaker" n="c214e314">
            Anf. 182 MIKAELA VALTERSSON (mp) replik:
          </note>
          <u who="Q4354795" xml:id="i-609fd8a7dbdca326-8" n="4a738c72">
            <seg n="ad946fbd">
              Herr talman! Jag tror inte att man ska överdramatisera skillnaden.
              Det är klart att man kan diskutera och fokusera på förslag som
              inte ligger på riksdagens bord i dag i stället för att fokusera
              på de förslag som finns i den här propositionen. Det märks på
              flera replikskiften och anföranden att man egentligen tycker att
              propositionen innehåller ganska mycket som är bra, men man fokuserar
              på andra saker.
            </seg>
            <seg n="e5255a22">
              Jag tror inte att avsikten från några av våra tre partier har
              varit att den här propositionen ska rymma allt inom skolan, från
              förskolan till gymnasiet. Här finns ett antal förslag som kommer
              att utveckla gymnasieskolan och förbättra kvaliteten.
            </seg>
            <seg n="14e140e9">
              Sedan finns det annat till exempel grundskolan som vi måste se
              vidare på i andra sammanhang. Jag håller med om att man måste
              göra saker för elever i mycket tidigare åldrar.
            </seg>
          </u>
          <note type="speaker" n="f23cdd2b">
            Anf. 183 AGNETA LUNDBERG (s):
          </note>
          <u who="Q4693160" xml:id="i-62443c8c883d1454-0" n="20449983">
            <seg n="1b422bb1">
              Herr talman! Vi behandlar i dag betänkandet UbU13 som behandlar
              proposition 2003/04:140 Kunskap och kvalitet elva steg för utveckling
              av gymnasieskolan och motionsyrkanden i anslutning till denna.
            </seg>
            <seg n="d01a8375">
              Jag vill börja med att yrka bifall till förslaget i betänkandet
              och avslag på samtliga motioner.
            </seg>
            <seg n="0e361134">
              Den svenska gymnasieskolan håller i ett internationellt perspektiv
              hög kvalitet. Den medger stor valfrihet för eleverna och erbjuder
              ett brett utbud av utbildningar och kurser.
            </seg>
            <seg n="97a43166">
              Till skillnad från de flesta länder omfattar vår gymnasieskola
              både studieförberedande utbildningar och yrkesutbildningar med
              en gemensam kunskapsbas.
            </seg>
            <seg n="035745e6">
              Reformen av gymnasieskolan som genomfördes i början av 1990-talet
              innebar en väsentlig ambitionshöjning, framför allt för eleverna
              på yrkesinriktade utbildningar.
            </seg>
            <seg n="4ae9ed85">
              För det första betonades principen att gymnasieskolan är till
              för alla ungdomar.
            </seg>
            <seg n="1b602458">
              För det andra etablerades kärnämneskurser på alla gymnasieprogram.
              Kärnämneskurserna ger alla elever den gemensamma kunskapsbas som
              behövs för deltagande i samhällets demokratiska processer, yrkesliv
              och för fortsatta studier.
            </seg>
            <seg n="6ef23ac7">
              För det tredje förlängdes yrkesutbildningarna till att omfatta
              tre år.
            </seg>
            <seg n="d2eaed53">
              Gymnasieprogrammen byggdes upp av kurser med betyg efter varje
              kurs, och elevernas valfrihet ökade väsentligt.
            </seg>
            <seg n="182ac171">
              Kommuner och skolor fick ökade möjligheter att profilera sitt
              utbud. Reformen var i stora stycken framgångsrik. I dag går, med
              få undantag, alla elever i en årskull vidare från grundskolan
              till gymnasieskolan.
            </seg>
            <seg n="5641d146">
              Jämfört med läget före reformen är det dubbelt så många som slutför
              en treårig gymnasieutbildning.
            </seg>
            <seg n="d4e9c078">
              Arbetslivet har välkomnat den kompetenshöjning hos eleverna som
              en förlängning av de tidigare tvååriga yrkesinriktade utbildningarna
              med ett tredje år och gemensamma kärnämneskurser har medfört.
            </seg>
            <seg n="de620549">
              I dag har var femte nybörjare i högskolan gått en yrkesinriktad
              gymnasieutbildning.
            </seg>
            <seg n="c0a11073">
              Gymnasieskolan behöver emellertid utvecklas och kvaliteten höjas
              så att fler elever når de gemensamma målen. Därmed får eleverna
              de kunskaper som krävs för personlig utveckling, aktivt deltagande
              i ett demokratiskt samhällsliv, ett utvecklande arbetsliv, vidare
              studier och ett livslångt lärande.
            </seg>
            <seg n="ea671661">
              Framtidens gymnasieskola måste bättre än dagens svara mot de
              krav som det moderna samhället ställer på såväl breda kunskaper
              som hög specialisering.
            </seg>
            <seg n="dca8f19a">
              Det är därför dags att genomföra ett antal viktiga förändringar
              för att modernisera gymnasieskolan och komma till rätta med en
              del av bristerna i programgymnasiet. Alla elever måste få möjlighet
              att nå målen, det måste vara målsättningen.
            </seg>
            <seg n="ab13f8dc">
              För att kunna göra de rätta valen behöver eleverna få råd och
              stöd. Därför är det angeläget att alla elever får individuella
              studieplaner.
            </seg>
            <seg n="57398058">
              Den proposition som detta betänkande behandlar innehåller elva
              viktiga förslag till förändringar inom dagens programgymnasiums
              ram. De elva förslagen är: Ämnesbetyg ska ersätta dagens kursbetyg.
              En gymnasieexamen ska införas med ett gymnasiearbete. Det ska
              bli ökad kvalitet på individuella program. Frisökning ska införas.
              Historia blir ett nytt kärnämne. Kvaliteten på yrkesinriktade
              program ska förstärkas. En modern lärlingsutbildning ska införas.
              Kärnämnen bör präglas av utbildningens inriktning. Större kurser
              för sammanhang och fördjupning ska införas. Lokala kurser måste
              kvalitetssäkras av Skolverket.
            </seg>
            <seg n="240d57cf">
              Jag kommer att beröra bara några av dessa förslag.
            </seg>
            <seg n="77ed5413">
              Förslaget om ökad kvalitet på det individuella programmet ligger
              mig väldigt nära. Det ger de elever som i dag inte har fått en
              reell chans möjlighet att klara ett nationellt gymnasieprogram.
              Förslaget innebär att elever som ej är behöriga till ett nationellt
              program ges utbildning på heltid. Parallellt med att man läser
              in det eller de behörighetsgivande ämnena från grundskolan som
              man ej är godkänd i kan man läsa kurser på ett nationellt program,
              det så kallade PRIV.
            </seg>
            <seg n="255fbce2">
              För PRIV gäller inte allt eller inget. Helt beroende på förutsättningarna
              för varje enskild elev gör man upp en individuell studieplan.
              Det kan innebära att eleven kan gå in i ett nationellt program
              eller att elever undervisas i så kallade PRIV-gruppper med mindre
              omfattning eller lägre studietakt. Hur detta ska organiseras är
              upp till den enskilda skolan och de elever som det berör.
            </seg>
            <seg n="731f1484">
              Det är viktigt att poängtera att alla elever inte klarar att
              gå in i PRIV-lösning. Dessa elever ska då få ta del av en verksamhet
              som håller hög kvalitet med ett innehåll som består av undervisning
              och annan framåtsyftande verksamhet. Tanken med denna förändring
              är att förstärka individuella program så att de leder till att
              fler får lära sig mer, även om det inte leder till en fullständig
              gymnasieutbildning.
            </seg>
            <seg n="3d727a2a">
              Från den 1 juli 2006 kommer regeringen att tillföra kommunerna
              450 miljoner som ska gå till dessa obehöriga elever. Det gläder
              mig mycket att förutom Socialdemokraterna, Vänsterpartiet och
              Miljöpartiet har även Kristdemokraterna ställt sig bakom detta
              förslag. Kristdemokraterna har bara mer bråttom att genomföra
              detta, och man vill att det ska träda i kraft den 1 januari 2005.
              Jag stöder det och vill poängtera att den möjligheten finns redan
              i dag, men vi har angett den 1 januari 2006 eftersom det är då
              som nya resurser tillförs kommunerna.
            </seg>
            <seg n="930ecad3">
              Det är viktigt att ge ungdomarna goda möjligheter att få välja
              både utbildning och skola. Att få gå den utbildning man önskar
              ökar motivationen och kan därför ge bättre studieresultat. För
              att öka elevernas valfrihet ska de kunna söka program och inriktningar
              i andra kommuner även om dessa finns i hemkommunen. Eleven ska
              antas i mån av plats.
            </seg>
            <seg n="42dda875">
              En grundläggande yrkesutbildning med hög kvalitet är nödvändig
              för att möta såväl individens som samhällets behov. Av de som
              inte fullföljer gymnasieskolan är elever från yrkesinriktade program
              överrepresenterade. Det är bekymmersamt. Därför behöver kvaliteten
              öka inom dessa program, bland annat genom en bättre koppling till
              arbetslivet. Lokalt samråd mellan kommuner och arbetsmarknadens
              parter i frågor som rör alla yrkesinriktade utbildningar kommer
              att göras obligatoriskt. Minst 15 veckors APU gäller fortsättningsvis
              för yrkesinriktade program, men det bör ytterligare understrykas
              att elever som går på studieförberedande program också ska beredas
              möjlighet att få arbetsplatsförlagt lärande, även om det inte
              är i samma omfattning tidsmässigt.
            </seg>
            <seg n="4752eb4b">
              För att öka attraktionen och kvaliteten i de yrkesinriktade programmen
              behöver arbetsformer och pedagogik utvecklas. En ny gymnasial
              lärlingsutbildning föreslås som ett valbart alternativ inom gymnasieskolans
              nationella yrkesinriktade program. Det är angeläget att lärlingsutbildningen
              blir en attraktiv utbildning av hög kvalitet. Därför ska lärlingsutbildningen
              ha samma kunskapsmål som den skolförlagda utbildningen.
            </seg>
            <seg n="308ceeb8">
              En annan möjlighet till kvalitetsökning ges genom att undervisningen
              i kärnämneskurser präglas av den utbildning som eleven går på,
              så kallad infärgning. Även om utbildningen i kärnämneskurserna
              får olika uppläggning ska mål och kursplaner även framöver vara
              gemensamma.
            </seg>
            <seg n="697729bf">
              En gymnasieexamen införs, och det införs ett gymnasiearbete som
              omfattar 100 gymnasiepoäng och blir ett krav för att få gymnasieexamen.
              Det nya gymnasiearbetet blir, inte minst för elever på yrkesutbildningarna,
              ett viktigt kvalitetsinstrument för att eleven ska kunna visa
              att hela utbildningens mål är uppnått.
            </seg>
            <seg n="b327b8bf">
              De förslag till förändringar inom programgymnasiets ram som vi
              i och med detta betänkande beslutar om kommer att innebära väsentliga
              kvalitetsförbättringar och mer rättvisa mellan elever. Sedan är
              jag klart medveten om att det sker mycket förändringsarbete ute
              i landet som inte vi dikterar utan som styrs av engagemang från
              olika aktörer. Därför vet jag att det, trots att vi inte med denna
              proposition beslutar om bredare ingångar, pågår ett sådant förändringsarbete
              ute i många kommuner.
            </seg>
            <seg n="4e757749">
              Jag tror på att vår gymnasieskola ska vara i ständig förändring,
              för det är ett tecken på att man vill vara med och påverka framtiden
              och ge en god utbildning till eleverna så att de blir anställningsbara.
            </seg>
          </u>
          <note type="speaker" n="074dc467">
            Anf. 184 INGER DAVIDSON (kd) replik:
          </note>
          <u who="Q4944305" xml:id="i-59f918334e6af313-5" n="8bcf77f8">
            <seg n="d288ab3b">
              Herr talman! Jag ska bara ställa ett par korta frågor. Agneta
              Lundberg inledde med att säga att svensk gymnasieutbildning håller
              hög kvalitet i ett internationellt perspektiv. Jag hoppas verkligen
              att det är så.
            </seg>
            <seg n="a1df2ff9">
              För att vi ska kunna göra den kvalitetsjämförelsen är min fråga:
              Hur ser avhoppen ut och hur stort är antalet elever med ofullständiga
              betyg i vår omvärld?
            </seg>
            <seg n="5046fe0f">
              Min andra fråga är: Hur anser Agneta Lundberg att man ska komma
              till rätta med det utbredda skolket i gymnasieskolan?
            </seg>
          </u>
          <note type="speaker" n="7ff86176">
            Anf. 185 AGNETA LUNDBERG (s) replik:
          </note>
          <u who="Q4693160" xml:id="i-62443c8c883d1454-1" n="20449983">
            <seg n="bc1c39e8">
              Herr talman! När det gäller avhoppen är det som gör det svårt
              att göra en jämförelse mellan olika utbildningar att vi ger utbildning
              till alla elever i gymnasieskolan, medan andra länder inte ger
              alla elever den möjligheten reellt sett, utan de går första året
              och sedan hoppar de av. Jag kan tyvärr inte svara på hur det ser
              ut i hela Europa när det gäller avhoppen. Det räcker med att ta
              hand om avhoppen för vår egen del.
            </seg>
            <seg n="ec23c0d6">
              Det som bekymrar mig mest är att avhoppen egentligen är störst
              bland de elever som är behöriga. Då får man fundera på hur innehållet
              ska se ut i de olika utbildningarna för att eleverna ska stanna
              kvar och fullfölja sin utbildning. Då är det inte behörighetskraven
              som styr.
            </seg>
          </u>
          <note type="speaker" n="7f5204ff">
            Anf. 186 INGER DAVIDSON (kd) replik:
          </note>
          <u who="Q4944305" xml:id="i-59f918334e6af313-6" n="8bcf77f8">
            <seg n="6d18fade">
              Herr talman! Det var faktiskt en nyhet för mig att avhoppen är
              störst bland dem som är behöriga. Den statistiken ska jag läsa
              när jag kommer tillbaka till mitt rum.
            </seg>
            <seg n="a17a7fc1">
              Vi ger utbildning till alla. Ja, på papperet gör vi det. Därför
              undrar jag hur det ser ut i andra länder där man har lite annorlunda
              uppläggning och erbjuder mer av det som flera varit inne på, yrkesutbildningar
              och lärlingsutbildningar. Ger det inte i själva verket en högre
              kvalitet därför att fler tar sig igenom skolan?
            </seg>
            <seg n="9897ea4a">
              Vad är svaret på min andra fråga om skolket?
            </seg>
          </u>
          <note type="speaker" n="7c4f1c3f">
            Anf. 187 AGNETA LUNDBERG (s) replik:
          </note>
          <u who="Q4693160" xml:id="i-62443c8c883d1454-2" n="20449983">
            <seg n="8e51e72c">
              Herr talman! Jag tycker att skolket är bekymmersamt. Vi ser nu
              mätningar på att man inte når resultat. Då siktar vi in oss på
              att undervisningen kan vara undermålig. Men det första kravet
              för att man ska klara undervisningen är att man deltar i den.
              Den är ju inte intravenös på något sätt, utan man ska finnas i
              skolan och delta i undervisningen. Det är inget som vi kan råda
              över i den här kammaren, utan det är ledning och kommuner som
              måste vara väldigt stränga på att det är närvaro som gäller.
            </seg>
            <seg n="90bf01b5">
              Jag tycker att det är slappt om man låter elever skolka och framför
              allt om man inte vidtalar hemmen eller vidtar åtgärder så att
              eleverna faktiskt förstår att de ska delta i undervisningen.
            </seg>
          </u>
          <note type="speaker" n="cac30192">
            Anf. 188 Utbildningsminister THOMAS ÖSTROS (s):
          </note>
          <u who="Q3297193" xml:id="i-59f918334e6af313-7" n="71f59e3e">
            <seg n="5fe33141">
              Herr talman! Låt mig börja med att tacka våra samarbetspartier,
              Vänsterpartiet och Miljöpartiet, för ett väldigt fint samarbete
              kring den proposition som vi nu lagt fram, Elva steg för att stärka
              kvaliteten i gymnasieskolan . Det är ett väldigt viktigt led i
              det arbete som vi håller på med för fullt med att stärka hela
              det svenska utbildningsväsendet.
            </seg>
            <seg n="df742356">
              Låt mig också säga att det har varit en oerhört intressant scenförändring
              i utbildningspolitiken bara de senaste veckorna. Jag kommer tillbaks
              till det.
            </seg>
            <seg n="bb2ec21d">
              Men för mig som socialdemokrat och med vår tradition och historia
              är det så självklart att kunskap är grunden för människors frihet.
              Kunskap är grunden för att kunna göra egna val, att kunna vara
              en självständig medborgare. Kunskap är grunden för att kunna påverka
              vårt samhälles utveckling.
            </seg>
            <seg n="fcb91e15">
              Vi ser i ett väldigt snabbt föränderligt arbetsliv att kunskap
              spelar en allt större roll också för människors trygghet. Kunskap
              är en förutsättning om man ska ha en chans att få ett bra arbete
              som man kan leva på och utvecklas i och kunna behålla en fot i
              arbetslivet under ett helt yrkesliv med de snabba förändringar
              som vi ser, inte minst genom den globalisering som vi möter med
              nya länder som kommer in i det internationella handelsutbytet.
              De erbjuder enkel produktion till mycket låg kostnad och är beredda
              att ta över produktionen från västvärlden omedelbart. Den utvecklingen
              sätter ännu starkare fokus på vad kunskap betyder för människors
              möjligheter i dag. Det är också en av orsakerna till att det går
              bra för Sverige jämfört med de allra flesta länder. Vi har en
              mycket hög kunskapsnivå.
            </seg>
            <seg n="c74c8f7f">
              Vi har tio år bakom oss av en revolution i människors möjligheter
              att få en god utbildning. Det är klart att det stärker vår exportindustri,
              stärker vår offentliga sektor, stärker servicenäringarna i Sverige
              att vi har mycket mer kunskap i dag som medborgare än vi hade
              för tio år sedan.
            </seg>
            <seg n="c394c5f5">
              Scenförändringen då? När jag blev utbildningsminister var det
              två starka budskap från borgerligheten. Det ena var en total svartmålning
              av skolan. Det fanns inte ett uns av något positivt att säga,
              utan vi var verkligen under isen. Man brydde sig inte om internationella
              jämförelser som satte oss väldigt högt upp eller verkligheten
              från skolans vardag. En svartmålning var det.
            </seg>
            <seg n="9d9e1e96">
              Det andra var att man påstod sig ha ett väldigt starkt kunskapskrav.
              Man sade: Vi som borgerliga företrädare för att människor ska
              ha höga kunskaper har höga krav på skolan.
            </seg>
            <seg n="ed3d45ac">
              Vad här hänt de senaste veckorna och i dag i den här debatten?
            </seg>
            <seg n="89188f66">
              En väldigt intressant scenförändring var när Moderaternas nye
              partiledare Fredrik Reinfeldt i partiledardebatten i förra veckan
              ägnade en stor del av sitt anförande åt att berätta att de senaste
              tio åren har svensk skola utvecklats väldigt starkt och fint.
              Han valde inte att säga de senaste tretton åren, noterade jag,
              då det har funnits borgerliga med och styrt skolpolitiken. Han
              valde de senaste tio åren. Det var välgörande att han därmed drog
              av det plåstret. Efter det kommer ju ingen borgerlig att kunna
              fortsätta den konsekventa svartmålning som ni har ägnat er åt.
            </seg>
            <seg n="e00b8d1b">
              Det andra är ju att den här debatten, och inte minst de senaste
              veckornas utveckling, har visat att det här med att borgerligheten
              har höga kunskapskrav inte stämmer. Folkpartiet leder nu marschen
              högerut. Det går så fort att det betänkande och den reservation
              som Folkpartiet har lagt fram i kammaren inte längre stämmer med
              Folkpartiets politik. Jan Björklund och Lars Leijonborg har skrivit
              en debattartikel med en ny gymnasiepolitik. Man ska gå från treåriga
              gymnasieprogram till tvååriga gymnasieprogram. Det har aldrig
              förut hänt i svensk utbildningspolitisk historia, och jag kan
              inte se ett enda europeiskt exempel, eller ett enda exempel i
              världen bland rika länder, där man ger budskapet: Nu förkortar
              vi utbildningstiderna, nu sänker vi kunskapskraven.
            </seg>
            <seg n="5dfb984f">
              Här verkar det vara osäkert om inte övriga borgare också följer
              med. Moderaterna reste sig omedelbart upp och sade: Det kan vi
              också tänka oss. Det gjorde de utan att tänka djupare, utreda,
              se efter. Det stämmer inte heller överens med Moderaternas reservation,
              men man var omedelbart beredd. Centern vet vi inte än. Det kopplas
              till de sänkta kunskapskrav som nu högern driver i grundskolan,
              med lägre kunskapsinnehåll. I gymnasieskolan har de lägre kunskapskrav.
              Det gäller också den rävsax man sätter människor i genom att också
              dra undan möjligheterna till vuxenutbildning, en andra chans.
              Här finns ju rader av dramatiska besparingskrav på vuxenutbildningen.
              Det blir en intressant valrörelse vi kommer att ägna oss åt när
              vi talar om vilka som står för höga ambitioner för våra barn och
              ungdomar, vilka som är beredda att stöta undan de ambitionerna
              och vilka som väljer att inte ha kunskapskrav.
            </seg>
            <seg n="e97414a9">
              Vår gymnasieskola står sig väl internationellt. Men våra ambitioner
              är mycket högre än så. Åtta av tio fullföljer ett nationellt program
              inom fyra år. Dubbelt så många slutför en treårig utbildning i
              dag som för tio år sedan, när de stora reformerna genomfördes.
              Men det är inte tillräckligt. Det är därför vi nu lägger fram
              en proposition och fattar beslut om ett betänkande som handlar
              om elva steg framåt för att utveckla gymnasieskolan. Det individuella
              programmet måste stärkas och ge de elever, de individer, som finns
              där bättre stöd för att få de kunskaper de behöver för att kunna
              gå vidare i sin gymnasieutbildning. Här har vi haft en rasande
              debatt under ett par års tid. Det är väldigt intressant att se
              att det finns en samhörighet i kammaren, inte minst i och med
              att Kristdemokraterna, Socialdemokraterna, Vänsterpartiet och
              Miljöpartiet har i det närmaste identisk uppfattning i dag. Då
              räknar jag med att Kristdemokraterna i den maktallians man nu
              ingår i kommer att stå fast vid det mod som man har visat genom
              att säga att de här eleverna behöver ju bättre hjälp och stöd
              inte som Folkpartiet, som vill skicka 17- och 18-åringar tillbaka
              till grundskolan, vilket kommer att ta bort mycket av deras motivation.
              450 miljoner i insats för att stärka de här elevernas möjligheter
              och ställning är viktigt.
            </seg>
            <seg n="2fc13f05">
              De yrkesinriktade utbildningarna är det som kommer att vara viktigt
              i förändringsarbetet de kommande tio åren, att stärka de yrkesförberedande
              programmen, att införa lärlingsutbildningar med utveckling och
              utbildning ute på arbetsplatserna så att man får inspirationen
              att också läsa de viktiga kärnämnena. Vi vill ha starkare samverkan
              mellan skola och arbetsliv. Vi har också nu en yrkesutbildningsdelegation
              som aktivt kommer att vara med ute i regionerna för att stärka
              samverkan kommunerna emellan för att få fram de goda exemplen
              på hur yrkesutbildningarna, de yrkesförberedande programmen, kan
              utvecklas.
            </seg>
            <seg n="caedcb2d">
              Kärnämnena är viktiga. Det är inte så att vi vill att hundra
              procent ska gå i högskola. Vad är det för en konstig diskussion?
              Vi tror att människor i vårt samhälle behöver svenska, engelska,
              matematik, samhällskunskap, religion och historia för att kunna
              förstå sitt samhälle och verka i det samhället i sitt yrke och
              som medborgare. Här börjar det också svikta i synen. Centern har
              traditionellt stått för att alla ungdomar har rätt till kunskaper.
              Nu börjar man svikta, och det är inte säkert att de längre håller
              fast vid detta. Folkpartiet lämnar det fullständigt. Moderaterna
              tycker att kärnämnen i princip ska vara valfria. Vad är det för
              kärnämnen? Det handlar ju om att alla ska ha rätt till grundläggande
              kunskaper.
            </seg>
            <seg n="47a620e3">
              Det är inte ansvarsfullt att sänka kunskapskraven dramatiskt,
              och att lägga fram förslag om tvååriga yrkesprogram är att behandla
              de här viktiga yrkena mycket illa. Vilka yrken ska bara ha två
              års utbildning? Är det undersköterskor? Är det byggnadsarbetare?
              Är det fordonsmekaniker? Folkpartiet har inte närmat sig den frågan,
              för man vet att då möter man Svenskt Näringsliv och fackföreningsrörelsen,
              som säger: Vi vill inte ha sänkta kunskapskrav. Det här är yrken
              där det krävs mer av kunskaper. Titta på Trollhättan och vad som
              håller på att hända där med globala koncerner som funderar på
              var de ska investera framöver. Det är klart att man behöver kunskapskrav
              och kunskapsambitioner.
            </seg>
            <seg n="00e7f48c">
              Vi behöver mer av sammanhang, mer av fördjupning och mer av att
              sätta kvaliteten i fokus i gymnasieskolans utveckling de kommande
              åren. Gymnasieexamen blir väldigt viktig på det sättet. Vi visar
              värdet av att fullfölja sin utbildning, en tydlig kvalitetsstämpel.
              Ämnesbetygen med den modernisering av kursplanerna som nu Skolverket
              arbetar med efter beslut i kammaren, innebär att vi också får
              mer av sammanhang och kurser som hänger bättre ihop. Vi får bort
              taktiserandet och det här uppsplittrande, fragmentiserande som
              är risken annars. För gymnasiearbetet blir det en krona på verket
              för att visa att man verkligen har lärt sig under de här åren.
              Inte minst inom yrkesförberedande program kommer det att bli väldigt
              viktigt. Gymnasieexamen kommer också att bidra till att stärka
              kvaliteten.
            </seg>
            <seg n="c571eb65">
              Särskilt glad är jag att historia blir nytt kärnämne. Nu är det
              ju så att man inte riktigt törs säga emot det från de borgerliga
              partierna. Samtidigt säger man att kärnämnen är något som vissa
              ska läsa, inte alla. Men det är klart att vi behöver historia
              också på gymnasienivå. Vi ser ju alla vad som händer i vår omvärld
              och hur svårt det är att förstå det. Hur ska man kunna ta ställning
              till det om man inte också får historiska kunskaper?
            </seg>
            <seg n="91f703d5">
              Vi behöver mer samverkan mellan kommuner. Kommuner i dag är inte
              tillräckligt stora för att själva, självständigt, bedriva gymnasieskola.
              Det frisök som vi inför innebär ju att kommunernas drivkraft att
              verkligen gå ihop och stärka gymnasieutbildningarnas kvalitet
              kommer att bli mycket kraftigt förstärkt. Där kommer också Yrkesutbildningsdelegationen
              att aktivt vara med för att få regional samverkan.
            </seg>
            <seg n="0f0d1beb">
              Det finns ju så fina exempel. Häromveckan invigde jag motorbranschens
              tekniska gymnasium i Göteborg. Det är högkvalitetsutbildning.
              Man lockar ambitiösa ungdomar. Man samverkar med näringslivet,
              i det här fallet stora bilkoncerner. Så ska vi gå framåt. Vi ska
              inte ha den här inställningen att nej, vi ska inte ha några ambitioner
              för våra yrkesarbetare.
            </seg>
          </u>
          <note type="speaker" n="7badcc69">
            Anf. 189 TOBIAS BILLSTRÖM (m) replik:
          </note>
          <u who="Q3112958" xml:id="i-b3ba342fd445b591-5" n="1e176ca0">
            <seg n="0de2fd4b">
              Fru talman! Under valrörelsen 2002 gjorde ju både Thomas Östros
              och Göran Persson en mycket stor sak av frågan om ämnesbetyg eller
              kursbetyg. Det sades att detta var The Question , den riktigt
              stora frågan. Den skulle avgöra hela den svenska gymnasieskolans
              framtid. Sedan har det visat sig i förhandlingarna med Miljöpartiet
              och Vänstern att det kanske inte var den där riktigt stora frågan.
            </seg>
            <seg n="61f53044">
              Min fråga till Thomas Östros blir: Hur ska nu betygssättningen
              klaras ut? Vi har hört från Britt-Marie Danestig och Mikaela Valtersson
              att de känner mycket stor skepsis inför det förslag som ligger
              på bordet i det här avseendet, speciellt från Britt-Marie Danestig.
              Min fråga blir naturligtvis: Är det inte rätt märkligt, om man
              tittar på det här i ett lite större sammanhang, att man inte har
              kunnat formulera åtminstone ett klart direktiv till hur man ska
              kunna inrymma ämnesbetyg i en kursrelaterad skola?
            </seg>
          </u>
          <note type="speaker" n="dda50036">
            Anf. 190 Utbildningsminister THOMAS ÖSTROS (s) replik:
          </note>
          <u who="Q3297193" xml:id="i-59f918334e6af313-8" n="71f59e3e">
            <seg n="451e2212">
              Fru talman! Varför jag är för att vi har ämnesbetyg hoppas jag
              har framgått av mitt anförande. Jag tror att det gynnar fördjupning,
              förståelse, sammanhang. Det är klart att det inte är några problem
              att genomföra det när man samtidigt gör en revidering av kursplanen.
              Det är det som är en av de viktiga effekterna av ämnesbetyg, att
              Skolverket då också går igenom kursplanerna och ser till att våra
              kursplaners innehåll harmonierar med den kunskapssyn som jag har.
              Att ha det som moderaterna vill, ett ständigt smörgåsbord av småkurser
              med slutbetyg i varenda kurs, skapar stress. Det skapar taktik.
              Det bidrar inte till att ungdomar känner att här måste jag gå
              vidare och fördjupa mig.
            </seg>
            <seg n="87cfd1d6">
              Sedan ska vi, tillsammans med till exempel Mikaela Valtersson,
              se till att vi också får antagningsregler till högskolan som ytterligare
              stimulerar den här fördjupningen.
            </seg>
            <seg n="43436bc0">
              Låt mig fråga Moderaterna: Hur ser ni egentligen på kunskapsambitionerna
              i den framtida gymnasieskolan? Ni har ju sviktat när Folkpartiet
              plötsligt föreslog tvååriga yrkesförberedande program. Ställer
              Moderaterna upp på det?
            </seg>
            <seg n="046b0ab6">
              Ni sviktar när det gäller kärnämnena och kunskapsinnehållet.
              Ni möter ett näringsliv som inte förstår vad ni menar. Svenskt
              Näringsliv gick ut med ett pressmeddelande där man rasande gick
              mot dessa förslag. Var står egentligen Moderaterna här?
            </seg>
          </u>
          <note type="speaker" n="9070bead">
            Anf. 191 TOBIAS BILLSTRÖM (m) replik:
          </note>
          <u who="Q3112958" xml:id="i-b3ba342fd445b591-6" n="1e176ca0">
            <seg n="b4f01304">
              Fru talman! Låt mig ta den sista frågan först, den som handlade
              om vår syn på Folkpartiets förslag. Nej, vi var väldigt tydliga.
              Ur principiell synvinkel anser vi inte att det är några som helst
              svårigheter att gå igenom den svenska gymnasieskolan under kort
              eller lång tid. Det tycker vi är ett alldeles utmärkt förslag.
              Men det är inte riktigt det som Folkpartiet har presenterat. Vi
              har sagt att om en elev rör sig fortare fram i kursplanen är det
              självklart inte något problem för oss. Den möjligheten och den
              friheten ska givetvis finnas.
            </seg>
            <seg n="98dcd215">
              Men det är anmärkningsvärt att man i vänsterkartellen är så splittrad
              att man kommer till riksdagen med ett förslag där man inte tydligt
              och klart kan precisera hur man så att säga ska kunna trycka in
              ämnesbetyg i ett kursrelaterat gymnasium. Vad händer när man inte
              kan se kunskapsproduktionen, Thomas Östros, i mitt exempel med
              datakunskap? Vad gör man då som enskild lärare? Vad är ditt besked
              till den svenska lärarkåren om hur man ska ta sig an det här problemet?
              Hur ska man kunna garantera rättssäkerheten i betygsgivandet,
              det som faktiskt är en otroligt viktig fråga?
            </seg>
            <seg n="5541cc4f">
              Slutligen har ni inte anslagit en enda krona. Ni dirigerar inte
              några som helst medel för att garantera den fortbildning som den
              svenska lärarkåren måste få för att kunna klara av detta. Det
              skulle vara intressant att få litet klarare och tydligare besked
              på den här punkten.
            </seg>
          </u>
          <note type="speaker" n="74d78b6b">
            Anf. 192 Utbildningsminister THOMAS ÖSTROS (s) replik:
          </note>
          <u who="Q3297193" xml:id="i-59f918334e6af313-9" n="71f59e3e">
            <seg n="9b2a6130">
              Fru talman! Regeringspartiet, Vänsterpartiet och Miljöpartiet
              har lagt fram ett gemensamt förslag till riksdagen som vi nu debatterar.
              Här står vi tillsammans för vartenda ord i propositionen och i
              betänkandet.
            </seg>
            <seg n="db6117ea">
              Vi har här under debatten sett att det i maktalliansen finns
              fyra diametralt olika ståndpunkter. Ni står för den extrema kursutformade
              gymnasieskolan. Folkpartiet står för den extrema linjegymnasieskolan
              från 80-talet. Det verkar ibland som om ni har helt olika uppfattningar
              när det gäller vilka kärnämnen som ska ingå. Och det är väldigt
              svårt att förstå hur Moderaterna ställer sig till Folkpartiets
              förslag om en tvåårig yrkesgymnasieskola. Nu väljer Tobias Billström
              att framställa det som att det är de allra duktigaste eleverna
              som ska gå i det tvååriga yrkesgymnasiet som inte har några kärnämnen
              och som är till för dem som man tror är arbetare som ska möta
              ett modernt arbetsliv. Men så är ju inte fallet när man läser
              Björklunds och Leijonborgs artiklar, utan det är något som ska
              erbjudas dem som de tror inte längre har några ambitioner, dem
              som man tror ska finnas på den låglönearbetsmarknad som Moderaterna
              driver igenom med sin ekonomiska politik. Eller har du missförstått
              Folkpartiets förslag i grunden?
            </seg>
            <seg n="0f9d3c9a">
              Jag vill helt enkelt veta vad Moderaterna säger om Folkpartiets
              förslag att dramatiskt minska utbildningstiden för dem som vill
              gå yrkesförberedande program. Jag vill också veta för vilka det
              är lämpligt att dra ned utbildningstiden med en tredjedel. Är
              det för dem som siktar på att bli undersköterskor, byggnadsarbetare
              eller fordonsmekaniker? Vi kan inte behålla den här abstraktionsnivån.
              Vi måste tala om för väljarna vad detta handlar om.
            </seg>
          </u>
          <note type="speaker" n="7b3bfd66">
            Anf. 193 ULF NILSSON (fp) replik:
          </note>
          <u who="Q6012166" xml:id="i-5537111176c0236f-5" n="f9c0c784">
            <seg n="6a6473e1">
              Fru talman! Jag ska ta upp resonemanget om de tvååriga linjerna
              som Folkpartiet har lanserat som ett alternativ i gymnasieskolan.
              Vi föreslår inte att alla yrkesutbildningar ska bli tvååriga.
              Förutom intressanta artiklar finns det också en motion i riksdagen
              om detta som utbildningsministern kan läsa.
            </seg>
            <seg n="f3d8b29c">
              Problemet när vi debatterar här är att utbildningsministern,
              precis som många andra socialdemokrater, inte talar om verkligheten
              utan talar om sin vision av ett antal lyckade elever som klarar
              sig bra genom treåriga yrkesprogram. Verkligheten är ju att mer
              än hälften misslyckas på många av våra yrkesprogram, och verkligheten
              är att väldigt många av dem går ut utan slutbetyg och inte heller
              kommer att få en examen i och med den nya gymnasieexamen eftersom
              de inte har klarat att få godkänt i tillräckligt många ämnen.
              Väldigt många hoppar av. Då tycker jag att det är en väldigt naturlig
              slutsats att säga att det för många elever i den svenska skolan
              är bättre att lyckas med en tvåårig utbildning med gedigen yrkesinriktning
              och bra allmänbildning i viktiga ämnen än att misslyckas på en
              treårig utbildning.
            </seg>
            <seg n="c8842e9d">
              Kärnämnen står Folkpartiet för. Men skillnaden mot Socialdemokraterna
              är att det ska finnas alternativa kärnämneskurser. Man behöver
              inte läsa samma litteraturhistoria om man är mer yrkesinriktad
              och praktiskt inriktad som en som ska in på högskolan.
            </seg>
            <seg n="6b37127b">
              Socialdemokraterna har backat i en hel del frågor. Bland annat
              har man äntligen gått med på att införa en examen. Jag har en
              konkret fråga till Thomas Östros. I denna examen ska man vara
              godkänd i 90 % av ämnena. Det innebär att man kan få en gymnasieexamen
              och vara icke godkänd i till exempel en svenskkurs eller i en
              mattekurs. Tycker Thomas Östros att denna gymnasieexamen är ett
              sätt att höja kunskapskraven i den svenska gymnasieskolan?
            </seg>
          </u>
          <note type="speaker" n="a50a1bab">
            Anf. 194 Utbildningsminister THOMAS ÖSTROS (s) replik:
          </note>
          <u who="Q3297193" xml:id="i-59f918334e6af313-10" n="71f59e3e">
            <seg n="6cd9f32e">
              Fru talman! Först ska jag säga något om vad som är vision och
              vad som är verklighet. Åtta av tio som börjar på ett nationellt
              program har fullföljt det inom fyra år. Det placerar oss i en
              väldigt fin position internationellt sett när vi jämför oss med
              andra länder. Om vi tittar på dem som är äldre, 2534-åringar,
              har 92 % en fullgjord gymnasieutbildning i Sverige. Det placerar
              oss också bland de bästa inom OECD. Vårt system fungerar alltså
              på det sättet att vi ger människor en chans när de är unga, men
              vi ger också människor en andra chans, och en tredje för dem som
              kan behöva det. Man kan komma tillbaka.
            </seg>
            <seg n="380737a0">
              Vi behöver göra förstärkningar, särskilt på de yrkesförberedande
              programmen. Då handlar det om att infärga kärnämnena på ett sådant
              sätt att man ökar människors motivation att verkligen lära sig
              kärnämnena. Vi behöver få lärlingsutbildningar för att man ska
              få bättre stimulans från arbetsplatserna och förstå varför man
              behöver goda teoretiska kunskaper. Men vi behöver inte sänkta
              kunskapsambitioner.
            </seg>
            <seg n="26603420">
              Varför tror Ulf Nilsson att Svenskt Näringsliv med högt tonläge
              säger absolut nej till Folkpartiets förslag? Och vad är det som
              gör att Folkpartiet inte vill berätta vilka typer av yrken som
              behöver lite kortare utbildning? Jag tror jag vet varför. Jag
              har ju mött andra företrädare för Folkpartiet vid dessa debatter.
              Man kan nämligen inte beskriva detta. Man vet ju själv att det
              på arbetsplatserna krävs goda kunskaper i dag. Man kan inte säga
              att vi löser ett problem genom att minska kunskapskraven. Det
              är snarare så att vi då måste sätta till alla klutar för att se
              till att alla får de kunskaper som de behöver för att få en stadig
              fot på arbetsmarknaden. För vilka yrken räcker det med tvååriga
              utbildningar? Varför säger ni nej till kärnämnen för dem som ska
              läsa yrkesförberedande program? Själva idén med kärnämnen är ju
              att alla ska få dem med sig. När ni säger att det blir ett valfritt
              kärnämne då har ni gått in i ett orwellskt språk som naturligtvis
              inte går att försvara.
            </seg>
          </u>
          <note type="speaker" n="221983f2">
            Anf. 195 ULF NILSSON (fp) replik:
          </note>
          <u who="Q6012166" xml:id="i-5537111176c0236f-6" n="f9c0c784">
            <seg n="f2e7034d">
              Fru talman! Som jag sade talar vi inte om valfria kärnämnen,
              utan vi talar om kärnämnen med alternativa kurser. Alla ska läsa
              svenska, men alla behöver inte läsa samma svenskkurs. Det är en
              väldigt stor skillnad.
            </seg>
            <seg n="f0962b71">
              Nej, skillnaden mellan min och utbildningsministern kunskapssyn
              är att jag och Folkpartiet värderar praktiskt inriktade kunskaper
              mer än den som representerar ett arbetarparti. Det är nämligen
              dessa elever som sviks i väldigt stor utsträckning i dagens skolor.
              Det är på de yrkesinriktade programmen som avhoppen är över 50
              %. Hantverksföreningar och människor i yrkeslivet skriker verkligen
              efter riktiga lärlingsutbildningar, arbetsplatsförlagda utbildningar
              och så vidare. Thomas Östros och Socialdemokraterna vägrar att
              riktigt tänka i dessa termer.
            </seg>
            <seg n="e473b9b4">
              Jag ska ställa en ganska konkret fråga och gå tillbaka till frågan
              om examen. Utbildningsministern backar kraftigt och går faktiskt
              med på en gymnasieexamen, vilket Socialdemokraterna har varit
              emot under väldigt många år. Men denna examen är väldigt urvattnad.
              Men trots att den är så urvattnad kommer en stor andel elever
              aldrig att få den. Alla de 40 % av eleverna som i dag går ut och
              inte når upp till gymnasieskolans mål kommer inte att få någon
              examen. Hade det inte varit mycket anständigare och mycket bättre
              för självrespekten om dessa elever, när de går in i yrkeslivet,
              hade haft en riktig egen yrkesexamen att visa upp när de kommer
              ut på arbetsmarknaden? Det som blir verkligheten med Socialdemokraternas
              förslag är att ett antal elever får en visserligen urvattnad examen,
              men dock en examen. Sedan kommer vi att ha ett stort antal elever
              som bara går ut utan papper på att de kan någonting och utan någonting
              att visa upp. Det är Sverige som är unikt. Vi är det enda landet
              i Europa som inte har riktiga yrkesutbildningar och riktiga gymnasieutbildningar.
            </seg>
          </u>
          <note type="speaker" n="478be977">
            Anf. 196 Utbildningsminister THOMAS ÖSTROS (s) replik:
          </note>
          <u who="Q3297193" xml:id="i-59f918334e6af313-11" n="71f59e3e">
            <seg n="f955e86a">
              Fru talman! Jag är väldigt stolt över att vi föreslår en gymnasieexamen.
              Jag tror inte att någon som har följt med i den utbildningspolitiska
              diskussionen behöver tveka om att jag tycker att vi ska ha mycket
              höga kunskapsambitioner. Jag är stolt över att vi bygger en kunskapsskola
              för alla i grundskolan och i gymnasieskolan. Det är klart att
              en gymnasieexamen kommer att vara ytterligare en drivkraft för
              att fullfölja detta. Det ingår i hela det arbete vi nu har för
              att ytterligare stärka svensk gymnasieskola.
            </seg>
            <seg n="b4812628">
              Jag noterar att Ulf Nilsson inte säger någonting om vilka yrkesutbildningar
              som bara behöver vara tvååriga. Det tyder på att mitt resonemang
              stämmer.
            </seg>
            <seg n="f9734e02">
              Den lösning man har när man ser ett problem är att sänka kunskapsambitionerna,
              kunskapskraven. Man har ingen tanke på vilket yrkesliv de här
              ungdomarna möter. Man är beredd att skapa utbildningar som utbildar
              för arbetslöshet. Hårdast av allt är att man dessutom tar bort
              möjligheten till en andra chans.
            </seg>
            <seg n="50078426">
              Jag skulle faktiskt ha lite mer respekt om man samtidigt gjorde
              ett slags jättesatsning på vuxenutbildningen. Men i den budget
              som Folkpartiet lagt fram för att finansiera skattesänkningar
              drar man ned på vuxenutbildningen med nästan 1 miljard. Man drar
              undan studiemedel på nästan 2 miljarder riktat mot dem som har
              den kortaste utbildningen. Då säger Ulf Nilsson att det beror
              på att man ömmar så mycket för arbetarna i Sverige! Jag tror inte
              att det stämmer. Det är ett von oben -perspektiv som bekymrar
              mig och som kommer att ställa till stora problem för er i Folkpartiet
              i framtiden när ni på det sättet lämnar er fina gamla och stolta
              utbildningstradition.
            </seg>
          </u>
          <note type="speaker" n="526ffc15">
            Anf. 197 SOFIA LARSEN (c) replik:
          </note>
          <u who="Q4960997" xml:id="i-a2d6abf82b2ada32-3" n="7df95505">
            <seg n="38fbb103">
              Fru talman! Utbildningsministern sade i sitt anförande att det
              går bra för svensk skola, att vi har en väldigt hög kunskapsnivå
              i vårt land. Det stämmer delvis det stämmer för vissa skolor,
              och det stämmer för en del av eleverna. Men det som i dag skrämmer
              mig är att vi ser en allt större kunskapssegregering i vårt land.
              Som jag ser saken är detta ett av de största hoten mot den uppväxande
              generationen.
            </seg>
            <seg n="5a67875a">
              Tycker utbildningsministern att regeringen, utifrån den kunskapssegregering
              som vi ser, har lyckats med skolpolitiken när det individuella
              programmet också är det andra eller tredje största programmet
              på gymnasieskolorna runtom i landet? Och tycker utbildningsministern
              att det är en bra utbildningspolitik när alltfler lämnar grundskolan
              utan att kunskapsmålen nåtts? I dag är det ett måste att vi har
              det individuella programmet, för annars skulle gymnasieskolan
              totalt kollapsa.
            </seg>
            <seg n="e85fe4d5">
              Utbildningsministern säger också: Vi gör det här för att hjälpa
              eleverna. Därför stärker vi det individuella programmet. Jag håller
              med om att vi i dag måste göra det, för det är viktigt. Men samtidigt
              missar ministern hela poängen och det samspel som ska finnas mellan
              grundskolan och gymnasieskolan när man helt plötsligt säger: Vi
              accepterar det faktum som i dag gäller. Vi säger att vi fortsätter
              på den linje som vi redan har påbörjat.
            </seg>
            <seg n="9c161780">
              Då måste jag fundera, för mitt mål är att det individuella programmet
              ska försvinna att det helt enkelt inte ska vara nödvändigt. Därför
              gör vi våra stora satsningar. Hur ser utbildningsministern på
              det individuella programmet framöver? Anser han att vi ska kunna
              fasa ut det på några års sikt, eller ska det bli kvar som ett
              av de största programmen i svensk gymnasieskola?
            </seg>
          </u>
          <note type="speaker" n="dd119ff6">
            Anf. 198 Utbildningsminister THOMAS ÖSTROS (s) replik:
          </note>
          <u who="Q3297193" xml:id="i-59f918334e6af313-12" n="71f59e3e">
            <seg n="15c75885">
              Fru talman! Mitt engagemang det behöver ingen tveka om är helt
              och hållet inriktat på hur vi stärker grundskolan och gymnasieskolan
              på ett sådant sätt att alla barn och ungdomar, inte bara de som
              har turen att komma från rätt familj, får bra grundläggande kunskaper
              och självförtroende. Det är detta som hela vårt kvalitetsprogram
              handlar om.
            </seg>
            <seg n="0db9627f">
              Det handlar om stöd och hjälp tidigt. Skolan måste bli bättre
              på att tidigt identifiera stödbehoven för att se till att barn
              hela tiden får det stöd och den stimulans som de behöver så att
              de inte hamnar i läget att de tappar sugen och självförtroendet
              och ser att de har alltför långt att gå för att nå kunskaperna.
            </seg>
            <seg n="fa3445dc">
              Vidare handlar det om att individualisera skolan, om att inse
              att barn lär i olika takt och på olika sätt och måste få ha den
              rätten. Men vi ska inte sänka kunskapsambitionerna, för då lurar
              vi in barnen i återvändsgränder.
            </seg>
            <seg n="05835f35">
              Det gäller även att stärka den nationella likvärdigheten. I dag
              har vi ett nytt Skolverk som är ute och gör tuffa och viktiga
              inspektioner av landets alla kommuner. Vi får mycket goda insikter
              om att det faktiskt hjälper till i det lokala skolutvecklingsarbetet
              ett Skolverk som inte alls kritiseras på samma sätt som förr det
              gamla Skolverket därför att man har blivit mycket skarpare och
              har mycket tuffare och mycket bättre arbetssätt. Dessutom koncentrerar
              man sig på att hävda den nationella likvärdigheten.
            </seg>
            <seg n="7aa504e7">
              Det gäller också utvecklingsplaner för varje elev så att det
              blir tydligt för föräldrar, barn och skola vilka målen är och
              hur man ligger till i förhållande till målen.
            </seg>
            <seg n="092d62ed">
              Naturligtvis ska ambitionen vara att ingen behöver gå på det
              individuella programmet. Där kan vi vara helt överens. Men tycker
              Centerpartiet att det är rimligt att säga till 1718-åringar att
              de ska tillbaka till grundskolan? Tror ni det är ett bra sätt
              att motivera dem? Det tror inte Kristdemokraterna, och det tror
              inte vi.
            </seg>
            <seg n="2d14d1a9">
              Och sedan, Sofia, hur ser ni egentligen på kärnämnena och på
              behovet av grundläggande kunskaper? Centern har ju tidigare stått
              så oerhört fast vid den tradition som Centerrörelsen kommer av:
              att alla behöver kärnämnen för att kunna vara en god och aktiv
              medborgare och få ett gott yrkesliv.
            </seg>
          </u>
          <note type="speaker" n="80f7b72a">
            Anf. 199 SOFIA LARSEN (c) replik:
          </note>
          <u who="Q4960997" xml:id="i-a2d6abf82b2ada32-4" n="7df95505">
            <seg n="007ddcde">
              Fru talman! Det låter väldigt bra att, som utbildningsministern
              säger, alla skolformer ska ha en bättre och en mer individualiserad
              skola. Den ska vara elevanpassad. Utgångspunkten ska vara de egna
              målen och så vidare. Det låter väldigt bra.
            </seg>
            <seg n="e22c2770">
              Men, fru talman, med all respekt för utbildningsministern tycker
              jag ändå att han har missat en del av den verklighet som många
              av eleverna lever i. Förra veckan hade vi en debatt här där Socialdemokraternas
              representant stod här i talarstolen och talade om just den kunskapssegregering
              som vi har i vårt samhälle och som blir större och större och
              där vi missar många barn och många elever. Då kan vi inte säga
              att vi bara ska stärka det individuella programmet på gymnasieskolan.
              Utbildningsministern svarade inte på min fråga om han vill utfasa
              det under de kommande åren eller acceptera att det ska finnas
              kvar som ett av de största programmen.
            </seg>
            <seg n="40f9e2ba">
              Thomas Östros talar om att kunskapskraven fortsatt ska vara höga.
              Det håller jag verkligen med om. Det finns ett intresse för och
              det finns ett krav från både människor och samhälle på att ha
              kvar de höga kunskapskraven. Men då måste vi också ge förutsättningar
              för det, både i grundskolan och, framför allt, i gymnasieskolan.
            </seg>
            <seg n="c03dbbd5">
              Östros sade tidigare i detta replikskifte att det inte kan vara
              så att 1718-åringar ska behöva ta om en del av utbildningen på
              gymnasieskolan. Nej, men det är just vad som händer i dag när
              de fasas ut och missar intresset för gymnasieskolan och säger
              att de hoppar av och i stället gör någonting annat.
            </seg>
            <seg n="8700b243">
              Vi måste se till att de elever som kommer till gymnasieskolan
              har en bra grund så att de klarar de kunskapskrav som vi har i
              gymnasieskolan och så att de därefter är beredda för ett arbetsliv.
            </seg>
          </u>
          <note type="speaker" n="d6499690">
            Anf. 200 Utbildningsminister THOMAS ÖSTROS (s) replik:
          </note>
          <u who="Q3297193" xml:id="i-59f918334e6af313-13" n="71f59e3e">
            <seg n="afad3e8f">
              Fru talman! Nej, i min replik talade jag inte om det individuella
              programmet. Jag beskrev vad vi vill göra med grundskolan för att
              se till att öka andelen elever som får de kunskaper som de behöver
              med sig för att börja i gymnasieskolan.
            </seg>
            <seg n="0a4089cf">
              Det handlar om hela det arbete som nu pågår i landets skolor
              och om att se till att stärka de elever som annars riskerar att
              inte få de kunskaper som de behöver. Vi ska inte hålla på och
              säga som Folkpartiet och som Centern, nu på väg att lockas in
              i maktalliansen: Vi sänker kunskapskraven för de eleverna. De
              behöver inte så mycket. Därmed tror vi att vi har löst ett problem.
              Men se dig omkring i världen! Det finns länder som har prövat
              den modellen till exempel Tyskland, som kommer mycket dåligt ut
              i de internationella jämförelser som görs.
            </seg>
            <seg n="0e6446e4">
              Jag menar att vi inte kan svika de elever som i dag går på det
              individuella programmet. Menar Centern det? De behöver stärkt
              kvalitet. De behöver mer kvalificerade lärare, mindre grupper
              och möjligheten att få de goda kunskaper som de måste ha med sig
              för att komma in på ett nationellt program och för att kunna klara
              sin utbildning och sedan få ett arbete. Då måste vi ställa upp
              i landets alla kommuner med att stärka rätten för dessa elever.
            </seg>
            <seg n="ca908ff4">
              I dag är det väldigt stora skillnader när det gäller vilken rättighet
              de har. Om Centerpartiet tvekar på den punkten verkar ni överge
              flera av era traditionella ståndpunkter. Gör inte det! Låt inte
              Folkpartiet styra borgerlighetens utbildningspolitik bara för
              att Folkpartiet fått ordförandeskapet i den arbetsgrupp som ska
              lägga fast ert valmanifest! Stå fast vid er folkrörelsetradition
              och stå fast vid sidan av de här eleverna och säg: Vi stöttar
              er och ger er rätt till kunskaper.
            </seg>
            <seg n="2313f115">
              Då gäller det att stå fast vid kärnämnena. Då gäller det att
              se till att mer resurser kommer till skolan. Då gäller det att
              stötta barn tidigt i grundskolan. Där har vi en politik som Centerpartiet
              borde kunna stödja!
            </seg>
          </u>
          <note type="speaker" n="a63cee51">
            Anf. 201 INGER DAVIDSON (kd) replik:
          </note>
          <u who="Q4944305" xml:id="i-59f918334e6af313-14" n="8bcf77f8">
            <seg n="4048182f">
              Fru talman! Får jag börja med att säga att jag tror att statsrådet
              missade en viktig poäng. Fredrik Reinfeldt talade inte om de senaste
              13 eller 14 åren utan om de senaste tio åren. Det genomfördes
              ett antal reformer åren 19911994, bland annat en ny läroplan.
              Det tar några år innan de börjar få genomslag. Jag tror men kan
              inte svära på det att det var mycket medvetet som han talade om
              de senaste tio åren.
            </seg>
            <seg n="09bb1b3d">
              För övrigt ingår jag i en allians för Sverige, inte i en maktallians.
              Det skulle inte föresväva mig att börja kalla den proposition
              som vi nu diskuterar för någonting annat än det som statsrådet
              har valt att kalla den för.
            </seg>
            <seg n="414c0da1">
              Jag gillar inte det Bommersvikssnack som ni använder. Ni bestämmer
              er för att kalla saker och ting för någonting annat än vad de
              är. Hans Karlsson har gjort likadant här på morgonen. Han ägnade
              sin tid åt att tala om vad de olika partierna vill i stället för
              att försvara sin egen proposition om ohälsa. Nu gör statsrådet
              Östros precis samma sak. Försvara era förslag i stället för att
              försöka tala om annat. Det skulle debatten vinna på.
            </seg>
            <seg n="8a13ad16">
              Jag fick nästan en déjà vu-upplevelse när jag hörde Mikaela Valtersson.
              Hon var så lycklig för det lärlingsprogram som nu skulle komma
              till. År 1997 var jag med om en motsvarande debatt. Då var det
              Ylva Johansson och Centerns Andreas Carlgren som tillsammans på
              DN Debatt hade presenterat en lärlingsutbildning som skulle vara
              modern, nytänkande. Andreas var överlycklig när han beskrev hur
              bra det skulle bli. Nu säger Mikaela Valtersson samma sak.
            </seg>
            <seg n="78dff197">
              Hur kan statsrådet garantera att det den här gången verkligen
              blir någonting av det och att allt inte faller platt i marken
              som det gjorde 1997?
            </seg>
          </u>
          <note type="speaker" n="09c20320">
            Anf. 202 Utbildningsminister THOMAS ÖSTROS (s) replik:
          </note>
          <u who="Q3297193" xml:id="i-59f918334e6af313-15" n="71f59e3e">
            <seg n="06e15d66">
              Fru talman! Jag talar inte om det officiella namn som den här
              samarbetsgruppen har kallat sig själv vid. Jag talar om det som
              jag hittills ser, en maktallians med väldigt lite innehåll. Än
              en gång väldigt tydligt: Det är otroligt stora skillnader mellan
              vad ni tycker om gymnasieskolan i framtiden. Då hjälper det inte
              att, som Kristdemokraterna gör, säga att det där kommer att bli
              jätteroligt. Ja, men det måste ju tas ett antal strategiska beslut
              i väldigt viktiga frågor för elever kärnämnen, utbildningstidens
              längd, vilka ambitioner man ska ha vad gäller kunskaperna.
            </seg>
            <seg n="28231032">
              Jag vill fråga också Kristdemokraterna: Kommer ni att i den gruppen
              ställa upp på att förkorta de yrkesförberedande programmen en
              tredjedel? Jag tror att det är viktigt att få veta det nu, för
              det kommer naturligtvis att kompromissas i den gruppen. Men jag
              tror att människor redan i dag vill veta i en så viktig och grundläggande
              fråga. Är det det budskap Sverige ska sända till omvärlden, att
              nu vänder vi och börjar förkorta våra utbildningar?
            </seg>
            <seg n="b8d50e3b">
              Jag är väldigt glad över det förslag till lärlingsutbildning
              som vi har tillsammans mellan Socialdemokraterna, Miljöpartiet
              och Vänsterpartiet. Att det kommer att bli en väldigt bra utbildning
              är hela upplägget en garant för. Vi ser till att det ska vara
              ett valbart alternativ redan från start. Det innebär att vi kommer
              att se ett tryck från elevsidan på att se till att man i kommunerna
              skapar lärlingsutbildningar. Vi ger Skolverket i uppdrag att utforma
              hur det ska se ut så att man i kommunerna också får det stöd och
              den hjälp som behövs för att utforma kursplaner och arbetet.
            </seg>
            <seg n="aedeae32">
              Vi har i dag ett väldigt starkt engagemang för hur vi ska stärka
              yrkesutbildningarna i många kommuner. Då ska vi driva på detta
              och se till att det här blir ett attraktivt valbart program för
              elever som har höga ambitioner, som vill bli goda yrkesarbetare
              och som inser att man då behöver med sig goda teoretiska kunskaper.
            </seg>
            <seg n="716094e6">
              Men Kristdemokraterna måste också svara på hur man ser på den
              högervridning av utbildningspolitiken som nu pågår.
            </seg>
          </u>
          <note type="speaker" n="eaa51d8c">
            Anf. 203 INGER DAVIDSON (kd) replik:
          </note>
          <u who="Q4944305" xml:id="i-59f918334e6af313-16" n="8bcf77f8">
            <seg n="20ce2f33">
              Fru talman! Thomas Östros kan känna sig helt lugn. Vi kommer
              att gå igenom fråga för fråga, precis om man ska göra när man
              har ett samarbete. Man kommer att tillsätta de utredningar som
              behövs. Det finns ingen anledning för mig att svara någonting
              konkret i dag i en fråga som har framförts i en debattartikel.
              Det vore bara löjligt att rakt upp och ned säga ja eller nej.
              Det behövs ordentliga genomgångar, och man måste gå tillbaka i
              tiden och till exempel se vad resultatet har blivit för de elever
              som tidigare gått på de programmen. Men var lugn, det där ska
              vi klara av.
            </seg>
            <seg n="7886eabe">
              Vilket förslag är statsrådet nöjd med när det gäller lärlingsutbildningen?
              Det är Skolverket som nu har fått i uppdrag att lägga fram ett
              förslag. Hur kan vi få en garanti i dag för att det verkligen
              blir ett program som är upplagt på det sättet att det inte erbjuds
              till elever som inte kan eller inte orkar någonting annat utan
              erbjuds till elever som har lust och vill gå ett lärlingsprogram?
              Det är den inriktningen vi måste ha.
            </seg>
          </u>
          <note type="speaker" n="73c9d190">
            Anf. 204 Utbildningsminister THOMAS ÖSTROS (s) replik:
          </note>
          <u who="Q3297193" xml:id="i-59f918334e6af313-17" n="71f59e3e">
            <seg n="4ae7d7b8">
              Fru talman! Det tycker jag var kloka ord av Inger Davidson. Annars
              får man det intrycket från borgerligheten att yrkesutbildningar
              är till för elever med inga ambitioner och som tycker att det
              mesta är pest. Det är precis tvärtom det är en annan inställning
              vi ska ha. Våra yrkesutbildningar är förberedande program. De
              ska vara av sådan kvalitet att de lockar elever med ambitioner
              som vill förverkliga sina idéer om växande kunskap och få ett
              bra jobb. Då ska man inte heller sända den typ av signaler som
              Inger Davidson inte heller riktigt vill säga nej till.
            </seg>
            <seg n="dcd7dd09">
              Det är en debattartikel, säger hon. Ja, det är en debattartikel
              som har tagit sådan skruv att till och med Folkpartiets talesman
              här ställde upp på vad som står där till skillnad från på det
              som står i Folkpartiets reservation. Det är en debattartikel som
              har fått det stora partiet i alliansen, Moderaterna, att på en
              höft säga att det där kanske de kan göra, utan analys och utan
              ordentlig grund. Det är en debattartikel som har tillkommit så
              snabbt att man inte kan svara på vilka typer av yrken som duger
              med tvåårig utbildning i stället för tre.
            </seg>
            <seg n="f5253b9b">
              Lyssna på Svenskt Näringsliv och ställ upp på en opinionsbildning
              som motar tillbaka den där typen av förslag. Häng inte med på
              den här typen av snabba höftledda aktioner som kommer från Folkpartiet.
            </seg>
            <seg n="0212c203">
              Jag tycker att det finns mycket klokt i det som Kristdemokraterna
              förespråkar. Också Kristdemokraterna har en tradition av att ligga
              ganska nära Socialdemokraterna i synen på gymnasieskolan. Jag
              har inte gett upp hoppet om det även i framtiden, men det ser
              ändå ut som att maktalliansen är så hägrande att man är beredd
              att sätta frågetecken för sina traditionella värderingar i skolan.
              Det tycker jag är tråkigt.
            </seg>
          </u>
          <note type="speaker" n="c452afd8">
            Anf. 205 STEN TOLGFORS (m):
          </note>
          <u who="Q984112" xml:id="i-fd694eb651a8db48-0" n="c3d329fb">
            <seg n="e589f353">
              Fru talman! Vi har i kammaren i dag sett en utbildningsminister
              som ägnat sin tid åt att summera sin tid med skolfrågorna. Det
              är möjligen begripligt med tanke på vad man kan läsa i medierna
              om regeringens framtid. Det är också möjligt att vi från den borgerliga
              kanten kommer att hjälpa Östros med att summera den tid han haft
              som utbildnings- och skolminister, och det är också möjligt att
              den beskrivningen kommer att vara något annorlunda.
            </seg>
            <seg n="f42a08d4">
              Jag vill, fru talman, innan Thomas Östros lämnar salen uppmana
              honom att vara kvar och ta replik på mig så att vi får möjlighet
              att reda ut de vanföreställningar om moderat och borgerlig skolpolitik
              som Östros här har presenterat.
            </seg>
            <seg n="98a7e0a3">
              Skolministern kallar sin proposition för elva steg för att stärka
              gymnasieskolan. När Neil Armstrong steg ned på månen sade han:
              Det var ett litet steg för mig men ett stort steg för mänskligheten.
              Med Thomas Östros är det precis tvärtom. Den här propositionen
              har uppenbarligen, eftersom det har tagit flera år att skriva
              den, varit ett stort steg för Thomas Östron men knappt ens ett
              fall framåt för mänskligheten.
            </seg>
            <seg n="ca59abee">
              Vi ser, fru talman, i propositionen att regeringen lyckats med
              att både sänka kunskapskraven i gymnasieskolan för elever som
              vill studera vidare på universitet och samtidigt vidmakthålla
              gymnasieskolan som en utslagningsmaskin för praktiskt intresserade
              elever. Bakgrunden och utgångspunkten för oss moderater när vi
              tittar på gymnasieskolan är att det bara är två tredjedelar av
              alla gymnasieelever som går klart gymnasiet på den avsedda tiden,
              det vill säga tre år, och att det bara är tre av fyra som går
              klart på fyra år. För Thomas Östros är det här framgångar, har
              vi fått höra från talarstolen. Åtta av tio går klart på fyra år.
              Jaha, har vi numera en fyraårig gymnasieskola som anses vara mer
              eller mindre nödvändig och obligatorisk för alla enligt skolministern?
              Inte ens de problem som finns har varit utgångspunkten för Thomas
              Östron och regeringen när man format den här propositionen, de
              elva stegen.
            </seg>
            <seg n="cb606dea">
              Det individuella programmet har, som andra redogjort för, växt
              från att vara ett tänkt undantagsprogram till att vara ett av
              de största. Där får kanske var femte elev slutbetyg inom fyra
              år. Var fanns den problematiken i Östros anförande? Det är numera
              normalt att man inte går direkt från gymnasiet till högskola,
              utan man går direkt från gymnasiet till komvux trots att man har
              avgångsbetyg. Hälften av de yngre komvuxeleverna kommer direkt
              från gymnasiet för att höja sin betyg. Komvux har förvandlats
              och förvanskats från en andra chans i livet för dem som inte klarat
              gymnasiet till en mer eller mindre ordinarie fortsättning på gymnasieskolan.
              Thomas Östros har alltså skapat två parallella utbildningssystem
              i Sverige ett officiellt som finns i högtidstalen och där eleverna
              går grundskola, gymnasieskola, universitet, och ett reellt där
              en allt större andel går grundskola, missar målen, går individuellt
              program och tar extra år redan på gymnasiet, går direkt till komvux
              för att höja och komplettera betygen. Sedan går man inte till
              högskola och universitet utan till förberedande utbildningar,
              i collegeform med mera, och sedan kanske vidare.
            </seg>
            <seg n="a7f28f7d">
              Propositionen är också så förändrad jämfört med utredningen att
              man med fog kan tala om ett massivt nederlag för Thomas Östros
              personligen. Han har tvingats backa från förslaget om en total
              omorganisation av gymnasieskolan med breda sektorer och färdiga
              block. Det tycker vi är bra. En total omstöpning skulle bara öka
              problemen i gymnasieskolan.
            </seg>
            <seg n="dcf6e956">
              Redan att kalla detta för en proposition är faktiskt att kraftfullt
              övervärdera dess innehåll. Det finns oerhört få konkreta förslag,
              Thomas Östros, däremot väldigt många krav på utredningar och att
              någon annan ska klara ut vad regeringen och samarbetspartierna
              egentligen menar.
            </seg>
            <seg n="10a8352d">
              Man är egentligen inte överens om så värst mycket. I synen på
              kärnämnen har vi här i kammaren hört hur Miljöpartiet har börjat
              backa. I synen på betygen har Vänsterpartiet börjat backa och
              vi har inte ens kommit fram till voteringen än!
            </seg>
            <seg n="db019626">
              Låt mig ta några exempel.
            </seg>
            <seg n="aeab3601">
              Än värre, fru talman, är att regeringen är utan förslag för att
              stärka utbildningen för praktiskt intresserade elever. Kärnämnena,
              de ämnen som alla elever ska läsa oavsett program eller inriktning,
              kvarstår och byggs ut.
            </seg>
            <seg n="90503aad">
              Man säger att inlärningsprocessen ska kunna se olika ut men att
              kunskapsstoffet som ska nås så långt är detsamma. Det är fullständigt
              orimligt att en blivande läkare och elever som går lärlingsutbildning
              i kärnämnen ska ställas inför så omfattande gemensamma teorikrav!
            </seg>
            <seg n="15407cd8">
              Regeringen hävdar att alla ska nå grundläggande behörighet. Denna
              syftar i och för sig inte, enligt ministern och samarbetspartierna,
              till att alla ska gå högskolan, men man ska ha behörigheten i
              alla fall. Följden blir att många misslyckas, känner att kraven
              är felställda och lämnar skolan.
            </seg>
            <seg n="5988353e">
              Majoriteten av de elever som inte går klart finns på de här programmen.
              Att då som regeringen bara lägga till och addera kärnämnen urholkar
              det verkliga kunskapsinnehållet i gymnasieskolan, inte det som
              finns i Socialdemokraternas högtidstal. Det leder till ytlighet
              för teoretiskt inriktade elever och till utslagning för yrkeselever.
              Vi behöver färre kärnämnen och mer anpassning efter studieinriktning.
            </seg>
            <seg n="5837557c">
              Vi har inte en obligatorisk gymnasieskola, vill jag säga till
              Socialdemokraterna. När ni säger att alla elever ska nå de här
              målen är det alltså falskt! Alla elever går inte ens vidare till
              gymnasieskolan. Konsekvensen av ert resonemang borde vara att
              ni återkom med förslag till lagreglering av en obligatorisk gymnasieskola,
              men det har vi inte sett någonting av.
            </seg>
            <seg n="09902682">
              Det leder till ytlighet för de teoretiskt intresserade eleverna
              på följande sätt: Går man naturvetenskapligt program och läser
              kemi, matte, fysik och biologi ska man i dag ändå läsa 50 poäng
              översiktlig naturkunskap, därför att det är ett kärnämne, när
              man kunde ägna tiden åt fördjupning. Om man däremot går ett yrkesprogram
              tvingas man in i teoristudier som man själv inte valt, vilket
              gör att den yrkesmässiga kunskapen inte kan stärkas på det sätt
              som den borde.
            </seg>
            <seg n="4d03f25e">
              Skenbart stärker alltså vänsteralliansen kunskapskraven, men
              i verkligheten är detta ett sätt att skicka ut elever utan fullständiga
              kunskaper från skolan. Vi borde i stället skapa möjlighet till
              fördjupning inom den inriktning som eleverna faktiskt väljer.
              Det kan åstadkommas inom ramen för en kursbaserad gymnasieskola.
            </seg>
            <seg n="b46b5058">
              Det finns ingen motsättning mellan kunskap och valfrihet när
              det fungerar väl. Tvärtom är de ömsesidigt förstärkande. Valfriheten
              ökar motivationen för lärande. Den möjliggör en egen profil på
              utbildning och fördjupning av kunskaper. Däremot måste både kurser
              och huvudmän bli föremål för en större kvalitetssäkring än i dag.
              Man måste granska skolor oftare och mer ingående än vad som sker.
            </seg>
            <seg n="cbc481d8">
              Det är också viktigt att föra ett resonemang, som Tobias Billström
              gjorde här tidigare, om att valfrihet förutsätter både kvalitetsgranskning
              och att konsekvenserna av de val man gör är tydliga. Det kan åstadkommas
              genom att man förändrar reglerna för antagning till högre utbildning,
              vilket regeringen hittills avvisat.
            </seg>
            <seg n="a0c60f37">
              Det finns dock inget egenvärde i att ha en officiell politik
              som säger att alla ska nå en grundläggande behörighet till universitetet.
              Det som är viktigt är att man ska kunna återkomma om man vill
              gå vidare och att det finns stärkta möjligheter till yrkesutbildning.
            </seg>
            <seg n="2d4a30cc">
              Slutligen, fru talman, vill jag ta upp situationen för friskolor,
              vilken måste förbättras. Här säger Miljöpartiet dessvärre, än
              en gång, en sak i ord men vågar sedan inte stå för det i förhandlingar
              med regeringen, än mindre rösta för det när det finns konkreta
              reservationer och yrkanden i kammaren. Då överger man friskolorna.
            </seg>
            <seg n="8cdf048b">
              När jag besöker skolor över hela landet får jag hela tiden bilden
              av friskolor som är utsatta därför att kommuner med socialdemokratiska
              ledningar beter sig orättfärdigt, tycker jag, emot dem. Det finns
              också problem med regelverken. Man får olika ersättning för elever
              från olika kommuner. Det finns friskolor med flera tiotals kommuner
              representerade bland eleverna. Då får skolorna själva beräkna
              snittet för ersättningen och anpassa sig efter det. Kommuner som
              sätter en låg ersättning åker snålskjuts på dem med högre. Många
              betalar ut bidrag för sent, långt in på terminen, vilket skapar
              likviditetsproblem och rättsosäkerhet. En del använder plan- och
              bygglagen för att hindra etablering av friskolor och hindra tillväxten.
            </seg>
            <seg n="cb3c32da">
              De här problemen kvarstår med samarbetspartiernas förslag.
            </seg>
            <seg n="5fadd7db">
              Vi ser också att man lyckats begränsa frisökningen genom att
              ta bort det som egentligen är mest relevant: möjligheten att söka
              lokala inriktningar.
            </seg>
            <seg n="70b665f1">
              Vi ser också, vilket Tobias Billström tog upp här tidigare, att
              man fortfarande inte har kommit fram till ett förslag där friskolor
              kan ges möjlighet att erbjuda det individuella programmet, trots
              att det är då det är som allra viktigast. Det är fråga om elever
              som prövat den ordinarie pedagogiken och kanske behöver något
              alldeles nytt. Vi har friskolor som bedriver industriutbildningar
              och liknande som skulle kunna göra detta mycket bra.
            </seg>
            <seg n="f750b6d6">
              Miljöpartiet uppger sig här vilja göra allt för att åstadkomma
              denna förbättring. Men det vill säga, fru talman, allt utom att
              rösta för det i riksdagen så att det faktiskt kommer till ett
              beslut. Den möjligheten har man här i dag, och den möjligheten
              tänker man också släppa här i dag för att sedan kunna fortsätta
              att åka runt och tala om hur viktigt detta är. Det är inte imponerande.
            </seg>
            <seg n="268ed8cb">
              Sammantaget, fru talman, är detta en proposition som varken utgår
              från dagens problem eller löser dagens problem i gymnasieskolan.
              Målsättningen har för Socialdemokraterna, Vänstern och Miljöpartiet
              mest varit att komma överens av maktpolitiska skäl, utan klar
              inriktning. Vi har här hört avbön från både Vänstern och Miljöpartiet
              på flera centrala punkter, men man avser alldeles säkert att ändå
              rösta igenom det man egentligen inte ens stöder.
            </seg>
            <seg n="ed51dd5f">
              Det är en proposition med betydande inkonsekvenser. Inga kärnämnen
              ska understiga 100 poäng, tycker man, ibland, och så inför man
              historia på 50 poäng vilket strider mot den princip man just etablerat.
            </seg>
            <seg n="738cc4c0">
              Det är en proposition utan konkreta förslag. Det handlar mest
              om att saker ska utredas av någon annan och att man sedan ska
              återkomma.
            </seg>
            <seg n="45cb7f9b">
              Fru talman! Detta är, sammanfattningsvis, inte den politik svensk
              gymnasieskola behöver.
            </seg>
          </u>
          <note type="speaker" n="fcee4000">
            Anf. 206 BRITT-MARIE DANESTIG (v) replik:
          </note>
          <u who="Q4944157" xml:id="i-0ec747d5c6644e39-6" n="60a3ea95">
            <seg n="316a05d3">
              Fru talman! Jag har egentligen ingen ambition att gå i replik
              mot Tolgfors. Nu har det dock upprepats gång på gång, tidigare
              av den andre moderate företrädaren i debatten Tobias Billström,
              att Vänsterpartiet inte skulle ställa upp på detta med ämnesbetyg.
              Det är en total förvanskning. Tydligen är det så i en utbildningspolitisk
              debatt att om man försöker vara intellektuellt ärlig så utnyttjas
              det till max och framställs som någonting helt annat än vad det
              är.
            </seg>
            <seg n="c8fe87c4">
              Vi ställer oss helt bakom ämnesbetygen. Vi har dem faktiskt också
              i vårt utbildningspolitiska program. Det är alltså ingenting som
              är nypåkommet på något sätt. Däremot sade jag att det kan finnas
              vissa svårigheter, men det är precis de svårigheterna som ska
              övervinnas i och med att kursplaneöversynen sätter i gång. Då
              ska man klara av detta. Skolverket bedömer att man kommer att
              göra det, och det litar vi på.
            </seg>
            <seg n="60c2e62b">
              Ämnesbetygen har väldigt stora fördelar. De motverkar fragmentiseringen
              till förmån för helheten. Det är väldigt viktigt. Det är alltså
              fråga om djupförståelse när det gäller kunskaper i stället för
              ytkunskaper. Det är väldigt viktigt för att kunna utveckla gymnasieskolan
              ytterligare.
            </seg>
            <seg n="3d64d0b5">
              Det var bara det jag ville säga.
            </seg>
          </u>
          <note type="speaker" n="7b36b04c">
            Anf. 207 STEN TOLGFORS (m) replik:
          </note>
          <u who="Q984112" xml:id="i-fd694eb651a8db48-1" n="c3d329fb">
            <seg n="2e2441a1">
              Fru talman! Vi hörde alla tidigare hur Britt-Marie Danestig pratade
              om alla de svårigheter som finns och som inte är lösta innan riksdagen
              ska fatta beslut, innan propositionen läggs fram, utan man skickar
              det vidare till någon annan att lösa någon annan gång, och sedan
              får vi se vad det blir. Britt-Marie Danestig får ta på sin politiska
              heder att hon faktiskt inte vet vad det är hon fattar beslut om.
              Hon har själv pekat på svårigheter. De är inte lösta. Hon har
              inte kunnat svara på de frågor som Tobias Billström tidigare har
              ställt om hur det här ska se ut. Det finns betydande problem med
              den förändring som Danestig står för.
            </seg>
            <seg n="2368b329">
              Det är till och med så att de glidande ämnesbetygen, som det
              faktiskt är fråga om, riskerar att stöpa om gymnasieskolan bakvägen.
              Här ska man nu börja ändra ämnesindelningar och kursplaner. En
              del kurser ska byta namn, andra ska förlängas och somliga ska
              slås samman.
            </seg>
            <seg n="22a12eb3">
              Hur ska det här gå till? En elev vill läsa upp ett betyg på komvux
              efter ett antal år. Då ska hela gymnasietidens inlärning tas upp
              till ny bedömning. Man kommer aldrig att kunna lämna någonting
              bakom sig därför att allting lever.
            </seg>
            <seg n="8eadee88">
              Någon annan tog här i kammaren upp problemet hur man ska motivera
              elever att gå vidare i ett ämne om de kan stanna och få behålla
              ett högt betyg. Varför ska de då ta risken att fördjupa sig och
              kanske få ett sänkt betyg? Det är en mekanism som uppmuntrar till
              ytlighet i skolan.
            </seg>
            <seg n="645c1456">
              Man kan per definition heller inte tentera upp ett betyg i en
              underliggande kurs om man har misslyckats, utan allting får tas
              senare. Och det är inte den sorts gymnasieskola vi vill se, fru
              talman, där man skickar problem vidare och där rättsosäkerheten
              för elever ökar.
            </seg>
            <seg n="e745f7e9">
              Låt mig också ställa frågan hur detta ska fungera ihop med täta
              lärarbyten. Den lärare som sätter det sista betyget ska också
              kunna omfatta och överblicka elevens hela studietid. Då kanske
              man är inne på sin tredje eller fjärde lärare. Hur ska detta kunna
              fungera?
            </seg>
          </u>
          <note type="speaker" n="974ba141">
            Anf. 208 BRITT-MARIE DANESTIG (v) replik:
          </note>
          <u who="Q4944157" xml:id="i-0ec747d5c6644e39-7" n="60a3ea95">
            <seg n="5346a940">
              Fru talman! Jag måste säga att Moderaterna ger uttryck för en
              mycket statisk kunskapssyn. Kunskap är naturligtvis någonting
              som lever och utvecklas hela tiden på väldigt många olika sätt.
              Det är det som är kärnan i hela kunskapsinhämtningen. Det är viktigt
              att elever i stället för de fragment som de lämnar bakom sig utvecklar
              kunskapen hela tiden. Det ena ska ju bygga på det andra.
            </seg>
            <seg n="c8322491">
              Det är klart att lärare måste kunna kommunicera med varandra.
              Det är inte vattentäta skott emellan. Det finns naturligtvis ett
              underlag. Vi har ju en individuell studieplan för varje elev.
              Det finns alla möjligheter att göra de här bedömningarna. Och
              kommunikation om elevernas framsteg och möjligheter att utvecklas
              är väl ändå väldigt viktig, både mellan lärare och elever och
              lärare sinsemellan.
            </seg>
            <seg n="1658988f">
              Jag tycker att Sten Tolgfors målar upp en väldigt negativ och
              oprofessionell bild av lärarkåren, måste jag säga. Det är lite
              förvånande. Moderaterna brukar ju annars säga att politiker inte
              ska lägga sig i så väldigt mycket. Nu har vi överlåtit till experterna
              på Skolverket att lösa de här frågorna utan att gå in i detalj
              och styra. Då är det plötsligt Moderaterna, som i vanliga fall
              brukar klanka på att politiker lägger näsan i blöt överallt, som
              kritiserar det här på ett väldigt förvånande sätt.
            </seg>
          </u>
          <note type="speaker" n="cbef3ae0">
            Anf. 209 STEN TOLGFORS (m) replik:
          </note>
          <u who="Q984112" xml:id="i-fd694eb651a8db48-2" n="c3d329fb">
            <seg n="488f3eaf">
              Fru talman! Det är möjligt att politiker inte ska lägga sig i.
              Men när vi säger det syftar det på skolans vardag. Däremot kan
              jag säga att det är ett grundläggande kvalitetskrav på Sveriges
              riksdag att man faktiskt vet vad man fattar beslut om, och det
              gör inte majoriteten som kommer att rösta om detta vid voteringen
              nästa gång.
            </seg>
            <seg n="a2319dde">
              Det har inte från något parti i den här kammaren kunnat klaras
              ut hur de glidande ämnesbetygen ska fungera i praktiken. Däremot
              har flera fått medge att här faktiskt finns problem och att här
              faktiskt finns risker, men man tänker inte lösa dem. Vi lägger
              ut det på Skolverket så får vi se vad det blir. Tyck och tryck,
              kallas sådan politik.
            </seg>
            <seg n="64d077ce">
              Alla kurser bygger inte på varandra i alla ämnen. För detta har
              Tobias Billström redogjort. Det har ställts frågor till Danestig
              och andra om till exempel datakunskapen. De har ställts till åtminstone
              tre ledamöter från majoriteten. Ingen har ens försökt närma sig
              att svara på dem.
            </seg>
            <seg n="bbb24b3d">
              Danestig fick också av mig frågan om detta inte riskerar att
              leda till ytlighet, vilket Miljöpartiet medgav tidigare. Varför
              ska elever gå vidare och fördjupa sig om de har fått ett högt
              och bra betyg som de är nöjda med? Varför ta risken att lära lite
              till om betyget kan sänkas? Ni skapar en mekanism för ytlighet
              i gymnasieskolan.
            </seg>
            <seg n="c9d9ab24">
              Slutligen, fru talman, är det inte på något sätt gymnasieskolans
              lärarkår som jag misstror eller tror är oprofessionell. Det är
              snarare Sveriges skolpolitik som jag riktar kritik mot, och för
              den är Danestig dessvärre medansvarig.
            </seg>
          </u>
          <note type="speaker" n="93dc7f98">
            Anf. 210 ANA MARIA NARTI (fp):
          </note>
          <u who="Q4750415" xml:id="i-9210ca6a15336e73-7" n="3fd11349">
            <seg n="bb222dba">
              Fru talman! I Bertolt Brechts pjäs om Galileo Galilei finns en
              mycket talande scen. Galileo har upptäckt en manick med vilken
              man kan se på långt håll. Han vill demonstrera sin uppfinning
              inför dem som har monopol på kunskapen i renässansens Italien.
              Och det är inkvisitionen och prästerna som står där. Han vill
              visa dem vad han har åstadkommit, men de vill inte titta, för
              det stämmer inte med teorierna. Där står han med sin kikare, och
              de säger: Den grejen existerar inte. Aristoteles talar inte om
              den.
            </seg>
            <seg n="29d48b5c">
              När jag lyssnade på utbildningsministern, som jag hoppas kanske
              läser protokollet i morgon, fick jag en klar känsla av att känna
              igen Galileo Galilei och inkvisitionen, därför att hela beskrivningen
              var oerhört långt ifrån vardagen. Borgerligheten svartmålar skolan.
              Borgerligheten vill inte ha kunskap.
            </seg>
            <seg n="52ec90f8">
              Låt oss titta lite grann på de senaste månadernas diskussion
              om skolan. På försommaren kom en undersökning som var gjord av
              LO:s utredare. Där stod det att dubbelt så många elever hoppar
              av yrkesutbildningarna som de som lämnar de krävande teoretiska
              linjerna.
            </seg>
            <seg n="43980dfd">
              Samma rapport redovisade att yrkesgymnasiernas elever stöter
              på större svårigheter att få jobb än ungdomar som gått studieförberedande
              program. Det är LO som säger det, inte borgerligheten.
            </seg>
            <seg n="3707fe00">
              LO:s utredare undrade också varför de här nya yrkesförberedande
              studierna på gymnasiet ger svagare yrkesfärdigheter än tidigare
              utbildningar gett. De har också ställt frågan varför man strävar
              efter allmän behörighet till högskoleutbildning. Det är LO:s utredare
              som har ställt frågan liksom frågan om inte dessa krav på behörighet
              till högskolan leder just till försvagning av yrkesfärdigheter.
            </seg>
            <seg n="052ed6ca">
              Det är inte första gången som kritik mot det nuvarande yrkesförberedande
              gymnasiet kommer från det hållet. I den mycket skakande utredning
              som heter Unga utanför , som är gjord av en före detta socialdemokratisk
              partisekreterare, Leif Linde, uttrycks klart och tydligt samma
              tanke: Vi måste fråga oss om det verkligen är rimligt att alla
              ska behöva studera i en enda följd så att de får behörighet för
              högskolestudier. När en stor del inte ens genomgår grundskolan
              och alltfler slutar gymnasiet i förtid tycks det fruktlöst att
              hålla fast vid en likvärdig formell utbildning för alla.
            </seg>
            <seg n="cb5d5db9">
              Jag menar att hela den beskrivningen av skollivet som här levererades
              av utbildningsministern och av representanten för stödpartierna
              lider av blindhet. Man vill inte se de fakta som gör att LO och
              Ungdomsstyrelsen drar i larmsignalerna. Man vill inte se att man
              offrar stora grupper av unga människor på dogmernas altare. Det
              är dogmerna om en likvärdig, likformig, enhetlig, egentligen enfaldig
              utbildning.
            </seg>
            <seg n="80482410">
              Vi sänker inte kunskapskraven. Vi respekterar all sorts kunskap.
            </seg>
            <seg n="9e7180d7">
              Nu har Miljöpartiets Mikaela Valtersson gått. Hon talade tidigare
              om den så kallade tysta kunskapen, som egentligen inte alls är
              tyst. Hon sade att vi inte ens har begrepp för att kunna hantera
              den kunskapen. Det stämmer inte. Det finns en svensk filosof som
              är mycket duktig på att analysera just den så kallade tysta kunskapen,
              den praktiska, konkreta kunskapen. Den som sitter i kroppen. Det
              kan vara konst, och det kan vara hantverk. Det kan vara sjuksköterskans
              kunskap om patienten. Men den är inte teoretisk. Den filosofen
              heter Bengt Molander, och han rekommenderas varmt. I hans böcker,
              till exempel i boken Kunskap i handling , kan man hitta mycket
              bra begrepp för att hantera de problemen.
            </seg>
            <seg n="0720586e">
              När vi slåss för en yrkesutbildning och en lärlingsutbildning
              som är på riktigt och inte på låtsas, när vi slåss för tydlighet
              i utbildningsarbetet, visar vi vår djupa respekt för den här kunskapen,
              det vill säga kunskapen som sitter i kroppen, i händerna, i känslorna,
              i förnimmelserna och som inte alls är detsamma som den teoretiska
              kunskapen. Sättet som man i dag i gymnasieskolan blandar ihop
              och slätar över leder till tråkighet. Då är ingenting tydligt.
              Hur vill ni ha lust, passion för kunskap i skolan om ni inte låter
              kunskapens art komma fram i arbetet? Jag fattar inte. Jag fattar
              absolut inte de fantastiskt förskönande beskrivningar av skollivet
              som utbildningsministern levererade här. Tala om Orwellskt språk!
            </seg>
          </u>
          <note n="0aa555f0">
            Överläggningen var härmed avslutad.
          </note>
          <note n="417a1bb0">
            9 § Omhändertagande av fordonsnycklar m.m.
          </note>
          <note n="7f50c462">
            Föredrogs
          </note>
          <note type="speaker" n="7e8f7b76">
            Anf. 211 SUSANNE EBERSTEIN (s):
          </note>
          <u who="Q3370127" xml:id="i-a82d1a05d9bc80d2-0" n="cea35149">
            <seg n="633c9d11">
              Fru talman! I det här betänkandet föreslås det att det genom
              nya bestämmelser i polislagen införs möjlighet att tillfälligt
              omhänderta egendom, i första hand fordonsnycklar, men i undantagsfall
              kan också själva fordonet omhändertas. Förslaget är begränsat
              till att ett sådant omhändertagande ska kunna beslutas i syfte
              att förhindra trafiknykterhetsbrott.
            </seg>
            <seg n="42088dfa">
              Om det är nödvändigt ska polisen kunna kroppsvisitera den person
              som beslutet avser och genomsöka det fordon som kan komma till
              användning vid brottet i syfte att söka efter i första hand fordonsnycklar.
              Omhändertagandet ska upphöra senast 24 timmar efter det att egendomen
              omhändertas. Egendom som inte hämtas ut när omhändertagandet har
              upphört ska efter ett särskilt förfarande kunna förstöras eller
              säljas för statens räkning. Ändringarna föreslås träda i kraft
              den 1 januari 2005.
            </seg>
            <seg n="c9f63ddc">
              Med detta överlämnar jag debatten.
            </seg>
          </u>
          <note type="speaker" n="91831f41">
            Anf. 212 HILLEVI ENGSTRÖM (m):
          </note>
          <u who="Q772089" xml:id="i-e79ee54eb181fd0d-2" n="ebaec6f7">
            <seg n="6a2160af">
              Fru talman! Det vi ska debattera nu är angeläget. Vi vet alla
              att det i går hände en dödsolycka där en rattfyllerist var inblandad.
              Fem människor dog när en lastbilschaufför vände på motorvägen
              i Skåne. Det här är viktigt.
            </seg>
            <seg n="90a80102">
              Trafikdöden måste tas på stort allvar. Det krävs en mängd åtgärder
              för att minska antalet dödade och allvarligt skadade i trafiken.
              Det är oroväckande när antalet anmälda rattfylleribrott uppgår
              till mer än 15 000, och det är ändå toppen av ett isberg. Vi vet
              också att polisens personella resurser är begränsade och att trafikövervakning
              och kontroller inte hinner göras i den utsträckning som skulle
              behövas. Fler kontroller behövs både för nykterhet och körkort.
              Till exempel hade det kanske varit bra om man kunde kolla alla
              bilar som kör av en färja även om jag vet att det i stort sett
              är omöjligt.
            </seg>
            <seg n="ac116b62">
              Det är säkert inte bara jag av kammarens ledamöter som inte ens
              minns när jag sist blev stoppad av polisen och fick blåsa för
              att kolla om jag var trafiknykter eller inte. Trots att jag kör
              både bil och motorcykel mer än 1 500 mil per år har jag inte gjort
              detta på de senaste åren.
            </seg>
            <seg n="fc3a9f22">
              Mörkertalet för rattonykterhetsbrott är stort. Vissa forskare
              uppskattar att det är mer än 200 gånger så många än de som faktiskt
              blir tagna på bar gärning. Enligt Brottsförebyggande rådet är
              minst var femte dödsolycka och nära hälften av alla singelolyckor
              med dödlig utgång orsakade av alkohol eller droger. Således är
              polisens kontroller viktiga. De är de främsta brottsförebyggande
              insatserna som kan göras. Tyvärr och jag menar verkligen tyvärr
              är det alltför många människor som mest ser till risken att åka
              fast och bli av med körkortet som avhållande från att köra när
              de har druckit alkohol. Det är tyvärr för många risken för skammen
              och för de praktiska problem som det kan innebära att bli fast
              för polisen som gör att de väljer att inte ta bilen hem. Det är
              oroväckande. I stället skulle det förstås vara betydligt bättre
              om de såg till den stora fara de utgör i trafiken när de har druckit
              alkohol. Vi moderater menar att risken för upptäckt måste öka.
              Det är också viktigt att åtgärderna om man kör rattfull är kännbara.
              Jag tror att den tidigare generella påföljden med en månads fängelse
              var en viktig signal från samhället att det inte är acceptabelt.
            </seg>
            <seg n="34b66fd0">
              Det är tyvärr inte bara rattfyllon som är farliga i trafiken.
              Vi moderater menar att om målet att bryta de höga olyckstalen
              och minska antalet trafikdödade ska bli verklighet måste vi också
              se på de förare som kör utan körkort. Har man inget körkort kan
              man inte köra bil. I varje fall måste man presumera att det är
              så. Man har kanske inte gått en trafikutbildning, och man har
              inte gjort ett prov hos Trafiksäkerhetsverket. Man är per definition
              en farlig förare i trafiken. Det kan inte accepteras.
            </seg>
            <seg n="04853a6c">
              Fru talman! Därför vill vi moderater gå längre än regeringen
              i den här aktuella propositionen. Vi vill nämligen att polisen
              ska ha laglig rätt att även omhänderta bilnycklar och förhindra
              fortsatt farlig körning för dem som saknar körkort. Vi ser allvarligt
              på olovlig körning, och vi har i vår motion föreslagit att även
              olovlig körning ska innebära att polisen kan ta nycklar tillfälligt
              från den personen som kör fordonet.
            </seg>
            <seg n="5e0ecf81">
              Jag har en fråga som jag gärna vill ha ett svar på: Anser Socialdemokraterna
              att personerna utan körkort är en mindre risk än de som kör rattfulla?
            </seg>
            <seg n="19cfdcd7">
              Vi moderater menar att det här området är så allvarligt att personer
              inom sjuk- och hälsovården ska ha rätt att anmäla om en patient
              är påverkad av alkohol. Den rätten har dessa yrkesgrupper inte
              i dag på grund av sekretesslagstiftningen. Där väger den enskildes
              integritet tyngre än möjligheten att minska trafikdöden.
            </seg>
            <seg n="93f1cdef">
              Jag har ett exempel från verkligheten i våras. En tandläkare
              hade en patient i tandläkarstolen som var uppenbart påverkad av
              alkohol. Det kan ha berott på tandläkarskräck vad vet jag. Men
              efter behandlingen gick patienten ut och satte sig i en bil och
              körde i väg. Det var då tandläkaren och personalen uppmärksammade
              detta. De här personalkategorierna hade alltså inte någon laglig
              rätt att ringa till polisen och tala om att en patient satte sig
              i sin bil och körde från platsen. Vi tycker inte att det är tillräckligt
              bra.
            </seg>
            <seg n="bb634f6a">
              Avslutningsvis ska jag säga några ord om regeringens handläggningstider
              på Justitiedepartementet.
            </seg>
            <seg n="9dbc98bd">
              Redan på 1980-talet uppmärksammades JO på att polisen på många
              platser och orter i Sverige hade som praxis att ta bilnycklar
              eller andra väsentliga delar till en bil för att förhindra fortsatt
              färd av farliga personer som var fulla eller drogpåverkade. Man
              kunde ta till exempel rotor, tändkablar och så vidare, helt utan
              lagligt stöd, vilket JO var väldigt kritisk till, med rätta. Men
              dessa poliser arbetade praktiskt och tyckte att det var viktigt
              att förhindra att livsfarliga personer gav sig ut i trafiken.
              Det var på 80-talet som JO riktade kritik vid ett flertal tillfällen.
              Jag tror att man slutade med det där sedan.
            </seg>
            <seg n="68466f48">
              Den här frågan kom att behandlas i Polisrättsutredningen, SOU
              1995:47. Utredningen påbörjades 1991, och den lade sina förslag
              på regeringens bord i maj 1995. I utredningen föreslog man precis
              det som regeringen nu återkommer med i en proposition. Men nu
              har det gått nio långa år. Förslaget har även modifierats och
              till viss del försämrats, kan jag tycka, mot det förslag som Polisrättsutredningen
              lade. Det är symtomatiskt att förslagen kommer väldigt sent, att
              det tar väldigt många år. Vi moderater tycker inte att det är
              acceptabelt att det tar nio år att få fram en sådan här förändring.
              Man kan förstås ställa sig frågan om ett snabbare beslut och en
              snabbare proposition eventuellt till och med hade kunnat rädda
              människoliv.
            </seg>
          </u>
          <note type="speaker" n="a44c509a">
            Anf. 213 TORKILD STRANDBERG (fp):
          </note>
          <u who="Q6192010" xml:id="i-77cad9f5c315a002-0" n="bd914cd1">
            <seg n="4360bc5e">
              Fru talman! I Sverige håller vi oss med en nollvision i trafiken.
              Ingen ska dö eller skadas allvarligt, är tanken. Om det målet
              råder det stor politisk enighet. Regeringen däremot talar mycket
              om visioner, medan de konkreta politiska förslagen ofta lyser
              med sin frånvaro. Dagens beslut att ge möjlighet att i vissa fall
              omhänderta fordonsnycklar är ett välkommet undantag.
            </seg>
            <seg n="af5727d4">
              Som Hillevi Engström nyss beskrev skedde i går en tragisk olycka
              i Skåne. Genom att tänka nytt och komma med nya möjligheter kanske
              man hade kunnat förhindra den här olyckan. Varför får till exempel
              inte tullen, som finns på gränsen när de stora färjorna från kontinenten
              anländer, kolla nykterheten hos de chaufförer som kör av färjorna?
              Har vi råd att i Sverige, till följd av en gammaldags syn på myndigheternas
              uppgifter, avstå från att kolla nykterheten på dem som kör av
              färjorna i ett svenskt färjeläge?
            </seg>
            <seg n="fc833e9b">
              Straffpåföljderna för rattfylleri- och drogfylleribrott måste
              förändras. Den som sätter sig i en bil berusad är så nära ett
              mord man kan komma. Men ytterst sällan används straffskalans yttre
              gräns om sex års fängelse. Rattfylleribrotten ska i alla grava
              fall av upprepning leda till fängelse. Bestämmelserna om återkallande
              av körkort ska också skärpas, så att den som dömts till rattfylleribrott
              endast kan få tillbaka körkortet under villkor att ett alkolås
              används.
            </seg>
            <seg n="edd83375">
              Det är ett stort problem att upptäcktsrisken för rattfylleribrott
              i dag är så förskräckande liten. Polisens arbete mot rattfylleriet
              måste därför fortsätta att utvecklas, och dessutom bör antalet
              kontrolltillfällen kraftigt öka. Polisen har en viktig roll att
              fylla, då det har visat sig att på de platser där polisen omedelbart
              efter upptäckt av ett rattfylleribrott tar den alkoholpåverkade
              till en alkoholklinik får man oerhört mycket bättre prognoser
              för framtiden.
            </seg>
            <seg n="a426902f">
              Fru talman! Varje dag kör mellan 14 000 och 16 000 bilförare
              onyktra i Sverige. Samtidigt dör 150 personer varje år i alkoholrelaterade
              olyckor, och fler än 1 000 personer skadas svårt varje år. Alltfler
              av offren för rattfylleriet är unga människor. Den utvecklingen
              är mycket oroande.
            </seg>
            <seg n="20a187a7">
              Bekämpningen av rattfylleriet måste främst ske med förebyggande
              åtgärder. Det handlar om ökad information och upplysning, och
              det handlar om att upplysa om de risker som alkohol och trafik
              tillsammans utgör.
            </seg>
            <seg n="2802faaf">
              Trafiknykterhetskontrollerna måste därför öka. Läkare måste i
              betydligt större omfattning än i dag förmås att anmäla individer
              med alkoholmissbruk till länsstyrelsen. I dag har läkarna skyldighet
              att göra detta enligt lag, men endast en av tusen patienter med
              konstaterat alkoholberoende anmäls till länsstyrelsen enligt körkortslagen.
              Orsakerna till detta är flera. Dels upplever läkarna att det innebär
              att man tar på sig en polisiär roll om man anmäler patienten.
              Dels kan det vara svårt att fastställa en riktig diagnos.
            </seg>
            <seg n="52efd71b">
              Man måste öka benägenheten hos läkarna att anmäla till länsstyrelserna
              att en patient har alkoholrelaterade problem, och man måste dessutom
              ge alla möjlighet att ingå i ett behandlingsprogram där alkolås
              ingår i personbilen.
            </seg>
            <seg n="76a4f6b1">
              Om detta handlar reservation 2 i betänkandet, och jag yrkar bifall
              till den.
            </seg>
            <seg n="a4e9c8cf">
              Fru talman! För att komma åt rattfylleriet krävs det ett helt
              batteri av åtgärder. En av dem behandlar vi här i dag. Många andra
              är begravda i utredningar. En av utredningarna har Hillevi Engström
              pekat på, och den tog nio år. Under den tid som utredningarna
              pågår fortsätter människor att köra ihjäl andra människor i trafiken.
              Samhället saknar i dag en lång rad verktyg och resurser för att
              stoppa rattfylleristerna. Dagens beslut är därför ett välkommet
              litet steg på vägen mot att komma åt rattfylleriet.
            </seg>
          </u>
          <note type="speaker" n="f4df468b">
            Anf. 214 JOHAN LINANDER (c):
          </note>
          <u who="Q5952656" xml:id="i-8f826de1788ccf91-0" n="e1e83a20" next="i-d6b966d57c74d641-0">
            <seg n="509aa3fd">
              Fru talman! Det är positivt att regeringen nu lägger fram ett
              förslag som kan hindra rattfyllerister från fortsatt olovlig körning.
              Det är ett problem som är allt annat än försumbart i dag.
            </seg>
            <seg n="a3c987ee">
              Som vi också tidigare har hört finns det beräkningar att det
              görs 16 000 rattfyllerikörningar per dag. Det blir ofattbara 5,8
              miljoner per år. Det är inte 5,8 miljoner personer, utan det är
              en del personer som gör det här varje dag, och de gör det medvetet.
              Varje år dödas ca 150 personer och skadas över 1 000 i rattfyllerirelaterade
              olyckor.
            </seg>
            <seg n="354a1b42">
              Men regeringen vågar inte som vanligt, vill jag nästan säga göra
              de förändringar som behövs fullt ut. Sekretessen är ett problem,
              som vi tidigare har hört Hillevi Engström prata om. Det förslaget
              står Centerpartiet också bakom. Det är helt enkelt orimligt att
              sekretessregler gör att fler människor kan fortsätta att köra
              rattfulla.
            </seg>
            <seg n="6b2bd9cb">
              Centerpartiet har också motionerat om att alla nya bilar ska
              ha alkolås senast 2010. 150 människoliv har en beräknad kostnad
              på 3 miljarder kronor per år. Då måste vi kunna sätta en snar
              tidsgräns för när alkolås ska finnas i bilarna.
            </seg>
            <seg n="43e903f0">
              Vidare har vi under motionstiden motionerat om att det ska vara
              obligatoriskt med alkotest efter en trafikolycka, vilket det inte
              är i dag. Vi har också motionerat om att så kallad eftersupning
              ska förbjudas. Medan vi föreslår konkreta åtgärder väljer regeringen
              att utreda.
            </seg>
            <seg n="3251fed1">
              Torkild Strandbergs förslag om att låta tullen göra alkotest
              är utmärkt, och jag ställer mig direkt bakom det.
            </seg>
            <seg n="d1785b79">
              Den absolut största andelen av de personer som grips för rattonykterhet
              har alkoholproblem. De är alkoholister. För att förhindra att
              de gång på gång kör rattfulla är det givetvis viktigt att de får
              behandling, så att de kan bryta sitt beteende. Om det inte sker
              på frivillig väg måste det finnas möjlighet att döma personer
              som återfaller i rattfylleri till behandling.
            </seg>
          </u>
          <note n="51ed882a">
            Fru talman! Utöver reservationen angående sekretess inom hälso-
            och sjukvården står Centerpartiet bakom reservation 1 under punkt
            2 angående olovlig körning, och den vill jag också yrka bifall
            till.
          </note>
          <u who="Q5952656" xml:id="i-d6b966d57c74d641-0" n="e1e83a20" prev="i-8f826de1788ccf91-0">
            <seg n="73a258cc">
              Det är nästan som ett skämt när polisen kan stoppa en bil gång
              på gång, och samtidigt som polisen kör därifrån vet de att samma
              person kommer att använda samma bil för att åter göra olovliga
              körningar. Det rimliga är att en sådan bil ska kunna förverkas.
              Det är ett brottshjälpmedel, och därför borde den också kunna
              förverkas.
            </seg>
            <seg n="9d69e520">
              Justitiedepartementet arbetar med frågan om utökat förverkande,
              har vi fått höra. Jag undrar: Varför kan inte riksdagen berätta
              för Justitiedepartementet att vi vill se en sådan lagstiftning?
            </seg>
            <seg n="acb70147">
              Jag blir ärligen förvånad över att de socialdemokratiska ledamöterna
              i justitieutskottet nästan verkar rädda för att berätta för Justitiedepartementet
              att vi tycker saker i riksdagen. Det är väl inget konstigt. Det
              finns ingen anledning att vara rädd för justitieministern. Han
              ser så snäll ut.
            </seg>
            <seg n="6bd6c847">
              När jag blir justitieminister lovar jag att jag inte ska bli
              arg och inte förnärmad när de borgerliga ledamöterna i riksdagen
              ger tillkännagivanden. Jag lovar. Tvärtom kommer jag att tycka
              att det är bra att riksdagen faktiskt meddelar vad man tycker.
            </seg>
            <seg n="e94a79a6">
              Slutligen skulle jag vilja höra av Göran Norlander, som kommer
              härefter, varför man inte kan tänka sig att någon gång berätta
              att det kommer goda idéer från riksdagen. Regeringen kan ju knappast
              komma på alla bra idéer själv. Goda idéer kanske till och med
              kan komma från oppositionen.
            </seg>
          </u>
          <note type="speaker" n="164136cf">
            Anf. 215 GÖRAN NORLANDER (s):
          </note>
          <u who="Q5626645" xml:id="i-c1cdb0573efc9cbb-0" n="5ea8279d">
            <seg n="77292c52">
              Fru talman! Vi behandlar nu justitieutskottets betänkande 2004/05:
              JuU3. Till att börja med yrkar jag bifall till förslaget i betänkandet
              och avslag på samtliga reservationer.
            </seg>
            <seg n="a52db26c">
              Sedan vill jag bemöta Johan Linander och säga att vi inte är
              rädda för att berätta för Justitiedepartementet vad vi tycker,
              men vi har betydligt enklare kommunikationsvägar än att stå här
              och berätta. Vi träffar justitieministern och hans medarbetare
              för det mesta ett antal gånger i veckan, och det går i regel mycket
              snabbare än att gå omvägen här.
            </seg>
            <seg n="d5e8054f">
              Fru talman! Jag vet inte riktigt hur jag ska bemöta de tidigare
              debattörerna här. I mitt vanliga liv, utanför riksdagen, är jag
              van vid att man i de politiska församlingarna håller sig till
              ämnet. Jag upplever att det här betänkandet handlar om att polisen
              ska ges möjlighet att tillfälligt omhänderta egendom. Här gäller
              det i första hand fordonsnycklar och att man i undantagsfall ska
              kunna omhänderta själva fordonet. Förslaget innebär att man ska
              kunna begränsa antalet rattfylleribrott.
            </seg>
            <seg n="f4ab93c5">
              Reservationerna är gemensamma från Moderaterna, Folkpartiet och
              Centerpartiet. I den ena vill man att det här ska tillämpas också
              när det gäller vanlig olovlig körning. Jag kan delvis hålla med
              om det, men med en sådan utvidgning av förslaget blir det ju inte
              effektivt längre än under de maximalt 24 timmarna. Sedan skulle
              man då kunna fortsätta att köra olovligt. Det behövs andra åtgärder
              för att förhindra den här typen av olovlig körning, och det pågår
              ett sådant arbete i departementet.
            </seg>
            <seg n="deebf01a">
              Den andra reservationen gäller sekretessen. Det står i betänkandet
              att det i det direktiv som har getts till utredningen om sjöfylleri
              och rattfylleri finns med att man ska kunna titta på sekretessreglerna.
            </seg>
            <seg n="aef20c1d">
              Torkild Strandberg! Jag rekommenderar dig att gå tillbaks till
              förra veckans protokoll från den allmänpolitiska debatten. Där
              tog jag i mitt anförande upp just polisernas möjligheter att göra
              nykterhetskontroller. Jag hade en dröm. Det finns andra stora
              människor som har haft en dream och även jag har det. Då tyckte
              jag att polisen, varje patrull och varje skift, skulle utföra
              minst en nykterhetskontroll, alltså ett utandningsprov. Jag hånades
              då av din partikamrat som dessutom är ordförande i justitieutskottet.
              Han tyckte att jag pratade om kvantitet medan han pratade om kvalitet.
              Jag vill väldigt gärna att du läser hans replikomgång med mig.
            </seg>
            <seg n="1b31a266">
              Sedan Hillevi Engström! Du var inne på samma sak, att kontroller
              behövs. Jag delar helt din uppfattning. Jag vet att du är proffs.
              Därför har jag större tillit till din uppfattning. Jag är glad
              att du ansluter dig till mig.
            </seg>
            <seg n="007600af">
              Med det, fru talman, yrkar jag än en gång bifall till förslaget
              i betänkandet och avslag på reservationerna.
            </seg>
          </u>
          <note type="speaker" n="7976d23d">
            Anf. 216 HILLEVI ENGSTRÖM (m) replik:
          </note>
          <note n="c6bd5d3f">
            Fru talman! Jag vill först yrka bifall till reservation 1 under
            punkt 2.
          </note>
          <u who="Q772089" xml:id="i-72682a8bea1167a9-0" n="ebaec6f7">
            <seg n="7808d7d3">
              Jag kan börja med det sista om att man ska göra minst ett utandningsprov
              per dag. Jag tror att ambitionen är bra, men jag tror att det
              är viktigare att man försöker få en effekt. Risken finns annars
              att man gör de saker som är lätta att mäta. Det har visat sig,
              när man har haft sådana här kvantitativa mål, att man har skrivit
              att man har gjort en massa kontroller men sedan har det inte överensstämt
              med hur många plaströr som man har använt. Det är nog bättre om
              man kan få ett mål där man kan se att antalet personer som kör
              rattonyktra minskar i stället för att bara mäta antalet utandningsprov.
            </seg>
            <seg n="37bc647a">
              Men min fråga till Göran Norlander är: Är du nöjd med den tid
              som det har tagit att få fram ett förslag om fordonsnycklar? Är
              det rimligt att det ska behöva ta mer än nio år när det handlar
              om ett så pass enkelt förslag och vi alla här i kammaren är överens
              om att det är en rimlig metod? Det är min ena fråga.
            </seg>
            <seg n="fcfea058">
              Min andra fråga handlar om olovlig körning. Om man möter den
              här notoriska personen som alltid kör utan körkort på kvällen
              ute på någon väg är det ganska bra om polisen faktiskt kan ta
              bilnycklarna och den här personen får gå hem. Det är kanske bättre
              än att polisen åker därifrån och att han efter fem minuter går
              ut bakom en gran och tar bilen och åker vidare, för det är ungefär
              det som händer. Det krävs alltså flera åtgärder, och det är kännbart
              när det regnar och är kallt att få gå hem och inte kunna köra
              sin bil.
            </seg>
            <seg n="30188e4d">
              Den tredje frågan handlar om de behandlande personerna, läkare
              och tandläkare.
            </seg>
            <seg n="bc099ade">
              Fru talman! Anser Socialdemokraterna, rent principiellt, att
              de ska kunna anmäla patienter som är berusade och som de tror
              ska köra bil? Vi får se vad som visar sig i de här utredningarna.
              Men är det rimligt att det ska vara så?
            </seg>
          </u>
          <note type="speaker" n="b29bf476">
            Anf. 217 GÖRAN NORLANDER (s) replik:
          </note>
          <u who="Q5626645" xml:id="i-c1cdb0573efc9cbb-1" n="5ea8279d">
            <seg n="3188dbfa">
              Fru talman! När det gäller Hillevis första fråga om jag är nöjd
              med nio år kan jag väl säga som min partiordförande: Jag är stolt
              men inte nöjd. Jag kan väl också inflika att det under den nioårsperioden
              dessutom har varit en borgerlig regering, och jag är mycket förvånad
              över att inte den dåvarande regeringen under den perioden genomförde
              det här förslaget.
            </seg>
            <seg n="ecfbef32">
              När det gäller olovlig körning i övriga sammanhang pågår det
              ett arbete inom departementet, men det är inte så lätt att hitta
              rätt metod. En metod kan vara att man tar nycklarna. En annan
              kan vara att man tar fordonet, men vi vet att det finns ett stort
              antal fordon, så man kan ju lätt ta ett nytt fordon. Det är väldigt
              svårt att hitta någon lösning på det här.
            </seg>
            <seg n="10e74047">
              Sedan gäller det då sekretessregler och om behandlande personer,
              läkare, tandläkare och så vidare, ska ha anmälningsskyldighet.
              Ja, jag tycker att de ska ha det. Men, vi kan titta på hur det
              är med till exempel ögonläkare. Hur fungerar det i dag? De är
              också skyldiga att anmäla till länsstyrelsen om någon har svag
              syn, men hur många är det som gör det? Det är väldigt olika. Jag
              tror att man i så fall måste sätta en helt annan press på de här
              utövarna, alltså läkarna. Det räcker kanske inte med ett lagförslag
              som utvidgas, utan här måste Socialstyrelsen och tillsynsmyndigheter
              se till att man följer de regler som finns.
            </seg>
          </u>
          <note type="speaker" n="6f695276">
            Anf. 218 HILLEVI ENGSTRÖM (m) replik:
          </note>
          <u who="Q772089" xml:id="i-e79ee54eb181fd0d-3" n="ebaec6f7">
            <seg n="1f3b0198">
              Fru talman! När det gäller att bekämpa rattfylleribrotten är
              vi överens om vad vi vill uppnå, och det är gott och väl, för
              det är inte alltid det är så. Jag tänker bara på den här långa
              tidsutdräkten. Det händer ju ganska mycket under den tiden. Jag
              kan hålla med om, när det gäller de här nio åren, att det borde
              ha gjorts någonting långt tidigare. Men när det gäller till exempel
              olovlig körning handlar det ju om personer som också är farliga
              i trafiken. Frågan är: Måste det här också behandlas i en utredning
              i en långbänk under många, många år innan det kommer ett förslag
              om att vi även ska göra någonting åt den här farliga kategorin
              förare? Och vad hinner hända under den tiden?
            </seg>
            <seg n="935290b1">
              Jag tror också att tandläkaren i det här fallet, om det hade
              hänt någonting, aldrig hade kunnat förlåta sig själv för att han
              inte bröt mot sekretessen. Modiga människor vågar bryta mot reglerna
              ibland, men de som är lite rädda av sig håller sig till regelverket
              och säger att de inte kan ringa till polisen. Förhoppningsvis
              får vi mer civilkurage och sådana som vågar tänja på gränserna.
              Men jag tycker ändå inte att frågan om hur vi ska uppnå ett bättre
              resultat är riktigt tillfyllest, framför allt gäller det de här
              andra trafikbrotten.
            </seg>
            <seg n="c7df1e9a">
              I utredningen från 1995 fanns också en diskussion om att man
              kanske borde kunna ta bilnycklarna även från dem som läggs in
              på polisstationen för berusning det är ju inget brott att vara
              berusad men man gick inte så långt att man föreslog det. Men det
              är egentligen inte en så dum idé. Någon som läggs in för tillnyktring
              är kanske nykter nog att gå efter fem timmar men helt olämplig
              som förare. Vi ser nu att dödstalen går i taket. Då tycker jag
              att det skulle vara bra om vi kunde jobba tillsammans och kraftfullt
              bekämpa trafikdöden, i alla fall bryta kurvan. Sedan tror jag
              inte att noll tolerans är uppnåeligt, tyvärr.
            </seg>
          </u>
          <note type="speaker" n="6916577b">
            Anf. 219 GÖRAN NORLANDER (s) replik:
          </note>
          <u who="Q5626645" xml:id="i-c1cdb0573efc9cbb-2" n="5ea8279d">
            <seg n="4a3419be">
              Fru talman! Det sista är vi helt överens om. Det behöver vi inte
              diskutera.
            </seg>
            <seg n="385203e9">
              Men jag har en fråga att ställa till dig, Hillevi. Vad ska vi
              göra med någon som kör olovligt utan körkort i nyktert tillstånd?
              Vi tar nyckeln för det fordonet, men som jag sade tidigare finns
              det ett stort antal miljoner fordon här i landet, och så kommer
              man nästa dag med fordon två. Då tar vi den nyckeln. Nästa dag
              kommer man med fordon tre och så vidare. Ska vi låsa in dem som
              kör olovligt så att de inte har tillfälle att köra över huvud
              taget? Jag kan inte se någon annan lösning. Det är en mycket stor
              problematik. Dessutom är det en väldigt allvarlig fråga eftersom
              många som är ute och kör utan körkort över huvud taget inte är
              lämpade att köra bil.
            </seg>
          </u>
          <note type="speaker" n="312681db">
            Anf. 220 JOHAN LINANDER (c) replik:
          </note>
          <u who="Q5952656" xml:id="i-3b71355ef5325a4e-0" n="e1e83a20">
            <seg n="32196226">
              Fru talman! Göran Norlander ställde en fråga till Hillevi Engström
              fast han visste att hon inte kunde svara eftersom hon haft den
              sista repliken. Jag kan inte svara för Hillevi, men jag kan svara
              vad jag skulle svara. Det är åtminstone väldigt dyrt för den som
              ska byta bil varje dag.
            </seg>
            <seg n="c51b1981">
              Det är bra att Göran Norlander och andra riksdagsledamöter pratar
              med justitieministern, om det nu är flera gånger i veckan. Det
              ska ni givetvis fortsätta att göra. Vi får hoppas att man då också
              känner att det finns en kraft bakom. Men nog skulle det vara en
              ännu starkare kraft om de fick veta att hela riksdagen står bakom
              det här. Jag skulle till och med kunna tänka mig att regeringen
              kan känna det som ett stöd att få veta att riksdagen tycker att
              deras inriktning är rätt, eftersom de redan håller på att arbeta.
            </seg>
            <seg n="3dedc62f">
              Jag vill fråga Göran Norlander vad han tycker om mina förslag
              om alkolås i nya bilar senast 2010, obligatorisk alkotest vid
              trafikolyckor, förbud mot eftersupning som redan finns i Norge
              till exempel och även om Torkild Strandbergs förslag att tullare
              ska få göra alkotest.
            </seg>
          </u>
          <note type="speaker" n="c28d892c">
            Anf. 221 GÖRAN NORLANDER (s) replik:
          </note>
          <u who="Q5626645" xml:id="i-c1cdb0573efc9cbb-3" n="5ea8279d">
            <seg n="2fce2347">
              Fru talman! Till att börja med ställde jag alltså en fråga till
              Hillevi som hon inte kunde svara på. Det tänkte jag faktiskt inte
              på, men eftersom ni är en allians som har samma uppfattning förutsätter
              jag att samtliga borgerliga talare kan uttrycka sina gemensamma
              ståndpunkter. Så det har väl inte så stor betydelse vem man ställer
              frågan till.
            </seg>
            <seg n="23ad36b1">
              När det gäller frågorna om alkolås delar jag uppfattningen att
              det ska finnas alkolås i alla bilar. När det ska kunna genomföras
              vågar jag inte ha någon uppfattning om, men vi vet ju, precis
              som med alla andra saker, att den tekniska utvecklingen går framåt.
              Alkolåsen kommer med stor sannolikhet att bli billigare, så i
              nya bilar kommer de med största sannolikhet att finnas inom bara
              några år.
            </seg>
            <seg n="9735416b">
              Alkotest efter trafikolyckor tycker jag borde vara en självklarhet.
              Om eftersupning däremot vågar jag inte ha någon uppfattning. Jag
              har inte tillräcklig kunskap om det, men jag anser att om vi kan
              vidta ett batteri av åtgärder för att förhindra alkohol i trafiken
              ska vi försöka att hitta lösningar på de allra flesta problemen.
            </seg>
          </u>
          <note type="speaker" n="ce5658d3">
            Anf. 222 JOHAN LINANDER (c) replik:
          </note>
          <u who="Q5952656" xml:id="i-3b71355ef5325a4e-1" n="e1e83a20">
            <seg n="207f7ac1">
              Fru talman! Det är klart att alliansen i stor del tycker lika,
              men jag tror nog fortfarande att Socialdemokraterna ska ställa
              frågor till vart och ett av partierna. Vi är ju fortfarande fyra
              partier. Jag skulle inte tänka mig att ställa en fråga till dig
              som gäller Leif Björnlods miljöparti eller Rolf Olssons vänsterparti.
            </seg>
            <seg n="9fb0b844">
              Göran Norlander och jag tycks vara ganska överens om vad som
              behöver göras för att vi ska komma framåt vad gäller trafikdöden
              och rattonykterheten. Den stora skillnaden är hastigheten, viljan
              och förmågan att komma till skott.
            </seg>
            <seg n="c9c3d06d">
              Jag tror att Göran Norlander glömde den sista frågan angående
              huruvida tullare ska få göra alkotest vid förtullningen.
            </seg>
          </u>
          <note type="speaker" n="476bb104">
            Anf. 223 GÖRAN NORLANDER (s) replik:
          </note>
          <u who="Q5626645" xml:id="i-c1cdb0573efc9cbb-4" n="5ea8279d">
            <seg n="e09f3be9">
              Fru talman! Det gläder mig att Johan Linander tycker att vi är
              överens, socialdemokrater och centerpartister. Ni är välkomna
              tillbaka i det gamla samarbetet. Bryt samarbetet med alliansen!
              Då tror jag att vi kommer att komma betydligt snabbare framåt.
            </seg>
            <seg n="a7d1df54">
              När det gäller tullens möjligheter att få göra alkotest kan jag
              inte på rak arm svara på den frågan. Det är en polisiär verksamhet
              som polisen i så fall ska få utföra. Jag tycker att man rent generellt
              ska se över om man inte kan få till ett intimare samarbete mellan
              tull och polis. Det är det enda svar jag kan ge.
            </seg>
          </u>
          <note type="speaker" n="dd2a81b1">
            Anf. 224 HILLEVI ENGSTRÖM (m):
          </note>
          <u who="Q772089" xml:id="i-e79ee54eb181fd0d-4" n="ebaec6f7">
            <seg n="55b6a41d">
              Fru talman! Svaret på frågan till Göran Norlander är ja. Återfallsförbrytare
              som gång efter annan begår brott vill vi moderater ska dömas hårdare.
              Vi är inte alls främmande för fängelsestraff för den här typen
              av brott, om man utsätter sina medtrafikanter för livsfara genom
              att köra bil utan att ha körkort och kunna köra bil. Så strängare
              straff för återfallsförbrytare även av det här slaget är svaret
              på frågan.
            </seg>
          </u>
          <note n="0aa555f0">
            Överläggningen var härmed avslutad.
          </note>
          <note n="39e6aa3c">
            10 § Godkännande av rambeslut om angrepp mot informationssystem
          </note>
          <note n="7f50c462">
            Föredrogs
          </note>
          <note type="speaker" n="6a45046c">
            Anf. 225 ELISEBEHT MARKSTRÖM (s):
          </note>
          <note n="355f99dd">
            Fru talman! I justitieutskottets betänkande nr 4 behandlar utskottet
            regeringens proposition nr 164 vad gäller Sveriges antagande av
            rambeslut om angrepp mot informationssystem. Regeringen föreslår
            att riksdagen ska godkänna det inom EU upprättade utkastet till
            rambeslut om angrepp mot informationssystem. Med angrepp mot informationssystem
            menas till exempel spridande av datavirus.
          </note>
          <u who="Q444680" xml:id="i-0ebeee86d9b25c78-0" n="13cea6bd">
            <seg n="0a1f370d">
              Rambeslutet innehåller bestämmelser om vilka handlingar som ska
              vara straffbelagda som angrepp mot informationssystem och att
              handlingarna ska vara belagda med effektiva, proportionella och
              avskräckande påföljder.
            </seg>
            <seg n="1cb9b1e4">
              Med det, fru talman, överlämnar jag debatten till övriga talare.
            </seg>
          </u>
          <note n="daf2e56f">
            Utskottet föreslår att riksdagen bifaller regeringens förslag
            och avslår motionerna. I ärendet finns två reservationer.
          </note>
          <note type="speaker" n="9a128618">
            Anf. 226 CECILIA MAGNUSSON (m):
          </note>
          <u who="Q4964936" xml:id="i-a87568fd91e62207-0" n="02aa8c85">
            <seg n="bbdbfa98">
              Fru talman! Att på olika sätt kommunicera via datorer är en del
              av vår vardag. Mycket har blivit lättare tack vare informationsteknologin.
              Många medborgare är i dag uppkopplade mot datorer. Om vi inte
              är det är vi ändå beroende av informationsteknologin. Löneutbetalningar,
              sjukanmälan och andra funktioner är upplagda på datorer. Nyhetssändningar
              i radio och TV sker med hjälp av datorer. Den här teknologin är
              gränslös på ett fantastiskt sätt, men gränslösheten, fru talman,
              är också problemet som den här debatten handlar om.
            </seg>
            <seg n="4d825545">
              De som vill rikta angrepp mot systemen behöver inte sitta i närheten
              utan kan vara på andra sidan jorden och lyckas. Stater, företag
              och institutioner driver en ständig kamp för att freda sina system
              mot angrepp.
            </seg>
            <seg n="b50caca0">
              När justitieutskottet var i New York i vintras fick vi lära oss
              att terroristangrepp nästan alltid kombineras med vad amerikanerna
              kallar cyberangrepp. Man försöker alltså i samband med fysiska
              terroristangrepp slå ut så mycket som möjligt av informationssystemen
              för att göra så stor skada som möjligt i samhället. Det är ju
              det som är målet. Arbetet med att skydda våra informationssystem
              är därför en del i kampen mot terrorismen. Det är viktigt utifrån
              ett brottsbekämpande och ett demokratiskt perspektiv att samordna
              lagstiftningarna inom EU på det sätt som regeringen föreslår i
              propositionen.
            </seg>
            <seg n="d2c6757f">
              Men, fru talman, ur det demokratiska perspektivet får inte lagstiftningsarbete
              gå till på det sätt som det gör i den här propositionen. Därför
              kan vi moderater inte ta ställning till konsekvenserna av beslutet.
              Vi kommer därmed att avstå från beslutet om godkännande av propositionen,
              punkt 1. Däremot yrkar jag bifall till reservation 2 under punkt
              2. Denna reservation redogör för vår syn, hur vi anser att lagstiftningsarbete
              i samband med rambeslut ska gå till.
            </seg>
            <seg n="0b6d56f6">
              Vi är inte ensamma om den uppfattningen, och det är glädjande
              att Vänsterpartiet och Miljöpartiet nu har vaknat upp och reagerar
              på regeringens handlingssätt, även om deras beslut grundar sig
              på helt andra utgångspunkter än de moderata. Men vi vet ju att
              en lång rad instanser utanför och innanför riksdagen ändå delar
              den moderata kritiken.
            </seg>
            <seg n="fd241eac">
              Det är rätt konstigt att vi har en regering som inte tar dessa
              frågor på det allvar som de förtjänar med tanke på att det är
              väldigt många invånare i vårt land som är kritiska och rentav
              negativa till EU-samarbetet och på att vi i riksdagen ständigt
              försöker att förbättra och effektivisera arbetet med EU-frågorna.
              Man har alltmer släpphänt hanterat frågorna om rambeslut. Den
              här propositionen är ett mycket dåligt exempel.
            </seg>
            <seg n="ef523124">
              Utkastet antogs i politisk enighet i februari 2003. Det är 20
              månader sedan. Innan överenskommelsen slöts hade man från regeringen
              gått igenom vad svensk lagstiftning innebar på området för att
              se vilka invändningar Sverige borde ha. Det fanns ju redan ett
              underlag i februari 2003.
            </seg>
            <seg n="16b28f9f">
              Man brukar säga att ett lagstiftningsarbete tar minst tolv månader
              i anspråk. Om man räknar in den sedvanliga remisstiden då remisser
              har gått ut till samtliga iblandade myndigheter, företag och institutioner
              har det funnits gott om tid för att förbereda en följdlagstiftning
              som hade kunnat läggas fram samtidigt med förslaget till rambeslut.
            </seg>
            <seg n="ac619135">
              Tolv månader för lagstiftningsarbete, tre månaders remisstid
              och sedan sammanställning blir långt ifrån 20 månader. Vi skulle
              alltså i dag ha kunnat fatta beslut om ett rambeslut med vidhängande
              följdlagstiftning. I stället gjorde regeringen ingenting förrän
              de tragiska händelserna i Madrid. Då blev det plötsligt väldigt
              bråttom.
            </seg>
            <seg n="7af223dc">
              I det här fallet har regeringen medvetet frångått det sedvanliga
              remissarbetet som vi alla i riksdagen är eniga om ska göras. I
              stället har man valt ut ett litet antal institutioner och gett
              dem tio dagar på sig för att ta ställning till dessa stora frågor.
              Som om inte det räckte har regeringen inte ens bemödat sig om
              att sammanställa de synpunkter som har kommit in via e-postmeddelanden
              eller små noter.
            </seg>
            <seg n="e49bf97a">
              Det som jag inte kan låta bli att kommentera är att inte ett
              enda företag som arbetar med datasäkerhet har tillfrågats. Sammantaget
              är detta helt oacceptabelt.
            </seg>
            <seg n="19eedaf9">
              Redan 2001 sammanställde vi moderater en rapport där vi föreslog
              en arbetsordning som skulle gälla vid antagande av rambeslut.
              Den 17 januari 2002 föreslog regeringen själv och informerade
              riksdagen om att man skulle göra en kartläggning av hur det svenska
              remissförfarandet skulle gå till vid frågor med EU-anknytning.
              Det är snart tre år sedan, fru talman. Enligt uppgift i betänkandet
              ska denna kartläggning nu inledas. Jag måste fråga regeringspartiet
              Socialdemokraterna: När kommer denna kartläggning att bli klar?
              Det är en väldigt viktig demokratisk fråga. Jag hoppas att vi
              kan få svar på den under debattens gång.
            </seg>
            <seg n="5844fcbd">
              Vi moderater ställer oss bakom den gemensamma kampen mot organiserad
              brottslighet och strävan efter ett gemensamt område av frihet
              och säkerhet, om det nu skulle vara någon som tvivlade på den
              inställningen. Däremot är vi övertygade om att kampen inte går
              förlorad om varje enskilt instrument som ska användas i den här
              kampen tas fram med beaktande av alla rättssäkerhetsaspekter och
              genom parlamentarisk insyn.
            </seg>
          </u>
          <note type="speaker" n="72962166">
            Anf. 227 ROLF OLSSON (v):
          </note>
          <u who="Q6027916" xml:id="i-938a8b00f9a61290-0" n="f89be315">
            <seg n="4a5fa86d">
              Fru talman! Jag ska mycket kortfattat redogöra för Vänsterpartiets
              tankar och ställningstaganden i den här frågan när det gäller
              JuU4.
            </seg>
            <seg n="f108cb94">
              Låt mig först konstatera och understryka det grundläggande och
              självklara i att vi måste bekämpa internationell brottslighet
              och terrorism. Det gäller självfallet också på området informationsteknik
              som dessutom är ett sårbart område som vi vet kan utsättas för
              stora störningar med risker för hela samhället och med mycket
              ödesdigra konsekvenser. Det kan handla om spridande av datavirus,
              om så kallade tillgänglighetsattacker med till exempel väldigt
              stora mängder e-post för att allvarligt störa informationssystem.
              Det behövs en förbättrad lagstiftning på det här området, det
              är vi säkert många som anser.
            </seg>
            <seg n="9606f63b">
              Men det finns anledning att inte ha för bråttom och hoppa över
              avgörande led i beslutsfattandet. Det finns all anledning att
              värna rättssäkerhet och transparens. Det finns all anledning att
              reflektera över behovet av långsiktighet och globalt hänsynstagande,
              att fundera noggrant över hur sårbarheten i denna del av infrastrukturen
              kan minskas. Ett remissförfarande som traditionellt ingår i lagstiftningsprocessen
              kan tillföra mycket värdefulla synpunkter och överväganden. Vi
              anser inte att de underhandskontakter som förvisso har skett under
              arbetets gång kan ersätta ett regelrätt remissförfarande.
            </seg>
            <seg n="139b9f15">
              Vi är medvetna om de tidsramar som finns för EU:s beslutsfattande
              kring rambeslut. Dessa utgör försvårande omständigheter när det
              gäller remissförfarandet. De gör det också svårare att lägga fram
              följdlagstiftning i samband med godkännande av rambeslut. Ändå
              är det just detta som Vänsterpartiet menar behövs. Följdlagstiftning
              ska läggas fram i samband med att riksdagen ska ta ställning till
              och godkänna rambeslut.
            </seg>
            <seg n="b857cc09">
              Det är ju den svenska riksdagen som är den lagstiftande församlingen.
              Det är ett till synes självklart konstaterande. Men om vi generellt
              har som praxis att alltid i den svenska riksdagen anta rambeslut
              utan följdlagstiftning förflyttas därmed makten någon annanstans,
              och det är inte acceptabelt.
            </seg>
            <seg n="dd2d2967">
              Fru talman! Mot den bakgrunden anser Vänsterpartiet att propositionen
              ska avslås, och jag yrkar bifall till reservation 1.
            </seg>
          </u>
          <note type="speaker" n="32d76837">
            Anf. 228 JOHAN LINANDER (c):
          </note>
          <u who="Q5952656" xml:id="i-8f826de1788ccf91-1" n="e1e83a20" next="i-d6b966d57c74d641-1">
            <seg n="ccc958be">
              Fru talman! Det känns onekligen som att vi har haft precis samma
              debatt tidigare godkännande av rambeslut utan att vi vet vilka
              konsekvenser det har för vår nationella lagstiftning eftersom
              det inte samtidigt kommer någon följdlagstiftning.
            </seg>
            <seg n="94961a16">
              I propositionen konstaterar regeringen att det torde krävas lagändringar.
              Med det konstaterandet och några ytterligare ord förväntar sig
              regeringen att riksdagen ska känna sig nöjd kanske inte stolt,
              men åtminstone nöjd och godkänna rambeslutet. Så enkelt är det
              inte, och det får inte vara så enkelt att ta ansvar för landets
              lagstiftning.
            </seg>
            <seg n="52bc04c4">
              Den här gången är vi fyra partier Centerpartiet, Moderaterna,
              Vänsterpartiet och Miljöpartiet som protesterar mot regeringens
              behandling av frågan. Det känns onekligen lite ovant att vara
              i samma sällskap som Vänsterpartiet och Miljöpartiet när det gäller
              en fråga som kommer från EU, men vi kan kanske mötas i just den
              här delen.
            </seg>
            <seg n="127180a4">
              Jag tror nog att vi under det här riksdagsåret ska lyckas att
              få ihop en utskotts- och riksdagsmajoritet mot regeringen i någon
              fråga där justitieministern förväntar sig att riksdagen ska godkänna
              ett rambeslut utan följdlagstiftning. Vill Socialdemokraterna
              undvika detta, vilket jag kan tänka mig, är det dags att ta våra
              protester på allvar.
            </seg>
            <seg n="8fe0bfc6">
              Genom en tidigare start på departementen, där följdlagstiftningen
              gärna börjar arbetas fram parallellt med att ett rambeslut tas
              fram, är jag övertygad om att vi kan få fram en följdlagstiftning
              samtidigt som vi behandlar godkännandet av rambeslutet. Kanske
              hoppas regeringen på att den nya konstitutionen snabbt ska antas
              så att det här problemet löser sig självt, men då uppkommer å
              andra sidan problemet hur vi ska förankra lagar och ramlagar i
              riksdagen.
            </seg>
          </u>
          <note n="36160cff">
            Jag vill med detta yrka bifall till reservation 2, punkt 2 angående
            följdlagstiftning i propositioner om godkännande av rambeslut.
          </note>
          <u who="Q5952656" xml:id="i-d6b966d57c74d641-1" n="e1e83a20" prev="i-8f826de1788ccf91-1">
            <seg n="93830850">
              Jag måste givetvis också säga att från Centerpartiets sida är
              vi mycket positiva till ett rambeslut om angrepp mot informationssystem.
              Det får det inte råda någon som helst tvekan om. Spridande av
              datavirus och andra angrepp för att störa och hindra informationssystem
              via dator är ett internationellt problem och vi måste också hitta
              internationella lösningar.
            </seg>
            <seg n="fc542396">
              Rambeslutet om angrepp mot informationssystem är ytterligare
              ett bra exempel på det goda med EU-samarbetet. Genom att våra
              25 länder kommer överens i Bryssel, och ibland i Strasbourg, kan
              vi bli bra mycket mer effektiva än vad vi hade blivit var och
              en för sig. EU har en daglig positiv betydelse för den svenska
              brottsbekämpningen. Och min fråga, som så klart riktar sig till
              Vänsterpartiet och Miljöpartiet, är hur dessa partier menar att
              samarbetet för att förhindra angrepp mot informationssystem skulle
              se ut om vi inte var med i EU.
            </seg>
          </u>
          <note type="speaker" n="9195bc51">
            Anf. 229 LEIF BJÖRNLOD (mp) replik:
          </note>
          <u who="Q5578317" xml:id="i-bc9b538b2120eb47-0" n="bddc97f1">
            <seg n="cbe0a746">
              Fru talman! Tack, Johan Linander, för den passningen. Det är
              onekligen så att problematiken med störningar i informationssystem
              knappast är begränsad till EU:s verksamhetsområde. Det är inte
              så länge sedan som jag fick signaler i datasystemet om en så kallad
              trojansk häst som kom från Nya Zeeland, som ju inte är med i EU.
              Men vi kommer naturligtvis att söka samverkansformer med alla
              stater som har möjlighet att stoppa intrången och störningarna
              i informationssystemen. Att tro att EU-formen är lösningen på
              alla problem i världen är lite begränsat tycker jag.
            </seg>
            <seg n="032f1c28">
              Det är ingen tvekan om att vi från Miljöpartiet precis som alla
              andra drabbas av störningar i infosystemet, och vi har ingenting
              emot att man samverkar för att kunna begränsa dessa, så det är
              inte den saken det handlar om.
            </seg>
            <seg n="e704c289">
              Däremot handlar det om Socialdemokraternas märkvärdiga situation.
              De ska nu tillsammans med Folkpartiet och Kristdemokraterna förmodligen
              trumfa igenom det som står i utskottets förslag i korthet: Vidare
              avstyrker utskottet ett yrkande om att propositionen om godkännande
              av rambeslut i allmänhet också bör innehålla förslag till svensk
              följdlagstiftning.
            </seg>
            <seg n="8ffe95b9">
              Ordet bör tycker jag är ett väldigt mjukt ord. Det ger möjlighet
              till öppningar när tidsbristen är akut och när det är väldigt
              nödvändigt att få igenom en ramlagstiftning, något som ni andra
              sex partier naturligtvis kan få. Men jag tycker att vi bör kunna
              se tydliga konsekvenser av de beslut som fattas i Bryssel här
              i riksdagen. Det är att visa respekt för den valda parlamentariska
              församlingen. Jag tycker att det brister där och att det känns
              som en liten nonchalans när man säger att man avstyrker ett yrkande
              om att propositionen om godkännande av rambeslut i allmänhet också
              bör innehålla förslag till svensk följdlagstiftning. Hade man
              skrivit skall hade jag förstått att man avstyrker, för då blir
              det så kategoriskt.
            </seg>
            <seg n="37e7d495">
              Jag tycker fortfarande att det finns skäl att hävda den reservation
              1 som vi tillsammans med Vänsterpartiet har skrivit, och det gör
              jag härmed.
            </seg>
            <seg n="9c60cfcf">
              Det känns som ett underkännande av den svenska lagstiftningen
              att i efterhand vara tvungen att rätta sig efter rambeslut som
              är fattade i Bryssel av många krafter som inte ens är valda av
              oss. Det känns som en brist i demokratin.
            </seg>
          </u>
          <note type="speaker" n="040078b3">
            Anf. 230 JOHAN LINANDER (c) replik:
          </note>
          <u who="Q5952656" xml:id="i-3b71355ef5325a4e-2" n="e1e83a20">
            <seg n="f5964961">
              Fru talman! Jag ska fatta mig ganska kort.
            </seg>
            <seg n="8125d17c">
              Ibland känns det som att Leif Björnlod och Miljöpartiet lever
              i en väldigt härlig värld, och jag undrar ibland vilken värld
              så att jag också ska få komma dit. Men det är inte riktigt så
              enkelt.
            </seg>
            <seg n="412ae2af">
              Det finns en organisation som Sverige är medlem i som kan ta
              fram beslut som länderna måste följa om just sådana här frågor,
              och det är EU. Där kan vi göra en skillnad i våra 25 länder. Jag
              skulle också önska att FN kunde utvecklas så att vi kunde ta tag
              i viktiga internationella frågor som nästan täcker hela världen,
              men så är det ju inte. Om vi inte gjorde det här i EU, var skulle
              vi då göra det? Hur skulle vi då kunna få fram något som gäller
              åtminstone vår del av världen?
            </seg>
          </u>
          <note type="speaker" n="a1f49223">
            Anf. 231 LEIF BJÖRNLOD (mp) replik:
          </note>
          <u who="Q5578317" xml:id="i-bc9b538b2120eb47-1" n="bddc97f1">
            <seg n="c826d78a">
              Fru talman! Jag håller med om att visst kan 25 stater tillsammans
              göra detta. Det är helt okej. Det skulle gärna kunna få vara 26,
              27 eller 28 stater. Jag tycker att man ska öppna upp för och söka
              en sådan samverkan och inte bara försöka bygga upp Fästning Europa
              och säga att innan det här hade vi det minsann på det här sättet.
            </seg>
            <seg n="4482d7e3">
              Det som jag är rädd för är att man blir lite ensidig och tror
              att EU ska kunna lösa alla problem. Jag tror att det är viktigare
              att vi ser och inser att vi faktiskt befinner oss i en väldigt
              stor internationaliserad värld där teknologin och cybernätet går
              över mycket mer än vad EU kan bestämma.
            </seg>
            <seg n="70a625e3">
              Sedan undrade du var i övrigt vi skulle kunna göra det här om
              inte i EU. Jag råkar faktiskt veta att inom en del databolag,
              hos en del dataoperatörer och många andra operatörer arbetar man
              intensivt med att kunna upptäcka dem som gör de här intrången.
              Det som vi ska göra är själva lagstiftningen och fatta beslut
              om strafflagar. Och är det någon i Sverige som begår de här brotten
              då är det de svenska strafflagarna som ska gälla.
            </seg>
            <seg n="4448b08c">
              Jag tycker att det finns alla möjligheter, och jag tror inte
              att EU har någon unik förmåga att klara det här.
            </seg>
          </u>
          <note type="speaker" n="1513d4d6">
            Anf. 232 JOHAN LINANDER (c) replik:
          </note>
          <u who="Q5952656" xml:id="i-3b71355ef5325a4e-3" n="e1e83a20">
            <seg n="56e4d0e4">
              Fru talman! Det är mycket intressant att Leif Björnlod vill att
              EU ska få fler medlemsstater samtidigt som Sverige ska lämna EU.
            </seg>
          </u>
          <note type="speaker" n="28875991">
            Anf. 233 LEIF BJÖRNLOD (mp) replik:
          </note>
          <u who="Q5578317" xml:id="i-bc9b538b2120eb47-2" n="bddc97f1">
            <seg n="1cfe2315">
              Fru talman! Jag vill bara säga, Johan Linander, att det sade
              jag inte. Det visar att du tydligen bara hör på det ena örat.
              Vad jag sade var att det vore mycket bra om man kunde få flera
              att sluta avtal i den här frågan. Inom många områden gäller det
              att söka precis denna samverkan, och det kan man gärna göra multilateralt.
            </seg>
          </u>
          <note type="speaker" n="210eb5b1">
            Anf. 234 MARGARETA SANDGREN (s):
          </note>
          <u who="unknown" xml:id="i-59f918334e6af313-18" n="578763af">
            <seg n="653694fa">
              Fru talman! Jag ska börja med att yrka bifall till utskottets
              förslag till beslut och avslag på reservationerna.
            </seg>
            <seg n="6a750228">
              I debattens inledning har jag redogjort för betänkandets innehåll.
              Detta rambeslut är ett av flera som ingår i en deklaration om
              bekämpande av terrorism, alltså ett angeläget beslut för att förhindra
              och bekämpa terrorism.
            </seg>
            <seg n="f9e0be6f">
              Det tycks inte råda några delade uppfattningar i själva sakfrågan,
              om man ska tolka reservanterna väl. Och som vi hörde Cecilia Magnusson
              inleda med är det viktigt att vi skyddar våra informationssystem
              i kampen mot terrorismen, vilket flera har instämt i. I reservationen
              välkomnar man en förbättrad lagstiftning när det gäller angrepp
              på informationssystem.
            </seg>
            <seg n="3a89432a">
              Det kan inte vara så svårt att föreställa sig vilka ödesdigra
              konsekvenser det skulle kunna få om ett eller flera angrepp på
              informationssystem runtom i Europa skulle inträffa. Det finns
              en stigande oro och rädsla i världen för händelser av det här
              slaget som måste tas på stort och fullt allvar.
            </seg>
            <seg n="b233d625">
              Ett godkännande av rambeslut handlar faktiskt om att Sverige
              ska godkänna de resultat som ska uppnås genom att straffbelägga
              handlande som utgör olagligt intrång i informationssystem, det
              vill säga det som inleddes med olaglig systemstörning och olaglig
              datastörning, och det gäller också anstiftan, medhjälp och försök.
              Det skulle handla om effektiva, proportionella och avskräckande
              påföljder. Det överlåts åt Sverige att bestämma form och tillvägagångssätt.
            </seg>
            <seg n="276a072a">
              Regeringen har anfört att svensk lagstiftning till övervägande
              del torde motsvara de åtaganden som följer av rambeslutet. Man
              skriver att när det gäller att avbryta eller allvarligt hindra
              ett informationssystems drift och att hindra flödet av datorbehandlingsbara
              uppgifter eller göra sådana uppgifter oåtkomliga krävs lagändringar.
            </seg>
            <seg n="f3cfd1e4">
              Regeringen har i propositionen angivit på vilka områden lagändring
              krävs, där vår nuvarande lagstiftning inte är tillfyllest, men
              har också anfört att utformningen av lagändring kräver noggranna
              överväganden. Ett beredningsunderlag grundat på utförlig och omsorgsfull
              analys av relevanta frågeställningar måste hämtas in. Att invänta
              ett förslag på följdlagstiftning skulle kraftigt försena ett rambeslut
              av det här angelägna slaget. Som vi hörde tidigare tar det faktiskt
              tid innan man tar fram ett underlag som ska remissbehandlas, beredas
              i departementet och sedan komma fram i ett förslag.
            </seg>
            <seg n="71a5f8ad">
              Utskottets majoritet anser att regeringens proposition med det
              här innehållet är ett tillräckligt underlag för att riksdagen
              ska kunna ta ställning till ett godkännande av rambeslutet.
            </seg>
            <seg n="330639df">
              Vad reservanterna nu motsätter sig är inte beslutet i själva
              sakfrågan, som jag inledde med, utan det är själva formen, det
              vill säga man motsätter sig rambeslut utan följdlagstiftning och,
              i en reservation, själva remissförfarandet. Det är de snäva tidsramarna
              för framtagande av rambeslut som är skälet till att det inte finns
              något förslag till ändring av lagstiftningen. Jag ska senare bemöta
              Cecilia Magnusson när det gäller den frågan. Krav på följdlagstiftning
              som kraftigt försenar ett antagande av rambeslut skulle drabba
              övriga medlemsstater. Då är frågan: Är vi beredda att göra det
              i den här viktiga frågan? Tydligen är det så att det för reservanterna
              är en angelägen åtgärd att bromsa och försena.
            </seg>
            <seg n="966c3000">
              Det finns faktiskt inga som helst skäl för regeringen att påskynda
              ett förslag om godkännande av rambeslut om det inte vore för det
              snäva tidsutrymmet. Reservanterna tycks tro att det finns grumliga
              skäl för regeringen när det gäller hanteringen av rambeslut och
              efterföljande lagstiftning.
            </seg>
            <seg n="bb6987e3">
              Sedan kan jag bara instämma. Det finns väl ingen som tycker annat
              än att det vore angeläget, om det var möjligt, i det bästa scenariot,
              att ett förslag till godkännande av rambeslut följdes av en följdlagstiftning.
              Det är väl det bästa tänkbara, liksom att remissförfarandet är
              av det traditionella slaget. Men ibland går det kanske inte att
              göra något åt det här.
            </seg>
            <seg n="7157f380">
              Regeringens hantering av detta med rambeslut har granskats av
              konstitutionsutskottet. Det framgår av betänkandet. Den granskningen
              har inte föranlett något uttalande från konstitutionsutskottet.
              Både när förändringar av regeringsformen på det här området antogs
              och när granskning genomfördes av konstitutionsutskottet har Moderaterna
              och Miljöpartiet reserverat sig och yttrat sig inte några andra
              partier, vilket måste betyda att dessa i de här frågorna ställt
              sig bakom den nuvarande ordningen. Även granskning av följdlagstiftning
              har skett, och inte i heller i de granskade ärendena har man funnit
              brister i underlaget.
            </seg>
            <seg n="eea6a460">
              Som framgår av betänkandet har även justitieutskottet gjort en
              motsvarande granskning omfattande rambeslut och internationella
              konventioner under perioden 95/9601/02. Det har då kunnat konstatera
              efter en jämförelse med senare lagstiftningsärenden att regeringen
              i sina propositioner om rambeslut i allt väsentligt gjort en korrekt
              bedömning. Regeringen har också i denna proposition noggrant gått
              igenom i vilka delar vi redan har en lagstiftning som täcker kraven
              i rambeslutet och också de delar där det behövs lagändringar.
            </seg>
            <seg n="354b8906">
              Så till det som Cecilia Magnusson frågade: Varför har det tagit
              så lång tid? Man beslutade ju redan 2003. Då hade man hunnit med
              allt detta, och man kunde också ha lagt fram en följdlagstiftning.
              Man ställde sig bakom den för att få fram den här propositionen.
              Men det är också så att regeringen så att säga måste titta på
              vad i vår lagstiftning som täcker upp rambeslutets krav. Man måste
              också titta på sådana saker.
            </seg>
            <seg n="877c1db3">
              Sedan är det så, det vet ju alla i den här kammaren och det borde
              också Cecilia Magnusson ha noterat, att vi inte bara har ett rambeslut
              att jobba med. Vi har en mängd rambeslut att jobba med, inte minst
              inom justitieutskottets område. Så det är klart att det är ett
              omfattande arbete som måste utföras. Det är inte så enkelt att
              man bara kan säga: Det borde man ha hunnit med. Det krävs naturligtvis
              en noggrann prövning på alla de här områdena och i alla de frågor
              som det här ärendet handlar om.
            </seg>
          </u>
          <note n="db51b8f3">
            Därmed, fru talman, vill jag yrka bifall till förslaget i betänkandet
            och avslag på reservationerna.
          </note>
          <note type="speaker" n="00f0381e">
            Anf. 235 CECILIA MAGNUSSON (m) replik:
          </note>
          <u who="Q4964936" xml:id="i-a87568fd91e62207-1" n="02aa8c85">
            <seg n="2897c701">
              Fru talman! Jag är tacksam att Margareta Sandgren redogör för
              de utgångspunkter och bevekelsegrunder som Socialdemokraterna
              har även om det för mig, och för flera här i kammaren, är väldigt
              svårt att förstå varför man inte kan komma med ett rambeslut med
              vidhängande följdlagstiftning. För det är viktigt att minnas att
              när vi har fattat det beslut som vi nu står inför att göra är
              riksdagens händer bundna eftersom vi har sagt att det här är bra.
              Sedan kommer det inte att kunna ändras på vilka lagstiftningsändringar
              som än må komma. Det är därför det ur demokratisk synvinkel är
              så viktigt att vi har alla fakta på bordet när vi antar ett rambeslut.
            </seg>
            <seg n="4aa85de7">
              Margareta Sandgren sade att man ibland kan anta ett rambeslut
              utan följdlagstiftning. Men det har ju inte skett i den här kammaren
              att vi har fått följdlagstiftning samtidigt. När ska vi få följdlagstiftning
              samtidigt? Jag kan ta ett exempel från ett annat rambeslut, för
              vi har många rambeslut. Det är det vi antog om narkotika i våras.
              Om vi där hade fått en följdlagstiftning presenterad hade vi i
              dag kunnat förbjuda ingredienser i narkotika, alltså de så kallade
              prekursorerna. Då hade vi haft det i svensk lagstiftning, och
              vi hade kunnat spara många liv.
            </seg>
            <seg n="37b335a2">
              Jag ställde en fråga under mitt anförande, och det gällde den
              här kartläggningen som regeringen aviserade redan 2002. När kommer
              den att bli klar så att vi får ett arbetssätt som vi i riksdagen
              kan acceptera?
            </seg>
          </u>
          <note type="speaker" n="012c09fe">
            Anf. 236 MARGARETA SANDGREN (s) replik:
          </note>
          <u who="unknown" xml:id="i-59f918334e6af313-19" n="578763af">
            <seg n="d4fbe3de">
              Fru talman! Det är klart att vi är bundna av ett rambeslut när
              det gäller att uppnå de resultat som anges i rambeslutet. Men
              det är också så att riksdagen har att ta ställning till den följdlagstiftning
              som finns till detta. Den har naturligtvis riksdagens ledamöter
              och partier möjligheter att påverka i den riktning man vill. Det
              är ju formen som riksdagen beslutar om. Vad vi tar ställning till
              i rambeslutet är de resultat vi ska uppnå.
            </seg>
            <seg n="8b463fc9">
              När har det skett att följdlagstiftning har funnits? Det har
              jag inte gått igenom. Det är väl en kartläggning som departementet
              får göra när man skickar fram rambeslut och hur det ska se ut.
              Det tycker jag naturligtvis att det är angeläget att man tittar
              på. Jag kan inte ange precis till vilket rambeslut det har följt
              följdlagstiftning. Det kanske Cecilia Magnusson kan göra. Eller
              påstår Cecilia Magnusson att det aldrig har funnits med någon
              följdlagstiftning till de rambeslut som vi har godkänt i kammaren?
            </seg>
          </u>
          <note type="speaker" n="ac670c0a">
            Anf. 237 CECILIA MAGNUSSON (m) replik:
          </note>
          <u who="Q4964936" xml:id="i-a87568fd91e62207-2" n="02aa8c85">
            <seg n="ff2dac29">
              Fru talman! Min fråga står fortfarande obesvarad. Den kartläggning
              som regeringen aviserade i propositionen Demokrati för ett nytt
              sekel , som presenterades den 17 januari 2002, sägs nu ska påbörjas
              under 2004. Min fråga var: När kommer denna kartläggning att vara
              klar? För att förenkla för Justitiedepartementet och för Socialdemokraterna
              behöver man inte göra någon kartläggning av hur många rambeslut
              som har kommit med följdlagstiftning, för det finns dokumenterat.
              Men när ska kartläggningen vara klar så att vi får ett arbetssätt
              att jobba efter som vi alla kan ställa upp på?
            </seg>
            <seg n="a0497402">
              Det är faktiskt så att Lagrådet, Advokatsamfundet och många andra
              instanser har haft grava anmärkningar på det arbetssätt som regeringen
              kategoriskt har tillämpat. Och med detta rambeslut och ett rambeslut
              som är på väg upp har regeringen frångått även ett remissförfarande.
            </seg>
            <seg n="33b1bf12">
              Anser Margareta Sandgren och Socialdemokraterna att det är ett
              bra arbetssätt att skicka ut detta till ett visst antal institutioner
              och ge dem tio dagar för att reagera på ett stort lagstiftningsarbete?
              Anser Margareta Sandgren och Socialdemokraterna att det är ett
              bra arbetssätt som gagnar demokrati och rättssäkerhet?
            </seg>
          </u>
          <note type="speaker" n="e8026332">
            Anf. 238 MARGARETA SANDGREN (s) replik:
          </note>
          <u who="unknown" xml:id="i-59f918334e6af313-20" n="578763af">
            <seg n="a6f0de76">
              Fru talman! Jag kan inte ange när denna kartläggning ska vara
              klar; det har jag ingen uppfattning om. Jag hoppas att den ska
              komma snart så att vi kan tillfredsställa Cecilia Magnusson och
              Moderaterna.
            </seg>
            <seg n="4f629db5">
              Det talas om grava anmärkningar från Lagrådet, från Advokatsamfundet
              och från flera andra instanser. Det är naturligtvis inte lyckligt
              om man har för kort tid att ta ställning till de förslag som finns.
              Det tycker inte jag heller. Jag önskar faktiskt att man hade mer
              tid för det. Det gäller även i många andra sammanhang.
            </seg>
            <seg n="73747ef5">
              Men konstitutionsutskottet har faktiskt granskat detta vid några
              tillfällen, ställt sig bakom det och inte haft några synpunkter
              på det och inte gjort några uttalanden som handlar om kritik mot
              regeringens sätt att hantera dessa frågor. Man kan när det gäller
              antagande av rambeslut acceptera snäva tidsramar när det är tidsbrist.
              Man har faktiskt godkänt det hanteringssätt som regeringen har
              i dessa frågor.
            </seg>
            <seg n="1389bc3f">
              Precis som jag sade tidigare skulle vi naturligtvis vara glada
              om vi fick den här följdlagstiftningen.
            </seg>
            <seg n="6586e05a">
              Det intressanta är faktiskt att Moderaterna nu inte bryr sig
              om det angelägna i att ta fram detta rambeslut för att bekämpa
              terrorismen. Ni väljer att vara principfasta, annars kommer ni
              inte att godkänna detta. Men ni väljer att avstå från att ha ett
              bra verktyg i kampen mot terrorismen. Det är tydligt.
            </seg>
          </u>
          <note type="speaker" n="bad8b0ce">
            Anf. 239 ROLF OLSSON (v) replik:
          </note>
          <u who="Q6027916" xml:id="i-938a8b00f9a61290-1" n="f89be315">
            <seg n="bda35a1c">
              Fru talman! Jag konstaterar att dessa blockgränser har spruckit
              upp på ömse sidor om den här gränsen för den glada tunnan. Det
              är lite olika nya ställningstaganden även från det hållet.
            </seg>
            <seg n="81fda0c5">
              Detta är en principiell fråga, och det är en viktig diskussion
              att föra, tycker jag. Vi står för vår principiella kritik av att
              detta rambeslut inte åtföljs av en följdlagstiftning. Den enda
              rimliga ståndpunkten som vi kan inta när det gäller detta är att
              vi föreslår ett avslag på propositionen.
            </seg>
            <seg n="ce16edd1">
              Jag vill ställa en principiell fråga till Margareta Sandgren
              om detta ställningstagande. Är socialdemokratin bekymrad över
              att man gång på gång hoppar över principen om följdlagstiftning?
              Är det en viktig principiell diskussion att föra, eller är den
              så att säga avförd från dagordningen? Om detta nu är viktigt,
              är det någonting som Margareta Sandgren och socialdemokratin arbetar
              för att förändra framöver? Det är lite viktigt för den fortsatta
              diskussionen kring rambeslut.
            </seg>
          </u>
          <note type="speaker" n="2384c7c9">
            Anf. 240 MARGARETA SANDGREN (s) replik:
          </note>
          <u who="unknown" xml:id="i-59f918334e6af313-21" n="578763af">
            <seg n="80220cb0">
              Fru talman! Det finns naturligtvis ingen princip om att man kan
              strunta i detta. Naturligtvis är vi lika angelägna om att få fram
              en följdlagstiftning i samband med antagandet av ett rambeslut
              om det var möjligt. Däremot tycker vi att regeringen i de rambeslut
              som inte har åtföljts av förslag till lagstiftning ändå beskriver
              väldigt noggrant vad som krävs. Och det visar sig också senare
              att detta också har följts ganska noggrant och att det inte finns
              några brister i de underlag som finns i den senare följdlagstiftningen.
            </seg>
            <seg n="cbe224b4">
              Nej, det är ingen princip. Vi är naturligtvis angelägna om att
              det ska komma en följdlagstiftning. Men vi är inte beredda att
              bromsa och försena angelägna åtgärder inom det europeiska samarbetet
              om vi inte tycker att det krävs. Det handlar ju inte bara om Sverige.
              Det handlar om andra länder som deltar i detta arbete.
            </seg>
            <seg n="51de6f7f">
              Det finns inga grumliga skäl för regeringen att säga att man
              struntar i detta. Det är klart att man arbetar för att få med
              en följdlagstiftning. Det finns inga grumliga skäl till att man
              skulle avstå från det.
            </seg>
          </u>
          <note type="speaker" n="f83b08a3">
            Anf. 241 ROLF OLSSON (v) replik:
          </note>
          <u who="Q6027916" xml:id="i-938a8b00f9a61290-2" n="f89be315">
            <seg n="f27076b4">
              Fru talman! Jag har aldrig använt orden grumliga skäl. Det måste
              vara någon annan som Margareta Sandgren åsyftar med detta uttryck.
              Jag kan klart läsa mig till vad som står i betänkandet. Det står:
              Det har emellertid visat sig att det sällan finns tid till ett
              sådant förfarande inom de tidsramar som gäller för EU:s antagande
              av rambeslut.
            </seg>
            <seg n="347c451f">
              Det är ett skäl som anges i betänkandet för att man inte har
              följdlagstiftning. Det är tydligt och klart, men det är ett skäl
              som jag blir bekymrad över. Och jag vill veta om Margareta Sandgren
              också är bekymrad över detta. Jag kan ge besked i fråga om den
              diskussion som fördes tidigare.
            </seg>
            <seg n="b4ed0448">
              Förra året handlade det om tre rambeslut som jag säkert känner
              till. De gällde sexuellt utnyttjande av barn och barnpornografi,
              det gällde verkställighet av bötesstraff, och det gällde olaglig
              narkotikahandel. Och det fanns inte följdlagstiftning i fråga
              om något av dem. Det tycks vara ett mönster som upprepas gång
              på gång.
            </seg>
            <seg n="9e8775e1">
              Jag vill med detta uppmana eller vädja till Margareta Sandgren
              att inom sitt parti föra denna diskussion aktivt, alltså om möjligheterna
              till följdlagstiftning där det så att säga ändå finns en viss
              möjlighet att ha tid till det. Annars förvandlas ju den svenska
              riksdagen, den lagstiftande församlingen, till ett transportkompani
              för EU, och det tycker jag är en högst olycklig utveckling som
              jag tycker att vi gemensamt ska försöka förhindra.
            </seg>
          </u>
          <note type="speaker" n="86d5769a">
            Anf. 242 MARGARETA SANDGREN (s) replik:
          </note>
          <u who="unknown" xml:id="i-59f918334e6af313-22" n="578763af">
            <seg n="72a59616">
              Fru talman! Självklart för vi diskussionen att vi gärna ser att
              det finns en följdlagstiftning i samband med att vi antar ett
              rambeslut. Men det är inte riktigt Sverige självt som styr över
              den frågan, utan diskussionen om att rambeslut ska antas inom
              denna snäva tidsram måste föras på europeisk nivå. Det är klart
              att vi arbetar med och diskuterar den frågan hela tiden. Men vi
              tycker ändå att vi har fått den granskning som behövs av denna
              hantering. Och hittills har det inte funnits något uttalande om
              att regeringen har misskött denna hantering.
            </seg>
            <seg n="1b00295b">
              Men ibland kan det skymta fram lite grumliga skäl. Man misstänker
              regeringen för att inte vilja göra det bästa möjliga för att riksdagen
              ska kunna ha det bästa möjliga underlaget för ett godkännande.
              Men vi tycker inte att vi vill bromsa de angelägna beslut som
              måste tas för gemensamma åtgärder inom EU.
            </seg>
          </u>
          <note n="0aa555f0">
            Överläggningen var härmed avslutad.
          </note>
          <note n="e0910320">
            11 § Immunitet och privilegier för Athena
          </note>
          <note n="7f50c462">
            Föredrogs
          </note>
          <note type="speaker" n="5b2174b4">
            Anf. 243 YILMAZ KERIMO (s):
          </note>
          <note n="3c486bc1">
            Fru talman! I detta betänkande behandlar utskottet regeringens
            proposition om immunitet och privilegier för Athena samt två följdmotioner
            som väckts med anledning av propositionen.
          </note>
          <note n="1a29a5f9">
            I propositionen föreslås att riksdagen godkänner ett beslut av
            företrädare för regeringarna i EU om privilegier och immunitet
            för Athena. Vidare föreslås att riksdagen antar en ändring i lagen
            om immunitet och privilegier i vissa fall.
          </note>
          <note n="cb84317f">
            Utskottet tillstyrker regeringens förslag samt avstyrker motionerna.
            Lagändringen föreslås träda i kraft den dag regeringen bestämmer.
            I ärendet finns ett särskilt yttrande från Vänsterpartiet.
          </note>
          <u who="Q3055894" xml:id="i-409da03fcac572d1-0" n="fc92fa6f">
            <seg n="16c3db3e">
              Fru talman! Med denna korta inledning överlämnar jag ärendet
              till debattörerna.
            </seg>
          </u>
          <note type="speaker" n="931ccf9b">
            Anf. 244 SUSANNE EBERSTEIN (s):
          </note>
          <u who="Q3370127" xml:id="i-a82d1a05d9bc80d2-1" n="cea35149">
            <seg n="a6bec1f3">
              Fru talman! Flera svåra konflikter på Balkan under 90-talet gjorde
              att EU såg det som nödvändigt att bygga upp en egen förmåga för
              att genomföra krishanteringsoperationer i länder och regioner
              utanför EU. Det kan till exempel gälla humanitära insatser och
              fredsframtvingande operationer. Dessa operationer kan genomföras
              både med civila och militära medel. Det är medlemsländerna som
              på frivillig basis ställer civila och militära resurser till EU:s
              förfogande.
            </seg>
            <seg n="6d8ef31c">
              Besluten att inleda en operation tas med enhällighet. EU har
              haft full kapacitet att genomföra krishanteringsuppdrag sedan
              2003. EU har bland annat genomfört operationer i Kongo och på
              Balkan.
            </seg>
            <seg n="c82241e6">
              EU har alltså en kapacitet för att utföra krishanteringsoperationer
              i länder utanför EU. De typer av operationer som EU kan genomföra
              räknas upp i artikel 17 i EU-fördraget. Dessa kallas för Petersbergsupgifterna
              och är
            </seg>
            <seg n="2262361e">
              För att kunna genomföra dessa uppdrag måste EU ha tillgång till
              både civila och militära resurser. En krishanteringsstyrka ska
              kunna operera självständigt och därför ha tillgång till bland
              annat stridsledning, logistik och underhåll samt vid behov sjö-
              och flygstridskrafter. På det civila området ska EU bland annat
              kunna bidra med att sätta upp och utbilda polisstyrkor och andra
              resurser som behövs för att lag och ordning ska kunna upprätthållas.
              EU måste också ha en organisatorisk kapacitet att leda en eller
              flera operationer.
            </seg>
            <seg n="7b32b08a">
              EU kan utföra en krishanterinsgoperation på eget initiativ eller
              på uppdrag av internationella organisationer som exempelvis FN.
              EU erkänner att det är FN som har det främsta ansvaret för internationell
              fred och säkerhet och fastslår att krishanteringen ska utföras
              i enlighet med principerna i FN-stadgan och OSSE:s stadga för
              säkerhet i Europa.
            </seg>
            <seg n="3bba6479">
              Dagens betänkande rör inte bildandet av organisationen Athena,
              utan det rör immunitet och privilegier för dem som arbetar med
              krishanteringsoperationerna, det vill säga att handlingar och
              deltagare fritt kan röra sig mellan länderna samma immunitet som
              till exempel diplomater har. Det är ett viktigt beslut för att
              Athena ska kunna fullgöra sina uppgifter.
            </seg>
          </u>
          <note n="4b8d8064">
            Jag yrkar bifall till utskottets förslag i betänkande JuU9.
          </note>
          <note type="speaker" n="d6fa4aad">
            Anf. 245 LEIF BJÖRNLOD (mp):
          </note>
          <note n="a3294d40">
            Fru talman! Jag börjar med att yrka bifall till motionerna Ju8
            och Ju9.
          </note>
          <u who="Q5578317" xml:id="i-a07b37436326a749-0" n="bddc97f1">
            <seg n="01901cfa">
              Detta ser vi från Miljöpartiet som ytterligare ett steg och som
              det som egentligen berördes i föregående diskussion. Det gäller
              då hur man betraktar saken: Hoppas vi når resultat, så struntar
              vi i både den öppenheten och de demokratiska processer som är
              dessförinnan.
            </seg>
            <seg n="1ae116bb">
              Man har så himla bråttom. Det är detta som visar på den dåliga
              respekten för Sveriges valda ombud. Det tycker jag känns störande.
            </seg>
            <seg n="9ffb32e0">
              Jag är väl införstådd med att EU har de här befogenheterna. Miljöpartiet
              har också accepterat att vi i Sverige har kunnat ställa upp i
              en del av de konfliktlösningar som vi har blivit tillfrågade om.
              Givetvis tycker jag att vi har skäl att ta ett delansvar i de
              här verksamheterna. I mitt parti är det främsta att det helst
              ska finnas ett FN-mandat. I det fallet ställer vi beredvilligt
              upp.
            </seg>
            <seg n="e8ca02f5">
              Men det är inte de sakerna som vi i första hand har vänt oss
              mot.
            </seg>
            <seg n="039fa37b">
              Athenas arkiv ska vara okränkbara.
            </seg>
            <seg n="6b659602">
              Vad betyder det? Finns det möjlighet att efteråt kunna titta
              efter? Kan vi se och genomlysa hur det förhåller sig? Det är ju
              fråga om viktiga skeenden, händelser och politiska ställningstaganden
              när man arbetar med så viktiga frågeställningar, konfliktlösningar
              och även fredsframtvingande åtgärder. Det är väldigt viktigt att
              det ska kunna finnas en möjlighet till demokratisk kontroll och
              en öppenhet för att kunna ha insyn.
            </seg>
            <seg n="75d4b2ed">
              Egendom, medel och tillgångar som tillhör Athena eller som på
              medlemsstaternas vägnar förvaltas av Athena skall, var de än finns
              på medlemmarnas territorium och vem som än förfogar över dem,
              vara immuna mot genomsökning, beslag, rekvisition, konfiskation
              eller varje annan form av administrativ eller juridisk tvångsåtgärd.
            </seg>
            <seg n="b4e8a51b">
              Jag är lite för mycket civilist så jag förstår inte detta. Men
              det är kanske så att de som sysslar med diplomatisk verksamhet
              och sådana här verksamheter alltid har total immunitet i förhållande
              till allt de gör. Inte heller får man gå tillbaka och granska.
              Det sker en viss granskning genom de revisorer som är tillsatta,
              men jag tycker inte att det känns tillfredsställande. Därför skulle
              jag ha velat ha andra skrivningar.
            </seg>
            <seg n="1b3ff565">
              Väl medveten om att lilla Sverige inte har så stora möjligheter
              att förändra EU:s inriktningar i alla avseenden tycker jag att
              det ändå finns skäl för oss att lyfta fram krav på öppenhet, insyn
              och demokratisk kontroll. Det där tycker jag urholkas i det här
              fallet. Därför yrkar jag, som sagt, bifall till motionerna Ju8
              och Ju9.
            </seg>
          </u>
          <note n="755b6a44">
            I artikel 2 står det:
          </note>
          <note n="090bcff2">
            I artikel 1 står det:
          </note>
          <note type="speaker" n="e984d5db">
            Anf. 246 SUSANNE EBERSTEIN (s) replik:
          </note>
          <u who="Q3370127" xml:id="i-a82d1a05d9bc80d2-2" n="cea35149">
            <seg n="e1c3e7a7">
              Fru talman! Efter vad jag förstår av Leif Björnlods inlägg ogillar
              Miljöpartiet rent allmänt listan över de 68 olika organ som har
              de här privilegierna och den här immuniteten. Är det på det sättet?
            </seg>
          </u>
          <note type="speaker" n="0053f194">
            Anf. 247 LEIF BJÖRNLOD (mp) replik:
          </note>
          <u who="Q5578317" xml:id="i-bc9b538b2120eb47-3" n="bddc97f1">
            <seg n="4bd35e3e">
              Fru talman! Jag har inte granskat dem i detalj men kan i alla
              fall säga att jag ogillar att tillföra ytterligare ett EU-organ
              på listan. Jag kan alltså inte säga vad som är kutym eller inte,
              som jag tidigare nämnt.
            </seg>
          </u>
          <note type="speaker" n="76f7b34f">
            Anf. 248 SUSANNE EBERSTEIN (s) replik:
          </note>
          <u who="Q3370127" xml:id="i-a82d1a05d9bc80d2-3" n="cea35149">
            <seg n="c20dad3d">
              Fru talman! På den här listan finns Internationella domstolen,
              FN, Europarådet, OECD, Asiatiska utvecklingsbanken, Afrikanska
              utvecklingsfonden, Europeiska centret för medellånga väderprognoser,
              Eftadomstolen, Internationella havsrättsdomstolen med flera internationella
              organ.
            </seg>
            <seg n="f5fd5a6d">
              Detta möjliggör för de här organen att arbeta fritt eftersom
              de kan förflytta handlingar med hjälp av kurirpost. Man kan också
              förflytta personer utan att begära visum och sådana saker i och
              med att de har förts upp på den här listan.
            </seg>
            <seg n="7a3f7398">
              Det handlar alltså i och för sig inte om arbetssättet utan om
              möjligheten att förflytta sig över gränser i det internationella
              arbete som finns. Det här är mycket gammalt och går långt tillbaka
              när det gäller diplomater.
            </seg>
            <seg n="1b1ae610">
              Menas med detta att Miljöpartiet i fortsättningen kommer att
              lägga fram motioner om att vi ska ta bort den här listan?
            </seg>
          </u>
          <note type="speaker" n="fb3365e1">
            Anf. 249 LEIF BJÖRNLOD (mp) replik:
          </note>
          <u who="Q5578317" xml:id="i-bc9b538b2120eb47-4" n="bddc97f1">
            <seg n="462a5a68">
              Fru talman! Nej, så är det givetvis inte, utan vad det handlar
              om är att vi tillför ytterligare en organisation som ska vara
              gemensam men som vi sedan inte kan genomlysa och ha insyn i eftersom
              allting ska vara okränkbart.
            </seg>
            <seg n="2d98e18e">
              Jag är fullkomligt medveten om de privilegier som diplomatkåren
              haft under en mycket lång tid. Det har gällt, och det måste vi
              givetvis ha. Men från svensk sida har vi trots allt en viss möjlighet
              att ha tummen i ögat även på våra diplomater när de kommer hem.
            </seg>
          </u>
          <note n="0aa555f0">
            Överläggningen var härmed avslutad.
          </note>
          <note n="dbb799b8">
            12 § Anpassningar med anledning av en ny statlig myndighet för
            socialförsäkringens administration
          </note>
          <note n="7f50c462">
            Föredrogs
          </note>
          <note type="speaker" n="73847abb">
            Anf. 250 ANNA LILLIEHÖÖK (m):
          </note>
          <u who="Q4767227" xml:id="i-9958e38ed194ab3c-6" n="7c259ed4">
            <seg n="c10f47f0">
              Fru talman! Det här är verkligen en bemärkelsedag. I fem års
              tid har vi från oppositionen efterfrågat åtgärder från regeringen
              för att försöka vända den katastrofala utvecklingen av sjukskrivningar
              och förtidspensioneringar. I dag har vi plötsligt två förslag
              på riksdagens bord.
            </seg>
            <seg n="55f72676">
              Vi har nu kommit fram till det andra av regeringens förslag för
              dagen ett förslag för att minska sjukfrånvaron och som innebär
              en omorganiserad försäkringskassa. Det här är egentligen en följdlagstiftning
              men är en del av det beslutet.
            </seg>
            <seg n="55d8acd9">
              Det första ärendet diskuterade vi i morse. Det innebär att arbetsgivare
              ska betala 15 % av kostnaderna och att de förväntas agera grindvakt
              mot sjukskrivningar utan att egentligen få några medel till sitt
              förfogande.
            </seg>
            <seg n="7e1a4ac9">
              Socialdemokraterna och stödpartierna förefaller tänka sig att
              sjukskrivningarna ska klämmas åt utan att regeringen ska behöva
              fatta några obekväma beslut. Samma sak tycks gälla i det här ärendet.
              Försäkringskassan ska omorganiseras för att agera grindvakt men
              utan att ges några medel för att uppnå detta.
            </seg>
            <seg n="b021ea4c">
              Att bara omorganisera försäkringskassan räcker inte för att minska
              sjukfrånvaron. Det behövs också klarare och stramare regler för
              sjukskrivning. Det framgår klart när vi får läsa om hur alltfler
              blir sjuksskrivna för trötthet och för konflikter på arbetet och
              allmänna problem.
            </seg>
            <seg n="37bbdfcd">
              De borgerliga partierna begär i sin reservation en genomgång
              och en översyn av hur sjukdomsbegreppet tillämpas.
            </seg>
            <seg n="22cca11d">
              Ett led i samma icke-beslutsstrategi tycks vara när Riksförsäkringsverkets
              generaldirektör skickas fram för att uppmana allmänheten till
              skärpning. Men allmänheten kan inte på egen hand tolka reglerna
              när varken läkare eller försäkringskassa mäktar med.
            </seg>
            <seg n="d611a73a">
              Otydliga regler bidrar till onödiga och för långa sjukskrivningar,
              som nu allt oftare slutar i förtidspensionering.
            </seg>
            <seg n="b8308af0">
              Vi moderater efterfrågar därför en kodifiering av sjukskrivningspraxis
              som ökar begripligheten för både den sjukskrivne, läkaren och
              försäkringskassan. Vi menar att sjukskrivning som en del av en
              sjukvårdande behandling bör skiljas ut så att försäkringskassan
              kan medverka till en snabb medicinsk behandling och kortare sjukskrivning.
              Metodiken att bedöma oklara diagnoser behöver utvecklas i enlighet
              till exempel med arbetssättet i de bedömningsteam som finns på
              några håll i landet, exempelvis i Finspång.
            </seg>
            <seg n="68f84ee3">
              Vi efterfrågar en hanteringspraxis när det gäller deltidssjukskrivning.
              Vi ser positivt på deltidssjukskrivning, men det har visat sig
              att deltidssjukskrivningar har tenderat att bli långvariga och
              ibland till och med förhindrat en mer radikal förändring av arbetssituationen
              när detta är vad den sjukskrivne behöver.
            </seg>
            <seg n="74c43150">
              Det visar sig att det inte går att ändra praxis utan att ändra
              lagen om allmän försäkring. Vi anser det helt nödvändigt att få
              tydligare tillämpningsregler för att man ska kunna ge försäkringskassan
              de medel och redskap den behöver för att bidra till en minskning
              av sjukfrånvaron.
            </seg>
            <seg n="9f1063a9">
              Fortfarande har försäkringskassorna svårt att hinna med mycket
              mer än utbetalningar och förtidspensioneringar. Det visar sig
              till exempel när det gäller att genomföra avstämningsmöten, som
              beslöts för mer än ett år sedan, att de flesta försäkringskassor
              fortfarande inte klarar av detta. En undersökning i vintras bland
              arbetsgivare visade att 70 % av arbetsgivarna hade haft svårt
              att nå kontakt med försäkringskassan.
            </seg>
            <seg n="db741626">
              Allt detta riskerar att leda till ytterligare onödiga sjukskrivningar
              och för långa sjukskrivningar. Redan efter två tre månaders sjukskrivning
              minskar sannolikheten drastiskt för en att någonsin komma tillbaka
              till arbetet.
            </seg>
            <seg n="194287ca">
              Det gäller därför att vinna tid i försäkringskassans arbete.
              Det är bråttom. Ett par veckor har ofta redan gått när försäkringskassan
              kommer i kontakt med ett ärende. Försäkringskassan behöver redskap
              och medel för att kunna ge skyndsam rehabilitering och stöd så
              att sjukskrivna så snart som det någonsin är möjligt kan komma
              tillbaka till arbete. Det är dags att få konkreta förslag till
              åtgärder på dagordningen. Det är denna utmaning vi vill möta när
              vi tillsammans med de övriga borgerliga partierna efterfrågar
              att regelverket ska förtydligas.
            </seg>
            <seg n="fc604c92">
              Med detta, fru talman, yrkar jag bifall till den gemensamma borgerliga
              reservationen.
            </seg>
          </u>
          <note type="speaker" n="c41cc06b">
            Anf. 251 LINNÉA DARELL (fp):
          </note>
          <u who="Q4944235" xml:id="i-00ee15ef1fb1a6b4-7" n="7de49ef2">
            <seg n="a5eab1de">
              Fru talman! Låt mig börja med att yrka bifall till reservationen
              i betänkandet. Jag ska återkomma med kommentarer till den.
            </seg>
            <seg n="8043ae1a">
              I betänkandet finns också ett särskilt yttrande. Detta yttrande
              föranleds av vår uppfattning i Folkpartiet att problemen i sjukförsäkringen
              inte har föranletts av försäkringskassornas regionala organisation.
              Mycket kritik har under åren riktats, och riktas fortfarande,
              mot försäkringskassorna från arbetsgivare och enskilda. En del
              av kritiken är befogad och ska också riktas mot handläggare och
              lokal och regional ledning. Men andra delar av kritiken bör riktas
              mot den ytterst ansvariga, nämligen den socialdemokratiska regeringen,
              som under lång tid efter det att sjukskrivningsproblematiken blev
              uppenbar förvägrade kassorna både effektiva verktyg och tillräckliga
              resurser för att möta de skenande sjuktalen.
            </seg>
            <seg n="87bf4c8e">
              Det finns vinster och förluster med alla typer av organisationer.
              Jag är inte så övertygad om att den centraliseringsdebatt som
              nu förs på olika områden i samhället bringar lösningen på alla
              problem. Det finns egentligen inga belägg för att utrymme för
              lokala lösningar nära medborgare är fel.
            </seg>
            <seg n="ca14c847">
              När det gäller försäkringskassorna blir det nu något slags blandform
              med avlövade lokala styrelser, som i fortsättningen ska kallas
              försäkringsdelegationer. Häromdagen fick jag tillgång till broschyren
              Förtroendevald i försäkringskassan . Det nya är tydligen att myndigheten
              ska föreskriva hur politiskt valda ska utföra sitt uppdrag. Jag
              ger ett exempel ur broschyren: Som ledamot ska du i första hand
              representera medborgarna, det vill säga att din partipolitiska
              tillhörighet kommer först i andra hand.
            </seg>
            <seg n="e52566ed">
              Fru talman! En politiskt förtroendevald representerar väl alltid
              medborgarna. Det är av dem vi är valda, även om det i en del fall
              är indirekt. Eller har socialdemokrater någon annan utgångspunkt
              för sitt uppdrag? Att en myndighet i anvisningar talar om för
              politiskt valda att den partipolitiska tillhörigheten kommer i
              andra hand anser jag kränkande. Vad är då vitsen med att ha företrädare
              för olika partier om alla ska präglas av samma värderingar?
            </seg>
            <seg n="b5927e41">
              Utan pekpinnar från en myndighet brukar förtroendevalda begripa
              att det finns ett värde i att kompromissa sig samman när det är
              bra för verksamhet och medborgare. Men det kan aldrig vara förutsättningen
              för ett politiskt uppdrag att den enskilde förtroendevalde inte
              i uppdraget får använda sina värderingar som grund för beslut
              eller andra insatser.
            </seg>
            <seg n="3d6ffd68">
              Fru talman! Så till reservationen i det nu aktuella betänkandet.
              Kammaren har under förmiddagen haft en debatt om ett annat regeringsförslag
              som påstås leda till minskad sjukfrånvaro. Det nu aktuella betänkandet
              handlar däremot om omorganisationen av försäkringskassan. Det
              vi från allianspartierna vill rikta uppmärksamhet på med denna
              reservation är att det också behövs andra förändringar. Vi menar
              att det behövs stramare och klarare regler för sjukskrivningar,
              bättre rehabilitering, nationell vårdgaranti, finansiell samordning
              värd namnet och en fungerande arbetsmarknad för dem som behöver
              byta jobb.
            </seg>
            <seg n="643a18b6">
              Det finns läkare som menar att lagstiftningen inte ger vägledning
              vad gäller sjukdomsbegreppet i samband med sjukskrivning. Vi vet
              att det har skett en successiv vidgning under 90-talet. Vårt krav
              är att regeringen gör en kartläggning av effekterna av denna förändring
              och återkommer till riksdagen med redovisning av resultat och
              förslag till förändringar i syfte att tydliggöra sjukförsäkringens
              regelverk.
            </seg>
          </u>
          <note type="speaker" n="e7ead315">
            Anf. 252 KENNETH LANTZ (kd):
          </note>
          <u who="Q5935536" xml:id="i-1d309b5f38d1fcfd-0" n="ff86148c" next="i-a8ef42d2a132146a-0">
            <seg n="6e9391d2">
              Fru talman! Kristdemokraternas reservation tillsammans med de
              övriga borgerliga partierna är endast en av flera aktiviteter
              i syfte att återta makten 2006. Dagens debatt med anledning av
              SfU:s betänkande SfU4 visar på en gemensam oro från reservanterna
              för regeringens vaga förhoppning om att en omorganisation med
              automatik ska leda till lägre sjuktal och minskad ohälsa.
            </seg>
          </u>
          <note n="cb7dfe44">
            Jag yrkar, fru talman, bifall till reservationen under punkt
            3.
          </note>
          <u who="Q5935536" xml:id="i-a8ef42d2a132146a-0" n="ff86148c" prev="i-1d309b5f38d1fcfd-0">
            <seg n="54a25e3e">
              Socialförsäkringarna har ett stort värde i vår gemensamma välfärd
              men har, som säkert bekant är, drabbats av ett och annat problem
              under de senaste tio åren. En ständigt växande ohälsa gör kännbara
              intryck i en så pass omfattande socialförsäkring som vi har i
              Sverige. Regeringen bör i enlighet med reservanternas oro snarast
              kartlägga effekterna av de för oss alla väl kända förändringarna
              av sjukdomsbegreppet bland medborgarna eller försäkrade, vilket
              begrepp vi nu ska använda.
            </seg>
            <seg n="f61f98b3">
              Den 1 januari 2005 vaknar vi till ett nytt år och denna gång
              också till en ny administration för socialförsäkringen i Sverige.
              Regeringen ger svenska folket ett nyårslöfte som oroar mig en
              aning. Nyårslöften kan vara nyttiga. Men om de inte sätter spår
              i den eventuellt nyfallna snön är det inget värt. Det hjälper
              inte att regeringens ministrar ger nyårslöften om att ohälsan
              faktiskt ska minska.
            </seg>
            <seg n="a539ee4a">
              Utskottets majoritet skriver: Förutsättningarna för styrning
              och ledning av verksamheten blir tydligare och bättre, vilket
              även är till gagn för de försäkrade, t.ex. i samband med insatser
              för att minska sjukfrånvaron.
            </seg>
            <seg n="5c4e00d0">
              Det skulle vara väldigt intressant att i denna debatt få ett
              klarläggande från Kurt Kvarnström om på vilket sätt försäkringskassan
              just den 1 januari 2005 helt plötsligt ska vara mer effektiv och
              därmed kunna minska ohälsan. Vilka resurser är det som fram tills
              i dag inte har använts på ett bra sätt av försäkringskassans personal?
            </seg>
            <seg n="93fe362b">
              Dagens väntetider och osäkerhet bland försäkrade medborgare i
              Sverige har inte påtagligt minskat, även om enskilda kassor i
              dag visar på tydliga framgångar. Men dessa förbättringar kan knappast
              ha att göra med regelförändringar utan snarare med kunnig och
              effektivare personal.
            </seg>
            <seg n="1c1f684f">
              Fru talman! Jag vill ställa en fråga: På vilket sätt kommer den
              nya försäkringskassans resurser att användas så pass mycket bättre
              och effektivare att det blir mätbara förbättringar efter årsskiftet?
            </seg>
            <seg n="ad0b5d80">
              Försäkringsdelegationen, som ska finnas i varje försäkringskassas
              verksamhet i respektive län, är en ny inrättning. Den gamla beslutande
              styrelsen försvinner och ersätts av en försäkringsdelegation.
              Försäkringsdelegationen kommer att få några begränsade uppgifter.
            </seg>
            <seg n="620120f8">
              En annan uppgift som delegationen kommer att tilldelas är bevakning
              av att verksamheten i länet bedrivs på ett effektivt sätt och
              med god service till allmänheten.
            </seg>
            <seg n="f08e0744">
              Fru talman! Jag skulle än en gång vilja fråga Kurt Kvarnström
              vilken befogenhet försäkringsdelegationen kommer att tilldelas
              med anledning av sina förslag och synpunkter till regeringen.
              Min fråga gäller vilka sanktioner eller påtryckningar som delegationen
              ska tilldelas med anledning av kritik eller synpunkter man för
              fram på den verksamhet kassan bedriver.
            </seg>
            <seg n="aa75194f">
              Man kan ju fundera över hur det kommer att kännas för en ledamot
              i en försäkringsdelegation när denne förelägger regeringen synpunkter
              i den årliga utvärderingen om ingen kommer att kunna göra några
              påtryckningar. Dessutom ska delegationen bevaka att verksamheten
              bedrivs på ett effektivt sätt med god service. Visst låter detta
              bra och faktiskt ganska självklart. Men om nu något fallerar,
              vilket det mycket väl kan göra, vad kan delegationen göra? Vilken
              makt kommer den att tilldelas? Regeringen uppmanar försäkringsdelegationerna
              att inkomma med synpunkter. Men hur känns det att inte äga beslutsmakten
              över den verksamhet man är satt att kontrollera? Jag frågar mig
              också: Är detta en vanlig företeelse inom den nuvarande regeringen?
            </seg>
            <seg n="0e0ce978">
              Fru talman! Jag vill klarlägga mina frågor:
            </seg>
            <seg n="64bd431f">
              Hur kommer den nya försäkringskassans administration att påverka
              och sänka ohälsan i Sverige? Vilken möjlighet har försäkringsdelegationen
              att få gehör för sin av regeringen tilldelade uppgift att kontrollera
              försäkringskassans verksamhet?
            </seg>
          </u>
          <note type="speaker" n="f8512690">
            Anf. 253 BIRGITTA CARLSSON (c):
          </note>
          <u who="Q4916292" xml:id="i-703c783c27be2142-7" n="2ce7be18">
            <seg n="a7f4a56e">
              Fru talman! Jag vill börja mitt anförande med att yrka bifall
              till reservationen i betänkandet.
            </seg>
            <seg n="58edb232">
              I våras togs beslutet här i riksdagen att förstatliga försäkringskassorna.
              Då fick vi se ett lysande exempel på att när regeringen vill förändra
              inom en verksamhet kan det gå väldigt fort. Då kan man tala om
              att regeringen visade prov på handlingskraft. Det var inte fråga
              om långbänk, i motsats till många andra ärenden i vårt utskott.
            </seg>
            <seg n="79de924f">
              Centerpartiet delade regeringens analys när det gällde behovet
              av bättre effektivitet och mer likformiga bedömningar inom försäkringskassorna.
              Men det som förvånar är att det finns en övertro på att man med
              en organisationsförändring kommer att påskynda ett förändringsarbete
              som redan är på gång. Att i ett läge när arbetet för att bekämpa
              ohälsan börjar röna någon framgång och detta trots en i övrigt
              tandlös regeringspolitik kasta in försäkringskassorna i en omorganisation
              kommer med all säkerhet att innebära stora risker för energiläckage,
              särskilt om det finns skäl att genomföra nya och än mer omfattande
              förändringar inom loppet av några år. Mot den bakgrunden ansåg
              vi att man borde ha avvaktat med större organisationsförändringar
              inom socialförsäkringsområdet.
            </seg>
            <seg n="089eda68">
              Fru talman! Enligt Centerpartiets uppfattning är det inte i första
              hand försäkringskassornas organisation som orsakat problemen i
              sjukförsäkringen. Ansvaret måste i stället bäras av regeringen,
              som på samma gång förvägrat försäkringskassorna effektiva verktyg
              och tillräckliga resurser för att kunna hantera den under senare
              år snabbt växande sjukfrånvaron. Orsakerna till krisen i sjukförsäkringen
              ligger på andra håll än i kassorna och deras regionala uppbyggnad.
            </seg>
            <seg n="71a95f31">
              Enbart en omorganisation av försäkringskassan leder inte till
              färre sjukskrivningar. Lägre sjukfrånvaro måste uppnås genom bland
              annat stramare och klarare regler för sjukskrivning men också
              genom bättre rehabilitering, nationell vårdgaranti, finansiell
              samordning och en fungerande arbetsmarknad för dem som behöver
              byta arbete.
            </seg>
            <seg n="6d4004ea">
              Regeringen bör genomföra en kartläggning av effekterna av de
              förändringar som skett under 1990-talet avseende sjukdomsbegreppet
              för att bedöma dess påverkan på sjukskrivningarna.
            </seg>
            <seg n="4164a8a3">
              Ett nyckelproblem är av allt att döma svårigheterna att få till
              stånd ett välfungerande samarbete mellan försäkringskassan å ena
              sidan och det huvudsakligen landstingsdrivna vård- och rehabiliteringsarbetet
              å andra sidan.
            </seg>
            <seg n="40d3d109">
              Regeringen och dess stödpartier har genom sin alltför snäva lagstiftning
              kring finansiell samordning avvisat en lösning på detta problem.
              Hade det förslag som Centerpartiet och Folkpartiet förordade i
              vår gemensamma motion med anledning av regeringens proposition
              om finansiell samordning bifallits av riksdagen skulle försäkringskassorna
              och vårdhuvudmännen givits kraftfulla incitament och verktyg till
              samordning. Då hade bristerna i detta hänseende sannolikt motverkats
              oavsett organisationsform för kassorna.
            </seg>
            <seg n="6c513b16">
              En centralisering av beslutsfattandet kan medföra ett hinder
              för genomförandet av finansiell samordning även inom det snäva
              utrymme som regeringen med stödpartier nu medgivit. Regeringsförslaget
              har fått en mer decentraliserad utformning än det som förordades
              i ANSA-utredningen, och det tycker vi är bra. Men vi bedömer ändå
              att försäkringsdelegationerna får en alltför svag ställning för
              att göra sig gällande.
            </seg>
            <seg n="477cd89a">
              Den form av centraliserad myndighetsstruktur med reducerat förtroendemannainflytande
              som regeringen förordade har knappast demonstrerat sin effektivitet
              vid förvaltande av socialförsäkringar. Det närmaste jämförelseobjektet
              administrationen för arbetsmarknadspolitiken har under årtionden
              varit föremål för hård kritik för bland annat bristande effektivitet
              i arbetet med att återföra arbetslösa till arbetsmarknaden.
            </seg>
            <seg n="abe7f727">
              Fru talman! Centerpartiet har framhållit behovet av en genomgripande
              socialförsäkringsreform i syfte att sammanföra arbetslöshetsförsäkringen,
              sjukförsäkringen och arbetsskadeförsäkringen till en samlad arbetslivsförsäkring
              med en gemensam myndighetsstruktur. En sådan fusion skulle göra
              det möjligt att ta ett bättre helhetsgrepp över försäkringstagarnas
              situation, där ju orsaken i många fall kan vara flytande mellan
              arbetslöshet och ohälsa.
            </seg>
            <seg n="993cb40c">
              Regeringen har ju givit Riksförsäkringsverket i uppdrag att utreda
              sig självt med sikte på att efter valet 2006 inleda en parlamentarisk
              översyn inom de ramar som Anna Hedborg kan tänkas utstaka. Tyvärr
              har regeringen i sina direktiv inte velat erkänna behovet av ett
              samlat grepp där också arbetslöshetsförsäkringen kommer med i
              översynen, trots att Göran Persson när han förra hösten ställde
              ut löftet om en översyn var inne på detta. Jag hoppas verkligen
              att regeringen kommer att tänka om på denna punkt.
            </seg>
            <seg n="d59ddc5a">
              Fru talman! När vi hade remissdebatten i morse påpekade jag att
              regeringen saknar svar på de stora frågorna i dagens Sverige.
              Problemet med sjukskrivningar och förtidspensioner fordrar betydligt
              mer än nya byråkratier och förändringar i kostnadsansvaret. I
              grunden behöver vi en större samhällsförändring med fler företag,
              fler jobb och mer frimodighet. Men för att nå den lösningen behövs
              det uppenbarligen en ny regering.
            </seg>
          </u>
          <note type="speaker" n="d955d894">
            Anf. 254 KURT KVARNSTRÖM (s):
          </note>
          <note n="aa22fac3">
            Fru talman! Jag vill börja med att yrka bifall till utskottets
            förslag i betänkandet och avslag på motionerna och den reservation
            som finns.
          </note>
          <u who="Q3372970" xml:id="i-9a04f26841204868-0" n="d505d313">
            <seg n="7acde41e">
              Vi debatterar i dag det andra steget när det gäller bildandet
              av den nya försäkringskassan. Beslutet om att göra om Riksförsäkringsverket
              och försäkringskassorna till den nya försäkringskassan från den
              1 januari 2005 tog riksdagen under försommaren. Arbetet med förändringen
              har gått bra, med ett mycket stort engagemang från många som deltagit
              i olika projekt under namnet Georg.
            </seg>
            <seg n="d28f030b">
              I det arbete som nu pågår finns det anledning att lyfta upp de
              saker som vi vill åstadkomma med den nya organisationen. Det handlar
              om att få fokus på ett tydligt ledningsansvar, en nationell samsyn,
              likformighet i handläggningen och en gemensam verksamhetsutveckling.
            </seg>
            <seg n="89d423b2">
              Jag vill redan här klargöra att den här förändringen är en organisatorisk
              förändring. Den innehåller inga förslag om att i materiellt hänseende
              förändra försäkringens innehåll.
            </seg>
            <seg n="f0ec617d">
              Vad är det nu vi har föreslagit? Jo, en sammanhållen statlig
              myndighet där Riksförsäkringsverket och försäkringskassorna inordnas.
              Den nya myndigheten ska ledas av en styrelse som har fullt ansvar.
              Det är mycket viktigt. Ledamöterna som ska sitta i den nya styrelsen
              ska ha hög och bred kompetens. De ska också vara ett stöd i ledningsarbetet.
              Styrelsen ska svara för de övergripande princip- och policyfrågorna
              och ansvara kollektivt inför regeringen för myndighetens verksamhet.
              Generaldirektören ska ansvara för och leda den löpande verksamheten
              enligt styrelsens direktiv och riktlinjer.
            </seg>
            <seg n="9444e4c4">
              Jag är övertygad om att den nya organisationen ger bättre möjligheter
              att få fram gemensamma förhållningssätt och en enhetligare tillämpning.
              Genom utveckling av handläggningsmetoder, gemensamma och förbättrade
              utbildningsinsatser ska möjligheterna till högre och jämnare kompetens
              ge goda resultat. Inte minst personalorganisationerna har pekat
              på behovet av att en kraftsamling sker när det gäller en gemensam
              personalpolitik. Det kommer att bli en mycket viktig fråga för
              den framtida organisationen.
            </seg>
            <seg n="47ff7a93">
              Vi kommer också att inrätta en ny förtroendemannaorganisation
              som på länsnivå ska bevaka att myndighetens verksamhet bedrivs
              effektivt och med god service, som tidigare har sagts här. Det
              ska vara en förtroendemannaorganisation som inte bär det administrativa
              ansvaret utan har ett tydligare politiskt uppdrag.
            </seg>
            <seg n="3921f8aa">
              Här kan jag passa på att säga till Linnéa Darell att den skrift
              som har gått ut är producerad av en tjänsteman i den här organisationen.
              Jag står inte bakom alla delar i den text som vi har hänvisat
              till. Jag förmodar att det är av tidsskäl som den har kommit ut
              så olyckligt.
            </seg>
            <seg n="bb7885d5">
              Jag tror att det är mycket viktigt att det finns ett inflytande
              och en medverkan av förtroendevalda både lokalt och på länsplanet
              inom socialförsäkringen. Där har vi, som har sagts tidigare, förändrat
              lite av utredningens förslag vid behandlingen i utskottet bland
              annat. Men detta ska inte sammanblandas med att verksamheten också
              ska styras av förtroendevalda. Förtroendemannarollen ska inte
              tyngas av beslutsfattande kring administrativa frågor. Vi vill
              att det blir tydligt att rollen för de förtroendevalda verkligen
              är att representera medborgarna.
            </seg>
            <seg n="b80c447a">
              Genom den nya försäkringsdelegationen får förtroendevalda ett
              oerhört viktigt uppdrag, att genom uppföljning och utvärdering
              granska verksamheten utifrån vad som är bäst för allmänheten.
              En helt ny arbetsuppgift blir att årligen rapportera till regeringen
              hur verksamheten fungerar. Den här modellen ser jag faktiskt som
              väldigt viktig, och det är också ett pionjärarbete. Det finns
              i dag ingen myndighet som har motsvarande roll när det gäller
              de förtroendevalda och deras situation.
            </seg>
            <seg n="02fdf54d">
              När det sedan gäller samverkan i rehabiliteringsfrågor tycker
              vi att det är viktigt med förtroendemannamedverkan. Det är ett
              område som har kontaktytor mot politiker på andra områden. Det
              är också skilt från den dagliga administrationen, ledningen och
              styrningen av verksamheten. När det gäller förutsättningarna för
              en effektivare rehabilitering vill vi vara väldigt tydliga med
              att hela femprocentaren ska beslutas av delegationen. Det innebär
              att delegationen beslutar om både Finsam och Frisam. Från utskottets
              sida har vi betonat detta i vårt ställningstagande.
            </seg>
            <seg n="d8edd269">
              Förtroendemännen kommer att spela en viktig roll i uppföljningsarbetet
              av den nya myndigheten. Jag tror också att vi kommer att se klara
              vinster i samverkan, eftersom möjligheten att överföra information
              mellan länen blir större i den nya organisationen.
            </seg>
            <seg n="dc008f19">
              Försäkringsdelegationens ledamöter kommer att utses av regeringen
              på förslag av de politiska partierna. Man kommer också att få
              vissa kansliresurser till sitt förfogande.
            </seg>
            <seg n="9106a510">
              När det gäller socialförsäkringsnämnderna, förtroendemännens
              medverkan i de konkreta ärendena, föreslår vi ingen förändring
              utan de fortsätter sin verksamhet som tidigare.
            </seg>
            <seg n="5d56aefe">
              Det jag har sagt nu kan jag dra en slutsats av som jag tycker
              är rätt viktig. Den nya försäkringskassan har en viktig uppgift,
              det är att placera individen i centrum för sitt arbete. Med den
              nya försäkringskassan kommer samhällets alla resurser att samordnas
              på ett bättre sätt, med målsättningen att alla ska kunna komma
              in på arbetsmarknaden utifrån sin egen förmåga.
            </seg>
            <seg n="9547a13d">
              Sedan skulle jag vilja kommentera några av de förslag och synpunkter
              som har kommit in från andra debattörer. De motförslag som den
              samlade borgerligheten presenterar är egentligen en skärpning
              av regelverket i försäkringen. Det är egentligen det motförslag
              som presenteras. Jag är mycket tveksam till att gå på den linjen.
              Det visar verkligen en skiljelinje mellan hur vi ser på de här
              frågorna i dag och i framtiden. Jag tror att det är viktigt att
              det kommer fram.
            </seg>
            <seg n="81f03ce7">
              Jag tror inte att vi med lägre ersättningsnivåer och med skärpning
              av regelverket gör att människor blir friskare. Jag tror på en
              helt annan modell. Och det är egentligen den som vi har föreslagit,
              med ökat engagemang i det lokala samhället för de människor som
              har svårt att komma tillbaka till arbetsmarknaden. Där tror jag
              att finansiell samordning har en möjlighet.
            </seg>
            <seg n="9c7ffdb9">
              Det kommer sannolikt att ta tid innan vi är i gång på det sätt
              som vi vill. Jag tror att det är väldigt viktigt att vi har det
              med oss och faktiskt tar den uppgiften på allvar.
            </seg>
            <seg n="f5f6f7ec">
              Kenneth Lantz frågade lite grann om resurserna. Det är alltid
              en aktuell fråga i de här sammanhangen. Vi har inte i den här
              omorganisationen lagt in någon rationalisering, som man i många
              fall gör. Den eventuella rationalisering som sker här bör användas
              till att bli ännu bättre på att hantera de här svåra frågorna,
              och man ska ha det utrymmet framigenom också. Det är väldigt viktigt.
            </seg>
            <seg n="73f3ab07">
              De flesta rationaliseringar som genomförs har alltid som ett
              rätt stort mål att uppnå en betydligt lägre kostnad för den verksamhet
              man driver. Men det har inte varit regeringens mål, och det har
              inte varit vår uppfattning att det är det främsta målet. Målet
              är att vi ska bli bättre på det sätt jag har beskrivit.
            </seg>
            <seg n="d2547cb6">
              Det är klart att man kanske, som Birgitta tar upp, får fundera
              på om det inträffar ett energiläckage om man gör en stor förändring.
              Det jag känner hittilldags är att det läckaget inte finns på det
              sättet trots att det är en stor förändring. Jag tror att det är
              jätteviktigt att man har det med sig framåt. Det är alltså den
              organisatoriska överbyggnaden som det i första hand handlar om
              när det gäller omorganisationen, det människor möter på försäkringskassan
              i sin vardag. Där innehåller inte förslaget någon förändring i
              första rummet.
            </seg>
          </u>
          <note type="speaker" n="e0d03bd7">
            Anf. 255 LINNÉA DARELL (fp) replik:
          </note>
          <u who="Q4944235" xml:id="i-00ee15ef1fb1a6b4-8" n="7de49ef2">
            <seg n="e92406f3">
              Fru talman! Du säger, Kurt, att den broschyr som har kommit ut
              inte skulle vara någonting annat än en tjänstemannaprodukt. Men
              det är lite svårt att uppfatta att det inte skulle finnas en politisk
              majoritet som har givit klartecken, eftersom den riktar sig till
              de politiska organisationerna i samband med nomineringarna av
              försäkringsdelegationerna.
            </seg>
            <seg n="ad85a9f6">
              Du sitter själv i dag i en kassastyrelse. Om du blir kvar i den
              nya varianten med en delegation skulle jag vilja höra hur du ser
              på förutsättningen att du efter nyår ska lägga dina socialdemokratiska
              värderingar åt sidan när du utövar ditt uppdrag.
            </seg>
            <seg n="20a49212">
              Min andra fråga är: Tycker du som förtroendevald att det är riktigt
              att en statlig myndighet ska tala om för dig hur du ska bedriva
              det uppdrag som du är utsedd till av ditt parti?
            </seg>
          </u>
          <note type="speaker" n="00493864">
            Anf. 256 KURT KVARNSTRÖM (s) replik:
          </note>
          <u who="Q3372970" xml:id="i-697628346bea929d-0" n="d505d313">
            <seg n="fbff70f9">
              Fru talman! Vi ska inte haka upp oss på den olyckliga formuleringen.
              Det är viktigt att vi fortsättningsvis agerar utifrån ett medborgarperspektiv.
              Men naturligtvis kommer ingen av oss att kunna tvätta bort en
              politisk uppfattning när vi ser på frågorna. Det kommer att genomsyra
              den verksamheten också.
            </seg>
            <seg n="18af2d5b">
              På samma sätt tror jag, som det är i dag i många av myndigheterna,
              att det är ytterst regering och riksdag som ger uppdraget till
              myndigheterna. Jag är inte så oroad över den stora förändringen.
            </seg>
            <seg n="19a26735">
              Jag vill hellre lyfta fram förändringen när det gäller den finansiella
              samordningen. Där har vi faktiskt ett stort uppdrag att tillsammans
              med länsarbetsnämnd, landsting och kommuner på bästa sätt använda
              samhällets resurser för de människor som behöver dem. Det ser
              jag som en stor utmaning i ett framtida uppdrag. Där finns mycket
              att göra.
            </seg>
          </u>
          <note type="speaker" n="cbb5521e">
            Anf. 257 LINNÉA DARELL (fp) replik:
          </note>
          <u who="Q4944235" xml:id="i-00ee15ef1fb1a6b4-9" n="7de49ef2">
            <seg n="23217780">
              Fru talman! Jag delar uppfattningen att det finns mycket att
              göra, men det var inte det som var min fråga. Jag frågade hur
              du ser på beskrivningen av det nya uppdraget. Det var en stor
              fråga när vi diskuterade inför det beslutet i kassans nya organisation.
              Det är viktigt att klargöra vad uppdraget är i försäkringsdelegationerna.
              Om det är något slags utvecklad tjänstemannaroll är det inte riktigt
              det som vi avsåg med beslutet för några månader sedan.
            </seg>
          </u>
          <note type="speaker" n="754e94b2">
            Anf. 258 KURT KVARNSTRÖM (s) replik:
          </note>
          <u who="Q3372970" xml:id="i-697628346bea929d-1" n="d505d313">
            <seg n="76308807">
              Fru talman! Jag ser inte det uppdraget som en tjänstemannaroll.
              Vi undervärderar betydelsen av den finansiella samordningen. Det
              är betydligt mer resurser att hantera där än vad vi har sett i
              dag. De pengar, 1,9 miljarder i år, som staten satsar skulle kunna
              mötas av lika mycket pengar från kommun och landsting. Då har
              vi en betydande möjlighet att arbeta med de svåra rehabiliterings-
              och ohälsofrågorna i det lokala perspektivet. Det är viktigt att
              ha den utgångspunkten. Jag ser mig fortfarande som en politiker
              i den rollen. Det kommer de att göra som finns i det sammanhanget
              från de olika samhällsorganisationerna.
            </seg>
          </u>
          <note type="speaker" n="2ddd706e">
            Anf. 259 KENNETH LANTZ (kd) replik:
          </note>
          <u who="Q5935536" xml:id="i-42603259d30f67a7-0" n="ff86148c">
            <seg n="2004e11d">
              Fru talman! Jag vill bara uppmärksamma Kurt Kvarnström på att
              det faktiskt står att regeringen bör genomföra en kartläggning
              av effekterna av vad som har skett under 1990-talet. Det står
              inte i reservationen att vi kräver olika åtgärder per omgående.
              Uppmaningen är en kartläggning av förändringen från 1990-talet
              och tio år framåt.
            </seg>
            <seg n="2cf4c45b">
              Jag vill också ställa en fråga för att få ett förtydligande av
              Kurt Kvarnströms uppfattning. Kurt Kvarnström uttrycker att han
              tror att det är viktigt med försäkringskassedelegationerna. Är
              det viktigt eller är det inte viktigt? Det är ingen trosuppfattning
              som jag tycker att Kurt Kvarnström ska presentera här utan jag
              vill att han ska ge ett klart och tydligt svar. Är det viktigt
              eller inte viktigt?
            </seg>
            <seg n="186ecb26">
              Om det är viktigt vilket jag hoppas hur ska försäkringsdelegationen
              få en bekräftelse på att budskapet når fram och blir effektuerat
              om man har synpunkter på den verksamhet som bedrivs?
            </seg>
          </u>
          <note type="speaker" n="9153cfb0">
            Anf. 260 KURT KVARNSTRÖM (s) replik:
          </note>
          <u who="Q3372970" xml:id="i-697628346bea929d-2" n="d505d313">
            <seg n="5fe0e5c4">
              Fru talman! Den nya roll som delegationen ska ha är naturligtvis
              viktig. Jag tror inte att det är viktigt utan det är viktigt att
              delegationen har en roll i den framtida organisationen. Det gäller
              speciellt utifrån kontakten med andra politiker på andra samhällsområden.
              Det är inte alltid så att vi har haft samma mål i och med att
              vi har olika utgångspunkter, men med individen i centrum måste
              vi samla samhällets samlade resurser i frågorna för att göra det
              bättre än i dag. Det är syftet med detta.
            </seg>
            <seg n="d7c89626">
              I grunden är vi i många partier överens om att vi vill göra en
              förändring i de organisatoriska frågorna. Det enda som har framkommit
              är att något parti vill skjuta det här lite längre fram i tiden.
              Men i grunden har vi inte olika uppfattning om behovet av en ordentlig
              samsyn i de frågor vi diskuterar.
            </seg>
          </u>
          <note type="speaker" n="6bb0fde2">
            Anf. 261 KENNETH LANTZ (kd) replik:
          </note>
          <u who="Q5935536" xml:id="i-42603259d30f67a7-1" n="ff86148c">
            <seg n="a0a79b8e">
              Fru talman! Det är riktigt som Kurt Kvarnström framför att vi
              har en gemensam uppfattning om att en förändring är nödvändig.
              Det är helt rätt.
            </seg>
            <seg n="a410178e">
              Men känns det ändå inte förnedrande för en försäkringsdelegation
              att framföra synpunkter till regeringen när det egentligen är
              styrelsen för hela Försäkringskassan som ska vara kunnig? Det
              är också fantastiskt att det plötsligt går att uttrycka det så.
              I en tidigare utredning stod det att det inte var vem som som
              fick ingå i arbetet utan att det skulle vara kompetent folk. Man
              kan då undra vad det är för människor som kandiderar för vissa
              partier om detta plötsligt ska behöva påtalas.
            </seg>
            <seg n="7b383191">
              Är det inte att hoppa över ett led och missa den direkta kontakten
              med beslutshavarna när man från delegationen ska gå till regeringen
              och sedan är det styrelsen som ansvarar? Hur fungerar den kommunikationen
              däremellan? Det vill jag ha svar på som ett sista klarläggande.
            </seg>
          </u>
          <note type="speaker" n="066b3dc9">
            Anf. 262 KURT KVARNSTRÖM (s) replik:
          </note>
          <u who="Q3372970" xml:id="i-697628346bea929d-3" n="d505d313">
            <seg n="eb56bfe1">
              Fru talman! Det här är ett pionjärarbete. Det är viktigt att
              vi tar det i den formen. Jag är övertygad om att det behöver ske
              en utveckling. Jag tror inte hela lösningen har presenterats på
              det sättet. Precis som vi sade när vi fattade beslut om Finsam
              måste det lokala engagemanget också göra sin insats för att utveckla
              detta. Dialogen med den lokala verksamheten i länet och dialogen
              med den centrala styrelsen är ett måste om uppdraget ska bli verkningsfullt.
            </seg>
            <seg n="da3c611e">
              Man har inte beslutsbefogenhet i vissa frågor, men jag ser utvecklingen
              av dialogen inom ramen för det förslag vi lägger fram här.
            </seg>
          </u>
          <note type="speaker" n="d1a4b6c3">
            Anf. 263 BIRGITTA CARLSSON (c) replik:
          </note>
          <u who="Q4916292" xml:id="i-703c783c27be2142-8" n="2ce7be18">
            <seg n="8f4f0639">
              Fru talman! Vi som har följt frågan under en lång rad år och
              har varit med på kassans kongresser och så vidare har upplevt
              den frustration som många förtroendevalda har känt inför förändringarna.
              Sedan hör vi Kurt Kvarnström, som själv är en förtroendevald inom
              kassan, stå här och prata om hur viktigt det är att kompetent
              folk sitter i styrelsen. Jag har i min enfald trott att det har
              varit kompetent folk som har suttit i de kassastyrelser som har
              funnits. Om de lyssnar på denna debatt måste de känna sig besvikna
              över att det verkar som att de inte har varit kompetenta eftersom
              det måste göras en förändring för att få in kompetent folk att
              jobba med frågorna.
            </seg>
            <seg n="199fc6f6">
              Sedan var det frågan om individen i centrum. Där delar jag helt
              Kurt Kvarnströms åsikter. Det är oerhört viktigt att det blir
              så. Visst kan det riktas kritik mot hur det har varit, men det
              har inte funnits de resurser som kan förväntas. Tror verkligen
              Kurt Kvarnström att enbart omorganisationen kommer att innebära
              att betydligt färre personer kommer att vara sjukskrivna? Det
              vill ju till mer resurser än så. Tror verkligen Kurt att det bara
              gäller organisationen?
            </seg>
            <seg n="a342e8fa">
              Vi kan se på tidigare omorganisationer. Vid varje sådan omorganisation
              i olika verksamheter har det inneburit att arbetet stannar av,
              en frustration hos alla de människor som jobbar i en verksamhet
              där man ska tänka nytt, nya direktiv, omflyttningar av folk på
              olika poster. Tror verkligen Kurt Kvarnström att det kommer att
              rulla på som om ingenting har hänt och att med hjälp av det som
              nu sker sjukskrivningarna kommer att minska?
            </seg>
          </u>
          <note type="speaker" n="afd20b94">
            Anf. 264 KURT KVARNSTRÖM (s) replik:
          </note>
          <u who="Q3372970" xml:id="i-697628346bea929d-4" n="d505d313">
            <seg n="0153d965">
              Fru talman! Jag har stor respekt för den stora organisationsförändring
              vi pratar om. Det som gör att jag har stora förhoppningar och
              förväntningar på en ny organisation är det stora engagemang som
              redan nu finns i hela organisationen. Det är sällsynt att personalen
              är så positiv till en omorganisation och har arbetat med stort
              engagemang för de förändringar som behöver göras också i ett kort
              perspektiv.
            </seg>
            <seg n="73cf075f">
              Jag tror mycket på detta. Jag tror att det finns en del inre
              arbete som går att förenkla genom att ha en gemensam administration.
              Jag tänker på löneadministration och en del sådana uppgifter som
              jag kallar det inre arbetet i organisationen. Jag tror faktiskt
              att det går att förenkla och förbättra i stället för att göra
              det på 22 ställen. Där finns delar av en effektivisering av en
              organisation så att man får mer resurser till att hjälpa till
              och stötta i frågor som rör långa sjukskrivningar.
            </seg>
          </u>
          <note type="speaker" n="7d6a9d51">
            Anf. 265 BIRGITTA CARLSSON (c) replik:
          </note>
          <u who="Q4916292" xml:id="i-703c783c27be2142-9" n="2ce7be18">
            <seg n="7c34e51e">
              Fru talman! Det bådar gott om det stämmer att all personal är
              positiv till detta. Men vi har inte kommit så långt än. De erfarenheter
              man har av gjorda omorganisationer på andra ställen är absolut
              inte enbart positiva. Man tror att skapandet av en mastodontmyndighet
              ska lösa alla problem.
            </seg>
            <seg n="fe4a97ff">
              Jag fick inte heller svar på frågan om Kurt Kvarnström tror att
              omorganisationen är trollformeln till att minska sjukskrivningarna.
              Det är inte vår övertygelse. Vi tror nämligen att det kommer att
              ta tid innan ett system sätter sig när man förändrar.
            </seg>
            <seg n="eec58250">
              Det är självklart ingen nackdel om det går att organisera om
              på det sättet att man slipper administration på många olika ställen,
              att man kan föra samman det och ha det mera centralt. Jag kan
              också förstå att det kan vara en viss vinst i detta. Men kommer
              det att lösa sjukskrivningsproblemen? Det tror inte vi.
            </seg>
          </u>
          <note type="speaker" n="2ec981f7">
            Anf. 266 KURT KVARNSTRÖM (s) replik:
          </note>
          <u who="Q3372970" xml:id="i-697628346bea929d-5" n="d505d313">
            <seg n="3dc4f1d2">
              Fru talman! Det är inte med de utgångspunkterna vi gör förändringen,
              att det är främst bara det här förslaget som förändrar sjuktalen
              och sjukligheten. Det är inte någon grund för förändringen i sig.
              Jag tror inte heller att organisationen i sig gör den stora förändringen,
              utan det är kopplat till ett antal förslag som vi lägger när det
              gäller att försöka förändra den process vi har.
            </seg>
            <seg n="ebc6d779">
              Jag var väldigt positiv till det vi gjorde förra halvåret när
              vi hade diskussionen om deltidssjukskrivningar och ett annat sätt
              att arbeta med de här frågorna. Det är ett steg.
            </seg>
            <seg n="44918309">
              Det finns flera steg. Det har debatterats ekonomiska drivkrafter
              här på förmiddagen. Jag tror att det finns många olika steg i
              det här. Men en bra förutsättning för att kunna sätta förändringar
              i sjön är att man har en bra organisation som samordnas över hela
              landet. Det är en oerhört viktig förutsättning för det fortsatta
              jobbet.
            </seg>
            <seg n="1952267d">
              Sedan kan vi alltid till och från diskutera vilken tidpunkt som
              är den lämpliga. I grunden tror jag att vi på den här punkten
              är väldigt överens mellan de olika partierna.
            </seg>
          </u>
          <note type="speaker" n="7ab13f3d">
            Anf. 267 ANNA LILLIEHÖÖK (m) replik:
          </note>
          <u who="Q4767227" xml:id="i-9958e38ed194ab3c-7" n="7c259ed4">
            <seg n="9239c334">
              Fru talman! Vad jag förstår vill Kurt Kvarnström inte ha någon
              förändring i praxis och regeltillämpning. Vid en undersökning
              som gjordes där man intervjuade distriktsläkare framkom det att
              i 40 % av fallen skulle de egentligen inte ha sjukskrivit men
              kände sig inte ha möjlighet att säga nej till sjukskrivningen.
              Vi läser också i tidningen om sjukskrivning på grund av trötthet
              och konflikter på arbetet.
            </seg>
            <seg n="2c2771c0">
              Betyder detta att Kurt Kvarnström är nöjd med denna regeltillämpning?
              Anser han inte att någonting behöver göras för att ge stöd till
              dem som har att tillämpa reglerna?
            </seg>
          </u>
          <note type="speaker" n="5a3414ad">
            Anf. 268 KURT KVARNSTRÖM (s) replik:
          </note>
          <u who="Q3372970" xml:id="i-697628346bea929d-6" n="d505d313">
            <seg n="e0e7c249">
              Fru talman! Nej, nöjd ska man aldrig vara på ett så här svårt
              område. Jag tror inte att sänkta ersättningsnivåer och andra sådana
              förslag leder till minskad ohälsa. Det finns också andra utredningar,
              som pekar på andra saker. En mycket stor andel långtidssjuka personer
              säger att de skulle kunna arbeta halvtid eller deltid på sin arbetsplats
              men att de inte är välkomna tillbaka. Det är en annan sida av
              problematiken som det är väldigt viktigt att fundera på.
            </seg>
            <seg n="ca72bd58">
              Jag tror att kontakten och en bättre dialog kopplat till arbetsplatsen
              är en förutsättning för att vi ska kunna lösa de här frågorna
              framöver. Precis som jag sade, måste människor utifrån sin förmåga
              också få använda sin förmåga till att göra en arbetsinsats. Det
              är inte riktigt så i praktiken i dag.
            </seg>
          </u>
          <note type="speaker" n="075d3fa7">
            Anf. 269 ANNA LILLIEHÖÖK (m) replik:
          </note>
          <u who="Q4767227" xml:id="i-9958e38ed194ab3c-8" n="7c259ed4">
            <seg n="be47e790">
              Fru talman! Jag vill komma tillbaka till det här att det kanske
              finns många onödiga sjukskrivningar, inte minst när de här läkarna
              uttalade att de egentligen inte hade velat sjukskriva.
            </seg>
            <seg n="1f4911da">
              SBU gjorde en genomgång av sjukskrivningar där det visade sig
              att många hade blivit sjukskrivna men kanske från början hade
              haft lite oklara grunder, och sedan hade de i många fall blivit
              sjuka av sjukskrivningen.
            </seg>
            <seg n="36fad010">
              Då vill jag än en gång fråga: Hur ser Kurt Kvarnström på det
              här? Betyder det att reglerna är feltolkade? Ska inte läkare och
              försäkringskassa förändra tolkningen, praxis och tillämpningen
              av regler?
            </seg>
          </u>
          <note type="speaker" n="caf3c4ff">
            Anf. 270 KURT KVARNSTRÖM (s) replik:
          </note>
          <u who="Q3372970" xml:id="i-697628346bea929d-7" n="d505d313">
            <seg n="f1b715a7">
              Fru talman! Det är klart att jag håller med om det som Anna Lilliehöök
              säger, att om man som läkare inte gör det man borde göra är det
              fel. Om man inte borde sjukskriva och ändå gör det agerar man
              på ett felaktigt sätt. Det är väldigt viktigt att samarbetet inom
              Finsams ram innebär att de lyfter upp de här frågorna och tar
              den här diskussionen.
            </seg>
            <seg n="1b26d337">
              Det sker i dag ett ordentligt utvecklingsarbete när det gäller
              dialogen mellan sjukvården/läkarna och försäkringskassan. Jag
              tror inte på sänkta ersättningar, som jag sade tidigare, utan
              jag tror på att dialogen måste bli mycket bättre.
            </seg>
          </u>
          <note type="speaker" n="171defda">
            Anf. 271 KALLE LARSSON (v):
          </note>
          <u who="Q5937876" xml:id="i-8a748680c456a5db-0" n="b4e1eb06">
            <seg n="71af6105">
              Fru talman! Först några hastiga ord om varför vi har den här
              debatten i dag. Vi vet att det under många år har funnits en omfattande
              och, enligt min uppfattning, berättigad kritik mot försäkringskassorna
              för att likartade ärenden ibland har bedömts helt olika av olika
              kassor. De lokala förutsättningarna ska förstås på olika sätt
              vägas in i bedömningen av enskilda ärenden, men jag tror att få
              kunnat försvara de ganska disparata bedömningar som i många fall
              har gjorts. Det har också funnits problem det erkänner numera
              de flesta med att skapa en gemensam personalpolitik, och emellanåt
              har goda exempel i vissa kassor varit svåra att sprida till andra.
            </seg>
            <seg n="5a013dde">
              Det var bland annat därför som riksdagen i våras behandlade ett
              betänkande om en ny statlig myndighet för socialförsäkringens
              administration. Det vi i dag har att ta ställning till är en del
              av följdförändringarna till det beslutet.
            </seg>
            <seg n="ce10eb2a">
              Fru talman! Vänsterpartiet står bakom också den nu framlagda
              propositionen och dagens betänkande. Vi har sett det och ser det
              som angeläget att komma till rätta med de olika bedömningar som
              görs i olika delar av landet, och vi ser gärna en mer enhetlig
              myndighet.
            </seg>
            <seg n="ff0faa1d">
              Fru talman! Det är en märklig debatt vi har fått här i dag. Låt
              mig citera ur den borgerliga reservationen. Där står följande:
            </seg>
            <seg n="9e12ff80">
              Enbart en omorganisation av försäkringskassan leder inte till
              färre sjukskrivningar.
            </seg>
            <seg n="7f27570c">
              Jag vet inte, fru talman, vilka blålinsade glasögon man får ta
              på sig för att hitta formuleringar som leder i den riktningen
              i utskottsmajoritetens betänkande. Jag kan där inte läsa att det
              står någonting om enbart en omorganisation av försäkringskassan
              leder till färre sjukskrivningar. Den formuleringen hittar inte
              jag. Om några av de borgerliga debattörerna har hittat den är
              de välkomna att ta replik och upplysa om var detta står att finna.
            </seg>
            <seg n="8b94dd4e">
              Tvärtom handlar det om att få enhetliga regler, men inte att
              i materiellt avseende förändra försäkringens innehåll. Det är
              klart och tydligt uttalat.
            </seg>
            <seg n="49b8f0ec">
              Fru talman! För förmodligen första gången under mina år i riksdagen
              ska jag inte använda hela min talartid. Det finns helt enkelt
              ingen anledning till det i det här fallet. De förändringar som
              i dag diskuteras är nödvändiga följder av tidigare beslut, beslut
              som i sin tur varit viktiga för att uppnå en större rättssäkerhet
              för den enskilde som behöver försäkringskassan.
            </seg>
            <seg n="252a8c6f">
              Invändningarna som vi har hört i dag handlar om något helt annat
              än det som föreslås. Någon vill diskutera en informationsbroschyr
              utgiven av en myndighet. Någon annan vill diskutera möjligheten
              att inskränka själva innehållet i försäkringen. En tredje vill
              diskutera själva tidpunkten, när beslutet om att vi ska genomföra
              denna nya myndighetsstruktur egentligen redan är fattat. Samtliga
              enas de som en stor familj bakom just det de moderata motionsyrkandena,
              som inte heller de har särskilt mycket med innehållet i det här
              betänkandet att göra.
            </seg>
          </u>
          <note n="24a7c43b">
            Därför, fru talman, yrkar jag bifall till utskottets förslag.
          </note>
          <note type="speaker" n="3ba0ac0c">
            Anf. 272 MONA JÖNSSON (mp):
          </note>
          <u who="Q4988873" xml:id="i-5f07ab35a053cee5-11" n="83086859">
            <seg n="aa7e525b">
              Fru talman! Många ute i landet tror att försäkringskassan är
              en statlig myndighet, men så är det ju inte i formell mening förrän
              vid årsskiftet. Nu är det äntligen dags att få till en sammanhållen
              myndighet av Riksförsäkringsverket och försäkringskassan. Den
              nya myndigheten är tänkt att åstadkomma mer lika behandling och
              större rättssäkerhet.
            </seg>
            <seg n="7b9bd42d">
              Jag hoppas också att sjukskrivna som behöver hjälp och stöd ska
              få det på ett bra, effektivt och relevant sätt, med ett större
              så kallat kundperspektiv för ögonen. Det är ju meningen att få
              sjukskrivna tillbaka till arbetslivet, och då behövs allt stöd
              man kan få från samverkande parter på länsnivå, till exempel från
              landsting, försäkringskassa, kommun och länsarbetsnämnd. Att man
              sänker ohälsan med hjälp av statistik är ju ingen hjälpt av. Då
              dröjer det inte länge förrän de sjuka och drabbade dyker upp på
              något annat sätt i bidragssystemet. Som det är i dag bollas många
              runt och får inte den hjälp som de har rätt till.
            </seg>
            <seg n="0f335cd8">
              Häromveckan var jag på studiebesök i Strömstad och träffade ansvarig
              inom kommunens vård och omsorg för att höra hur man där jobbar
              för att motverka ohälsa. Den ansvarige hade då också ordnat ett
              väldigt intressant besök. Det var ett besök på Försäkringskassan,
              Arbetsförmedlingen och Strömstads kommuns socialkontor. Man har
              flyttat in under samma tak, är alltså i samma byggnad och har
              en gemensam reception. Detta har gjort att man samarbetar för
              att få till den bästa lösningen för den enskilda individen. Nästa
              steg som de tänker ta i Strömstad är att kommunens vård och omsorg
              också ska flytta in där. Så här tycker jag att det ska gå till
              för att man på ett bättre sätt ska kunna hjälpa dem som behöver
              stöd.
            </seg>
            <seg n="07f489b7">
              Vi har tidigare i dag debatterat ekonomiska drivkrafter för arbetsgivare.
              Nästa steg måste vara att få till det så att myndigheter och andra
              tar ansvar så att man verkligen underlättar återgång till arbetslivet.
              Det må vara till den gamla arbetsplatsen eller till en ny arbetsplats.
            </seg>
            <seg n="7e678d00">
              Jan Rydh, som leder genomförandet av organisationen för den nya
              myndigheten, kommer längre fram i höst med en beskrivning av hur
              han har tänkt sig den nya försäkringskassan. Det jag har hört
              av honom hittills tycker jag låter bra. Processen mot att skapa
              den nya myndigheten har också genomförts på ett öppet och bra
              sätt, enligt försäkringskasseanställda. Däremot har det synts
              protester om lönenivåer från de anställda, eftersom de kommer
              från olika myndigheter med olika lönenivåer, men detta kan och
              ska vi inte lösa här i riksdagen.
            </seg>
            <seg n="56baa5f5">
              Personalen på de nuvarande lokala försäkringskassorna har uttryckt
              att de är nöjda med att det blir en samlad myndighet och att man
              då får en enhetlig personalpolitik. Det finns också förhoppningar
              om att den interna utbildningen och kompetensutvecklingen blir
              bättre.
            </seg>
            <seg n="e62a737a">
              Fru talman! Till sist vill jag säga att vi i Miljöpartiet också
              hoppas på att personalens egen arbetsmiljö och egna arbetsförhållanden
              bättre ska uppmärksammas i den nya försäkringskassan. Jag yrkar
              bifall till förslaget i betänkandet.
            </seg>
          </u>
          <note n="0aa555f0">
            Överläggningen var härmed avslutad.
          </note>
          <note n="547d3148">
            13 § Redovisning av fördelning av medel från Allmänna arvsfonden
            under budgetåret 2003 m.m.
          </note>
          <note n="7f50c462">
            Föredrogs
          </note>
          <note n="c3728bff">
            Tredje vice talmannen konstaterade att ingen talare var anmäld.
          </note>
          <note n="1922bba7">
            14 § Internationella adoptionsfrågor m.m.
          </note>
          <note n="7f50c462">
            Föredrogs
          </note>
          <note type="speaker" n="11b76588">
            Anf. 273 CARINA GRÖNHAGEN (s):
          </note>
          <note n="07c72958">
            Fru talman! I detta ärende behandlar utskottet regeringens proposition
            2003/04:131 Internationella adoptionsfrågor . Vidare behandlas
            21 motionsyrkanden som väckts med anledning av propositionen samt
            13 motionsyrkanden från allmänna motionstiderna 2002 och 2003.
          </note>
          <note n="17b8f089">
            Lagutskottet har inkommit med yttrande i frågan.
          </note>
          <note n="b0c51b71">
            Utskottet ställer sig bakom regeringens förslag till ändringar
            i bland annat lagen om internationell adoptionsförmedling och
            socialtjänstlagen. Lagändringarna införs i syfte att stärka barnens
            rätt i adoptionsprocessen. Förslaget att omvandla Statens nämnd
            för internationella adoptionsfrågor, NIA, till Myndigheten för
            internationella adoptionsfrågor, MIA, tillstyrks av ett enigt
            utskott. Riksdagen bör vidare enligt utskottets mening anta förslagen
            till ändringar i bland annat äktenskapsbalken i avsikt att jämställa
            adoptivförhållanden med biologiskt släktskap vid tillämpningen
            av reglerna om äktenskapshinder och partnerskapshinder. Utskottet
            tillstyrker även övriga lagförslag och avstyrker samtliga motioner.
          </note>
          <note n="1e42664a">
            Lagändringarna föreslås träda i kraft den 1 januari 2005.
          </note>
          <note n="0b34fdaa">
            I betänkandet finns 18 reservationer och ett särskilt yttrande.
          </note>
          <u who="Q21561352" xml:id="i-fa18c3e262c5cef4-0" n="ca9440b4">
            <seg n="acea8d5f">
              Fru talman! Med denna inledning överlämnar jag ärendet till debattörerna.
            </seg>
          </u>
          <note type="speaker" n="ea6a5137">
            Anf. 274 MAGDALENA ANDERSSON (m):
          </note>
          <u who="Q4935870" xml:id="i-3ac3113926b8898c-3" n="033e8333">
            <seg n="e4a86d6f">
              Fru talman! Svenska adoptionsorganisationer bedriver i dag ett
              värdefullt arbete på många plan. En del av de här organisationerna
              samordnar sin adoptionsverksamhet med annat, till exempel biståndsverksamhet,
              hjälparbete, kyrklig verksamhet eller rehabiliteringsverksamhet.
              Ibland är biståndsverksamhet en förutsättning för att man ska
              kunna bedriva adoptionssamarbete med utlandet. Och precis som
              det står i propositionen ligger det i sakens natur att de här
              båda verksamheterna inte är totalt oberoende av varandra.
            </seg>
            <seg n="f09b7d3f">
              Regeringen föreslår, trots det, att de villkor som finns för
              auktorisation av organisationerna ska kompletteras med ett krav
              om att det ska vara personell åtskillnad mellan de här verksamheterna,
              som en grundregel, och att det bara ska kunna frångås genom att
              man gör ett undantag.
            </seg>
            <seg n="eae6baf5">
              Nämnden för internationella adoptionsfrågor, NIA, det som ska
              bli MIA, säger i sitt remissvar om just den frågan att det egentligen
              inte är möjligt eller särskilt effektivt att i alla lägen skilja
              på personer som arbetar med adoption respektive bistånd. Det är
              till exempel orimligt när det gäller ledningsnivå, framhåller
              man från NIA:s sida.
            </seg>
            <seg n="791c477c">
              Från moderat håll menar vi att det kan vara svårt för en organisation
              som har begränsade personalresurser att ha en alldeles ren personell
              åtskillnad mellan de här verksamheterna. Vi menar att det faktiskt
              borde räcka med att man håller adoptionsverksamheten ekonomiskt
              åtskild från övrig verksamhet för att en sådan auktorisation,
              alltså att arbeta med internationell adoptionsförmedling i Sverige,
              ska kunna beviljas. Det är alltså helt i linje med NIA:s remissvar
              men tyvärr inte i linje med regeringens förslag.
            </seg>
            <seg n="48451494">
              Ett annat förslag från regeringen är att adoptionsmyndigheten
              i framtiden ska eftersträva en bättre balans när det gäller storlek
              mellan de svenska sammanslutningarna, som det heter i propositionen.
              Förslaget innebär att om flera sammanslutningar ansöker om auktorisation
              för ett land ska den nya myndigheten kunna prioritera den mindre
              sammanslutningen, och det ska man göra även om en befintlig sammanslutning
              som finns på plats i det aktuella landet varken har misskött sig
              eller är kvalitetsmässigt sämre.
            </seg>
            <seg n="b9ccd281">
              Fru talman! Vi vill varna för att det här kravet kan komma att
              leda till att organisationer tvingas att lämna ett visst land
              under några år för att sedan kunna återkomma. Vi avvisar det här
              förslaget, bland annat därför att vi tycker att det kommer att
              bli en brist på kontinuitet och för att det blir en nackdel för
              de föräldrar eller familjer som adopterar från ett visst land
              via en organisation och sedan vill adoptera ett syskon från samma
              land. Dessutom försvåras möjligheten att hjälpa adopterade att
              få veta mer om sin egen bakgrund, något som vi vet är oerhört
              viktigt.
            </seg>
            <seg n="c9d2787a">
              Vi tycker att det är orimligt att regeringens mål om balans mellan
              sammanslutningar och resonemanget om att sammanslutningarna ska
              vara av ungefär samma storlek ska gå ut över barnens rätt att
              få syskon från samma land eller adoptivbarnens rätt att på ett
              bra sätt kunna söka sina rötter. Vi tycker att det skulle vara
              avsevärt mycket bättre om man i stället uppmuntrade de här organisationerna
              till ett ökat samarbete med varandra, och det har vi utvecklat
              i reservation nr 3.
            </seg>
            <seg n="39464604">
              Det finns en annan fråga där vi har reserverat oss, och det gäller
              förslaget om utbildning vid medgivande om att ta emot ett barn.
              Vår uppfattning från moderat håll är att den bestämmelse som finns
              i socialtjänstlagen om att medgivande till adoption bara får lämnas
              om den som söker detta är lämpad att adoptera och att man ska
              ta särskild hänsyn till de sökandes kunskaper och insikter om
              adoptivbarn och deras behov är fullt tillräcklig. Då behövs det
              inte någon särskild föreskrift i lag om ett obligatoriskt deltagande
              i en av kommunen anvisad föräldrautbildning.
            </seg>
            <seg n="ee98c828">
              Hör ni hur det låter? Obligatoriskt deltagande i en av kommunen
              anvisad föräldrautbildning. Det är klart att det krävs kunskaper,
              fru talman, men det krävs inte ytterligare lagstiftning utöver
              det vi redan har.
            </seg>
            <seg n="7bfd24d5">
              När det fattas beslut i adoptionsfrågor får det väldigt stor
              betydelse för dem som är berörda. Det är av största vikt att de
              beslut som rör adoption fattas utifrån de allra bästa kunskaper
              som finns och den forskning som finns. Just att de hemutredningar
              som görs inför adoptionen ska kunna hålla en hög och jämn kvalitet
              vill vi understryka ännu mer. De som gör utredningarna måste vara
              väl utbildade och ska självklart använda kvalitetssäkrade metoder.
            </seg>
            <seg n="bb60ce44">
              Det finns fler adoptionsorganisationer som säger att kvaliteten
              på hemutredningarna varierar väldigt kraftigt över landet. Vi
              menar att så får det inte vara. De krav vi tidigare i andra sammanhang
              har ställt på certifiering av socionomer skulle kunna medföra
              en både säkrare och tydligare kvalitet i de här utredningarna.
              Utredaren ska ha utbildning förstås, eller möjligtvis vidareutbildning,
              i adoptionsfrågor, för adoptantens skull och framför allt för
              den adopterades skull. Det är de som är de viktiga ur vår synvinkel.
            </seg>
            <seg n="8cf2fe8a">
              Fru talman! Jag och Moderaterna står självfallet bakom samtliga
              reservationer i betänkandet med m efteråt. Men för tids vinnande
              yrkar jag bifall till reservation 1.
            </seg>
          </u>
          <note type="speaker" n="54199181">
            Anf. 275 Andre vice talman KERSTIN HEINEMANN (fp):
          </note>
          <u who="unknown" xml:id="i-e38e4967d6a00244-0" n="578763af">
            <seg n="471135ad">
              Fru talman! Den utredning som ligger till grund för den här propositionen
              och det betänkande som vi behandlar nu fick en hel del välförtjänt
              kritik vad gäller åldersgränserna för adoptivföräldrar. Från Folkpartiet
              tycker vi att det är bra att regeringen lyssnar på kritiken. Vi
              har därmed fått våra synpunkter på åtminstone åldersgränsen tillgodosedda.
            </seg>
            <seg n="91c39b05">
              I propositionen och i betänkandet står det att det yttersta målet
              bör vara att internationell adoption blir obehövlig. Såsom tillståndet
              i världen är och kommer att vara under lång tid framöver är detta
              ett utopiskt uttalande. Det kommer under många år framöver att
              finnas barn för vilka adoption betyder att de undslipper djup
              misär och död i förtid. Det är Folkpartiets mening att lagstiftningen
              kring internationella adoptioner ska ta hänsyn till detta faktum
              och till att internationell adoption inte ska försvåras i onödan.
            </seg>
            <seg n="a86f221a">
              Fru talman! Vi har därför i vår motion fört fram sådana områden
              som vi anser i framtiden kommer att riskera att försvåra internationella
              adoptioner. Vi har också lagt reservationer till det här betänkandet.
            </seg>
            <seg n="09e72749">
              När det gäller de ekonomiska krav som med den nya 6a § i lagen
              om internationell adoptionsförmedling uppställs för auktorisation
              att arbeta med adoptionsförmedling i ett annat land är punkt 3
              om redovisningen av central betydelse. Den är också väl utformad
              och väl motiverad i betänkandet. När det däremot gäller punkt
              4 i samma paragraf anser vi att socialutskottet borde sett till
              att förarbetena fått det innehåll som ansluter sig till det som
              Nämnden för internationella adoptionsfrågor anfört, nämligen:
              Det är en humanitär självklarhet att ge en viss rimlig ersättning
              till ett barnhem för de barn som är kvar på barnhemmet, när förhållandena
              är undermåliga. Det gagnar samtliga barn de som blir kvar och
              de som adopteras internationellt att levnadsbetingelserna på barnhemmen
              är goda.
            </seg>
            <seg n="dcdba4c6">
              Visserligen sägs det från regeringen och utskottet att de i mångt
              och mycket delar NIA:s synpunkter, men sedan inskränker man den
              acceptabla ersättningsnivån till barnhemmet till att avse endast
              kostnader som är förknippade med den internationella adoptionsverksamheten,
              däribland de kostnader som avser det barn som blir adopterat.
              Om detta beslut går igenom här i riksdagen finns risken att den
              nya myndighetens tillämpning blir alltför snäv och att detta blir
              till skada för de barn som inte blir internationellt adopterade.
            </seg>
          </u>
          <note n="4bdaf4bd">
            Fru talman! Jag yrkar därför bifall till vår reservation nr 2
            under punkt 4.
          </note>
          <u who="unknown" xml:id="i-28193bee70457bdc-0" n="578763af">
            <seg n="8229d4ae">
              Ett annat förslag som kan motverka adoptionsförmedlingen här
              i Sverige är att en nybildad adoptionsförmedling ska ha ett startkapital
              som även räcker till att fondera medel för eventuella avvecklingskostnader.
              Det riskerar att hindra och i onödan försvåra att nya adoptionsförmedlingar
              startas. Däremot är det ju viktigt att alla adoptionsorganisationer,
              när de väl har satt i gång sin verksamhet, ser till att fondera
              medel för en avveckling för att kunna betala tillbaka pengar till
              de föräldrar som har anmält sig till dem och inte har fått något
              barn genom förmedlingen och naturligtvis också för avveckling
              av personal och andra kostnader som kan uppstå när man avvecklar
              en verksamhet.
            </seg>
            <seg n="e2c8e5b7">
              Fru talman! För blivande adoptivföräldrar är det många olika
              processer att gå igenom innan man får ett barn. Det görs en genomgripande
              utredning om föräldrarnas lämplighet med beaktande av eventuella
              sjukdomar, ekonomi, sociala nätverk med mera. Man gör anmälan
              till och kontaktar en eller kanske flera adoptionsorganisationer
              innan man hittar rätt med de önskemål man själv har och känner
              trygghet att det passar in på vad man vill ha ut av en adoptionsförmedling.
              Det är också efter hemkomsten med ett barn en massa byråkrati
              som ska klaras av, samtidigt som man naturligtvis har fullt upp
              med att knyta den viktiga kontakten till det nya barnet som säkert
              tar väldigt mycket tid.
            </seg>
            <seg n="88fa8223">
              I den nu föreslagna ändringen av socialtjänstlagen är ett av
              de centrala villkoren för att socialnämnden ska lämna medgivande
              till adoption att särskild hänsyn ska tas till om den sökande
              har kunskaper och insikter om adoptivbarn och deras behov. Folkpartiet
              anser att denna bestämmelse är fullt tillräcklig och att det därför
              inte finns ett behov av att i lag föreskriva ett obligatoriskt
              deltagande i föräldrautbildning som är kommunalt anvisad. Föräldrautbildning
              behöver inte i samtliga fall ha just en sådan anknytning till
              kommunen. Studieförbund och andra ideella sammanslutningar kan
              också ha en viktig roll i en sådan här utbildning. Vi välkomnar
              däremot att den nya adoptionsmyndigheten ska utarbeta ett utbildningsmaterial
              på det sätt som redovisas i propositionen och betänkandet. Det
              tycker vi är bra. Det behöver vara en enhetlig utbildning. Det
              har vi inte haft tidigare.
            </seg>
            <seg n="db40b0c8">
              Fru talman! Vi har ytterligare en invändning mot det betänkande
              som vi behandlar. Det gäller att äktenskaps- och partnerskapshinder
              inte fullt ut jämställer adoptivbarn med biologiska barn. Vi anser
              att den särbehandlingen av adoptivbarn är mycket tveksam. Ur lagstiftarens
              synvinkel måste det överordnade målet vara uppväxtförhållanden
              där adoptivbarnets relation till sina familjemedlemmar i en adoptivfamilj
              i så liten utsträckning som möjligt skiljer sig från ett icke
              adopterat barns till familjemedlemmarna i sin biologiska familj.
              Vi anser att de sociala och psykologiska faktorer som talar emot
              äktenskap mellan personer som biologiskt sett är helsyskon borde
              väga lika tungt när det gäller äktenskap mellan ett adoptivbarn
              och adoptivföräldrarnas biologiska barn.
            </seg>
          </u>
          <note type="speaker" n="eb394c4e">
            Anf. 276 CHATRINE PÅLSSON (kd):
          </note>
          <u who="Q4973700" xml:id="i-eec412b4fbf946fb-0" n="f1d8e078">
            <seg n="50b0789e">
              Fru talman! Det här betänkandet handlar om barn. Det är barn
              som har varit med om mycket, ofta svåra traumatiska upplevelser.
              Det är barn som har skilts från sina föräldrar, barn som är födda
              i en helt annan kultur och som plötsligt inte har någon familj
              och något hem att bo i. Jag vill börja utifrån det perspektivet
              för det är faktiskt det hela adoptionslagstiftningen handlar om.
              Det är barn som är i behov av ett hem. Lyckligtvis finns det familjer
              i Sverige som gärna tar emot ett barn som inte har någon annan
              familj. Det är en alldeles fantastisk insats.
            </seg>
            <seg n="1d02f07c">
              En adoption är bland det mest definitiva som finns i Sverige.
              Den kan inte upphävas annat än om barnet och en förälder gifter
              sig. Det är det mest definitiva ställningstagande man kan göra.
            </seg>
            <seg n="90867220">
              Har man adopterat ett barn är det ens eget barn. Naturligtvis
              är detta oerhört viktigt för både föräldrar och barn. När man
              diskuterar frågor om adoption bör man ha med att det rör sig om
              ett definitivt, ofta svårt ställningstagande. Samtidigt vet vi
              att de par och ensamstående i Sverige som vill adoptera har en
              oerhört stor längtan efter barn och vill göra det allra bästa
              för sina barn.
            </seg>
            <seg n="4c7a4489">
              Fru talman! Det är därför som det är angeläget att påpeka att
              vi behöver fortsätta att forska om barns behov och om hur det
              har gått för de barn som har kommit till Sverige. Det gäller inte
              bara tills barnen är 15 år, utan man bör undersöka hur det går
              för dem när de 3040 år, när de har bildat egna familjer.
            </seg>
            <seg n="66da7596">
              I reservation 4 tas behovet av förmedlare upp. Det är viktigt
              att det fungerar när barn får en familj i Sverige. Det bör finnas
              en mångfald av adoptionsorganisationer. Regeringens förslag, att
              mångfalden ska beaktas vid beviljandet av auktorisation, är naturligtvis
              behövligt. Men än mer verksamma åtgärder kan vara nödvändiga för
              att säkerställa att de olika adoptionsorganisationerna får likvärdiga
              förutsättningar till utveckling.
            </seg>
            <seg n="67d29365">
              Det är därför som vi anser att adoptionsorganisationernas arbetsförutsättningar
              och lämpliga åtgärder för att säkerställa en uthållig mångfald
              av adoptionsorganisationer bör utredas. Det är vad vi tar upp
              i reservation 4.
            </seg>
            <seg n="e0be61dd">
              Sedan håller jag med de föregående talare som har tagit upp reservation
              6 om medgivande att ta emot ett barn. Det finns många andra som
              är lämpliga att utbilda föräldrar inför den situationen. Däremot
              är hela utskottet överens om att det är viktigt att alla får en
              bra och bred utbildning för att kunna vara de allra bästa föräldrarna
              för barnet.
            </seg>
            <seg n="f65427c0">
              Sista delen av mitt anförande vill jag ägna åt adoptionslagstiftningen
              över huvud taget. Det är en ganska gammal lag. Jag tror att den
              är 50 år, kanske något äldre. Jag tycker att det är dags för en
              ordentlig parlamentarisk översyn av adoptionslagen.
            </seg>
            <seg n="a7acbfd2">
              Också utredningen Barn i homosexuella familjer påtalade att det
              behöver göras en parlamentarisk översyn av hela adoptionslagstiftningen.
              Nu har inte utskottet i sin helhet ställt sig bakom detta, men
              jag vill ändå yrka bifall till reservation 17 där jag och Kristdemokraterna
              har tagit upp vikten av att man ser över nuvarande regler som
              möjliggör så kallade ensamståendeadoptioner.
            </seg>
            <seg n="a66c5d53">
              Det är viktigt att man följer de barn som adopterats av en ensamstående
              förälder och samtidigt ser över hela proceduren. Jag är ganska
              övertygad om att det allra bästa för ett barn som kommer från
              ett annat land är att det får två föräldrar, en mamma och en pappa.
              Statistiken visar att det varje år inte är så många ensamstående
              som adopterar barn, och det förstår jag av olika skäl. Det är
              ju ett enormt stort ansvar som man tar på sig, och därför är det
              viktigt att man är två.
            </seg>
            <seg n="ce118b31">
              Avslutningsvis: Detta är en verksamhet som är väldigt viktig.
              Vi vet att både barn och blivande föräldrar kan få en upplevelse
              som är en av de största upplevelserna i livet över huvud taget.
              Men vi måste vara medvetna om att barnet ändå har en ryggsäck,
              och vi måste se till att vi har kunskap och kompetens i vårt samhälle
              för att det enskilda barnet ska få de allra bästa förutsättningarna
              för ett gott liv.
            </seg>
          </u>
          <note type="speaker" n="1f82f65b">
            Anf. 277 ELINA LINNA (v):
          </note>
          <u who="Q4349165" xml:id="i-5be10f714d60b7ff-0" n="c6d83e28" next="i-f28c8683b8851717-0">
            <seg n="1d838d9c">
              Fru talman! Propositionen som detta betänkande bygger på har
              utarbetats i samarbete med regeringen, Vänsterpartiet och Miljöpartiet.
              Vänsterpartiet anser det särskilt välkommet att lagförslaget tar
              sin utgångspunkt i barnets rätt och barnets behov. Vi står bakom
              huvuddelen av betänkandet som vi anser vara nödvändigt för att
              säkra barnperspektivet i adoptionsprocessen. Det är en viktig
              perspektivförskjutning, nämligen att en adoption handlar om ett
              barns behov av vuxna och inte om vuxnas behov av barn.
            </seg>
            <seg n="481f93b3">
              Betänkandet pekar förtjänstfullt på vikten av att den adopterade
              ges stöd och kunskap om sitt ursprung. Det förutsätter dock att
              den adopterade känner till att han eller hon är adopterad, en
              kunskap som många uppfattar som en självklarhet, men som tyvärr
              inte alltid är det. För de allra flesta adoptivföräldrar är det
              antagligen självklart att berätta om barnets ursprung. Om ett
              färgat barn adopteras av vita föräldrar är det dessutom svårt
              att dölja.
            </seg>
            <seg n="0e3c43ee">
              Men erfarenheten hos de barn med svenskt ursprung som adopterats
              av svenska föräldrar är entydig. Flera av dessa barn har sent
              i livet fått vetskap om sitt ursprung och kan vittna om de svårigheter
              det innebär. Dessa barn är ju vuxna personer i dag.
            </seg>
            <seg n="6cea0657">
              Under tiden som Vänsterpartiet har arbetat först med propositionen
              och sedan med betänkandet har vi kommit i kontakt med ett antal
              fall där personer i vuxen ålder fått höra eller råkat få fram
              uppgifter som har fått personens världsbild att rasa totalt. Ens
              närmaste anhöriga, mamma och pappa, är inte de personer som man
              alltid betraktat dem som. En livslögn rullas upp. Det är faktiskt
              så, fortfarande år 2004, att alla adopterade inte vet att de är
              adopterade.
            </seg>
            <seg n="c2b642b2">
              Representanter för adoptionsorganisationer har för oss berättat
              att det antagligen finns nyblivna föräldrar, också i dag, som
              inte kommer att berätta att barnet är adopterat. Jag vill här
              också påminna om att alla adopterade inte kommer från länder med
              annan hudfärg eller icke europeiskt utseende. När det gäller den
              här delen i betänkandet anser jag att vi misslyckats hålla fast
              vid barnperspektivet. I stället har man låtit vuxnas behov gå
              före barnets behov.
            </seg>
            <seg n="07301054">
              Socialutskottets majoritet avstyrker motionerna som föreslår
              laglig rätt att den adopterade får kunskap om sitt ursprung med
              hänvisning till ett pågående arbete i Regeringskansliet. Men regeringen
              har inte utlovat någon lagändring i propositionen, utan man säger
              endast att man bereder en sådan.
            </seg>
            <seg n="7591c2ad">
              I lagutskottets yttrande kan vi också ta del av en, enligt min
              mening, mycket märklig ståndpunkt, nämligen att det i något fall
              inte kan uteslutas att det aldrig kan anses lämpligt att barnet
              får information om att det är adopterat. Samtidigt har ett antal
              tunga experter Barnombudsmannen, Rädda Barnen och Sveriges Psykologförbund
              tillstyrkt förslaget om att adoptivföräldrar så snart det är lämpligt
              bör informera barnet om att det är adopterat.
            </seg>
            <seg n="38e3e43e">
              Jag kan inte låta bli att reflektera över att majoriteten i lagutskottet
              därmed struntar i barnkonventionen och 1993 års Haagkonvention
              om att barn har rätt till kunskap om sitt ursprung. Jag kan inte
              komma på några fall där det inte är lämpligt att barnet får veta
              sitt ursprung. Däremot finns det stor risk att barnet får veta
              detta av någon annan om föräldrarna väljer att inte berätta. Är
              inte detta det yttersta sveket mot barnet?
            </seg>
            <seg n="88b8618b">
              I lagutskottets yttrande kan vi också läsa att om den eller de
              som adopterat ett barn inte upplyser barnet om att det är adopterat,
              torde det ankomma på socialtjänsten att stödja föräldrarna så
              att barnet får nödvändig information. Vad är det för förklaring?
              När adoptionen är klar är barnet som vilket barn som helst i familjen,
              och ärendet är avslutat hos socialtjänsten.
            </seg>
          </u>
          <note n="743000ac">
            Fru talman! Jag vill yrka bifall till reservation nr 9.
          </note>
          <u who="Q4349165" xml:id="i-f28c8683b8851717-0" n="c6d83e28" prev="i-5be10f714d60b7ff-0">
            <seg n="7288da6c">
              Avslutningsvis några ord om partnerskap och adoption. Det finns
              en motion med förslag om att Socialstyrelsen i sina allmänna råd
              för handläggning av adoptionsfrågor bör ge adekvata upplysningar
              om HBT-frågor och att HBT-kompetensen är viktig inom familjerätten.
              Vänsterpartiet anser att dessa frågor är viktiga och har också
              kännedom om att det numera antagligen finns fall där HBT-kompetensen
              har sviktat när vi talar om partnerskap och adoption.
            </seg>
            <seg n="6d7647ad">
              Under hösten kommer emellertid en proposition att behandlas här
              i kammaren som förbjuder diskriminering på grund av sexuell läggning
              inom det sociala området i hälso- och sjukvården och i socialtjänsten.
              Lagen kommer att träda i kraft den 1 januari 2005, så vi anser
              att i nuläget behöver inga ytterligare åtgärder vidtas.
            </seg>
          </u>
          <note type="speaker" n="fda6d030">
            Anf. 278 KENNETH JOHANSSON (c):
          </note>
          <u who="Q5886752" xml:id="i-ed3e7315ea0839f5-0" n="2bf4e8c4">
            <seg n="d4bac4f5">
              Fru talman! Internationella adoptioner och därtill hörande frågor
              är mycket viktiga frågor. Hur kan samhället på bästa sätt medverka
              till att de adopterade barnen får det riktigt bra, att barnens
              bästa alltid står i centrum? Min erfarenhet är att de allra flesta
              föräldrar som önskar adoptera verkligen har barnens allra bästa
              för ögonen och är beredda att ge kärlek, omsorg och fostran och
              erbjuda ett varmt hem.
            </seg>
            <seg n="22309658">
              Man ska dock inte blunda för att det kan uppstå påfrestningar.
              Adopterade barn kan få problem med identifikationen med mera.
              Därför är det viktigt med en klarsynt och nyanserad inställning
              och att ha som tydlig utgångspunkt att samhället ska medverka
              till att ge bästa tänkbara förutsättningar för en för alla parter
              lyckad adoption.
            </seg>
            <seg n="43a47a1b">
              Centerpartiet ställer sig positivt till huvuddragen i regeringens
              proposition, vars syfte är att stärka barnets rätt i adoptionsprocessen.
              Vi ställer oss också bakom ombildandet till MIA, Myndigheten för
              internationella adoptionsfrågor, och andra förslag. Centerpartiet
              välkomnar föreslagna ändringar i äktenskapsbalken och i lagen
              om registrerat partnerskap, som innebär att möjligheten för adoptivbarn
              och adoptant att gifta sig eller registrera partnerskap tas bort.
            </seg>
            <seg n="d5d3948a">
              De förslag som vi från Centerpartiet har lagt fram på några områden
              har fått en positiv och klarläggande behandling i utskottet. Det
              gäller till exempel föräldrautbildningen som vi är överens om
              ska vara obligatorisk med kommunen som ansvarig, men, och det
              är viktigt, den kan bedrivas av någon annan. Likaså har Centerpartiet
              förslag om att den nya lagstiftningen, som vi står bakom, om homosexuella
              pars rätt att bli prövade som adoptivföräldrar ska följas upp
              och utvärderas. Finns det behov av ytterligare kunskaper? Finns
              det behov av ytterligare informationsinsatser? Jag menar att det
              gör det på det området. Det redovisas också att det är åtgärder
              på gång, och det är bra.
            </seg>
            <seg n="b3247a95">
              Fru talman! På några områden är vi inte nöjda med utskottsmajoritetens
              ställningstaganden. Tillsammans med Folkpartiet och Kristdemokraterna
              står vi bakom denna synpunkt som kommer från NIA: Det är en humanitär
              självklarhet att ge viss rimlig ersättning till ett barnhem för
              de barn som är kvar på barnhemmet, när förhållandena är undermåliga.
              Det redovisas mer utförligt i reservation nr 2.
            </seg>
            <seg n="63537fc9">
              Centerpartiet markerar också i reservation nr 4 värdet av att
              slå vakt om en mångfald av adoptionsorganisationer och undvika
              en process med utslagning av mindre adoptionsorganisationer. Regeringen
              säger att mångfalden ska beaktas. Vi efterfrågar dock mer tydliga
              åtgärder. I avsaknad av dessa förordar vi en utredning för att
              säkerställa att de olika adoptionsorganisationerna får likvärdiga
              förutsättningar till utveckling.
            </seg>
            <seg n="0a0fd2d4">
              Genom åren har flera statliga utredningar framhållit det adopterade
              barnets behov av att få kunskap om sitt ursprung och att få veta
              att det är adopterat. Senast var det i departementspromemorian
              Föräldrars samtycke till adoption m.m.
            </seg>
            <seg n="ef7731ed">
              Centerpartiet anser i likhet med Vänsterpartiet och Miljöpartiet
              att det nu är hög tid att regeringen lägger fram ett lagförslag
              om barnets rätt till kunskap om sitt ursprung och rätten att upplysas
              om sin adoption. Vi har fått informationen att förslag i den riktningen
              är på gång, men vi har hört det förut. Vi har för vår del tröttnat
              på att vänta. Därför yrkar jag bifall till reservation nr 9.
            </seg>
          </u>
          <note type="speaker" n="6030c0be">
            Anf. 279 JAN LINDHOLM (mp):
          </note>
          <u who="Q5956750" xml:id="i-0f0ee0f819d5f4ce-0" n="db153499">
            <seg n="a1b9eb30">
              Fru talman! Själva debattformen här i riksdagen är lite ny för
              mig, så det är möjligt att jag misstar mig när jag uppfattar det
              som att vi i grunden är ganska överens i de här frågorna. Det
              kanske inte är så. I huvudsak uppfattar jag det ändå på det sättet.
            </seg>
            <seg n="71e2e4c1">
              Jag tycker att mycket av det som sägs här från talarstolen handlar
              om väldigt små nyanser. Det kanske är mer fråga om att påminna
              om det man har lagt fram i processen. I de flesta fall har det
              trots allt beaktats rätt väl, tycker jag.
            </seg>
            <seg n="c1cebc9f">
              Jag ska ta en första sak som ett exempel. Magdalena Andersson
              påtalade att organisationen NIA redovisar att det kan vara svårt
              för personer som jobbar med adoptioner att också jobba med biståndsverksamhet.
              Jag tycker när jag läser det här att man ändå i betänkandet har
              tagit mycket hänsyn till den ståndpunkten. Jag kan väl tycka att
              man måste ha någon grundutgångspunkt. Utifrån det öppnar man sedan
              en möjlighet för justeringar. Bristen på repliker hittills signalerar
              kanske att man är relativt överens.
            </seg>
            <seg n="3c64a7aa">
              Fru talman! Som tidigare nämnts har Miljöpartiet och Vänsterpartiet
              samarbetat med regeringen kring denna proposition. För min egen
              del kom jag alltså in i det här arbetet väldigt sent. Det var
              först i augusti, när jag hamnade här. Så jag har bara deltagit
              i arbetet med det sista finputsandet på det här betänkandet. Jag
              har inte några egna motioner med förslag och sådant som jag har
              kunnat reservera mig till förmån för i betänkandet.
            </seg>
            <seg n="060c7883">
              Jag kan konstatera att adoptioner är något som har funnits sedan
              långt tillbaka i tiden. För längesedan var det väl mer så att
              barnlöshet kunde vara så pinsamt att man sysslade med detta i
              hemlighet. I dag är det betydligt mindre dramatiskt, och adoptioner
              sker ju numera utifrån ett barnperspektiv med barnet i centrum.
            </seg>
            <seg n="5ebda9b0">
              Internationella adoptioner är väl en relativt sen företeelse
              i någon större omfattning. Det står i propositionen att det började
              på 50-talet, även om jag kanske har läst om internationella adoptioner
              tidigare. Det har sedan växt ganska snabbt, och det är väl inte
              så konstigt att det då också behövs förändringar av hur det går
              till. Det har också kommit till nya motiv. Åtminstone har jag
              uppfattat det så i de kretsar jag känner till. Det här ses delvis
              också som en form av internationellt solidaritetsarbete. Vi har
              det bra i den här delen av världen. Man har det inte så bra på
              många andra ställen. Då kan det vara ett sätt att hjälpa. Så motiven
              är lite olika.
            </seg>
            <seg n="0ae780ae">
              Även om vi har deltagit i den här propositionen finns det några
              detaljer som Miljöpartiet har pekat på att vi kanske inte är helt
              nöjda med. Det är ju ett givande och ett tagande. Vi har en reservation
              8, som handlar om att både adoptanter och adopterade det är nya
              ord som jag har lärt mig när jag läst det här ska erbjudas hjälp,
              bland annat i form av samtalsstöd. Det tycker jag väl att man
              har jobbat in i det här relativt bra. Då gör jag väl som andra.
              Trots allt tycker jag inte att man har kommit hela vägen fram
              i relation till den motion som jag har läst och som mina partikamrater
              har skrivit. Det innebär väl att vi från mitt partis sida förmodligen
              kommer att återkomma i den frågan längre fram.
            </seg>
            <seg n="23b97aad">
              När det gäller reservation 9, det här med informationsskyldighet
              som också flera har talat om, har jag inte kunnat se några bärande
              motiv till att säga att det finns situationer, som det sägs i
              propositionen och i betänkandet, där det kan vara negativt att
              få rätt att veta sitt ursprung. Jag tror inte att det finns några
              sådana situationer och tycker att man skulle kunna jobba på med
              den här frågan.
            </seg>
            <seg n="a8c80459">
              Jag tycker också att det som föreslås i den motionen är bra,
              att man skulle ge socialnämnderna i landet en skyldighet att dokumentera
              hur adoptanterna, om jag ska använda mig av det fina ordet, har
              fått den här informationen. Det tycker jag är en ganska bra modell.
              Jag gillar den.
            </seg>
            <seg n="487f5c0d">
              Herr talman! Jag har också lärt mig att man för att spara kammarens
              tid framöver inte ska yrka bifall till alla sina reservationer.
              Jag yrkar bifall till reservation 9. Det spar tydligen tid vid
              voteringarna sedan.
            </seg>
            <seg n="c71fa7b4">
              Sedan, herr talman, har jag i den lilla del som jag har deltagit
              i dristat mig till att göra ett eget litet inhopp i betänkandeskrivningen.
              Jag har en liten markering där som inte har grund i de motioner
              som mitt parti har väckt, vad jag har sett. Det gäller det här,
              som också har tagits upp av någon tidigare, med riskerna med den
              återkommande prövningen vartannat år. Man har skrivit in att man
              ska eftersträva en balans mellan de olika auktoriserade organisationerna.
              Jag ser att det kan finnas en risk att den strävan kan komma i
              konflikt med andra för verksamheten viktiga behov, och då kanske
              framför allt kontinuiteten för att organisationen i framtiden
              ska kunna fungera som ett stöd när adoptanten eventuellt är intresserad
              av att forska i sin bakgrund.
            </seg>
            <seg n="c922809f">
              Jag tycker att det är en viktig fråga som kanske inte riktigt
              har lösts i det här betänkandet. Även där säger jag att vi från
              mitt partis sida kommer att hålla ett öga på frågan och förbehåller
              oss rätten att återkomma om det visar sig att vi tycker att det
              inte fungerar på ett bra sätt.
            </seg>
            <seg n="a1b119c3">
              I övrigt, förutom de markeringarna, ställer sig Miljöpartiet
              bakom förslaget i betänkandet.
            </seg>
          </u>
          <note type="speaker" n="ddfd29b7">
            Anf. 280 MAGDALENA ANDERSSON (m) replik:
          </note>
          <u who="Q4935870" xml:id="i-3ac3113926b8898c-4" n="033e8333">
            <seg n="715d52c9">
              Herr talman! Jag kan förstå Jan Lindholms bekymmer. Att komma
              in i ett ärende mitt i behandlingen måste vara bekymmersamt. Jag
              tänkte att jag skulle läsa ur propositionen. På s. 12, allra överst,
              kan man läsa att det ligger i sakens natur att de båda verksamheterna
              inte är totalt oberoende av varandra. Det gäller alltså organisationen
              av verksamhet både med adoption och någon form av biståndsverksamhet,
              bland annat det som Jan Lindholm pratade om.
            </seg>
            <seg n="e3ddce92">
              Längre ned på samma sida står det att NIA i sitt remissvar säger
              att det är varken möjligt eller särskilt effektivt att i alla
              lägen skilja på de personer som arbetar med adoption och bistånd.
              I den fortsatta texten kan man se att NIA till exempel säger att
              det är orimligt på ledningsnivå. Det säger NIA, de som jobbar
              med detta, som kan det här bäst av alla och har samband med organisationer
              som arbetar och så vidare.
            </seg>
            <seg n="5214ecd3">
              Jag tycker att det är ganska självklart att man lyssnar till
              organisationen och ser vad det här egentligen står för. Man kanske
              ska försöka lyssna på dem. Då skulle jag kunna tipsa Jan Lindholm
              om att det går att ansluta sig också till reservation 1 i den
              här frågan.
            </seg>
          </u>
          <note type="speaker" n="e2ffec55">
            Anf. 281 JAN LINDHOLM (mp) replik:
          </note>
          <u who="Q5956750" xml:id="i-0f0ee0f819d5f4ce-1" n="db153499">
            <seg n="2643156d">
              Herr talman! Ja, det har jag förstått att man kan göra. Det jag
              försökte säga är att jag tycker att den frågan ändå har behandlats
              ganska väl och att det var ett exempel på det som kanske mina
              egna tillstyrkanden och reservationer också är ett exempel på;
              att man ändå har jobbat med frågan. Jag tycker att man har uttryckt
              sig rätt väl när det gäller möjligheterna att, om det visar sig
              att det faktiskt i praktiken inte fungerar, ändå kunna göra undantag.
              Grundregeln för mig är ändå att det är väldigt viktigt att man
              skiljer det här åt så att man inte hamnar i den situationen, vilket
              också är en risk, att den som har det bästa biståndet att erbjuda
              får den största tillgången till barn i adoptionshänseende, så
              att det inte blir ett köpslående. Vi får inte negligera risken
              att vi hamnar i en sådan situation.
            </seg>
            <seg n="68564995">
              Jag tycker att denna balansgång är väl behandlad i betänkandet.
              Man kommer aldrig hela vägen fram, tror jag. Nu har jag så liten
              erfarenhet, men jag tycker att det är så med de flesta frågor
              här. Man måste bestämma sig.
            </seg>
          </u>
          <note type="speaker" n="a974f057">
            Anf. 282 MAGDALENA ANDERSSON (m) replik:
          </note>
          <u who="Q4935870" xml:id="i-3ac3113926b8898c-5" n="033e8333">
            <seg n="67637b24">
              Herr talman! Om man bestämmer sig för att det ska vara denna
              personella åtskillnad, då har man också satt ribban för hur stor
              organisationen måste vara. En mindre organisation med en mindre
              personalsammansättning klarar inte detta. Då ligger det i sakens
              natur att till exempel ledningen sysslar med båda sakerna. Så
              i och med att man säger att man ska ha en personell åtskillnad
              har man också satt den ribban. Då är det bra om Jan Lindholm har
              klart för sig att det är på det sättet.
            </seg>
            <seg n="a8204c19">
              Min och Moderaternas uppfattning är att undantag från grundregeln
              sker ytterst sällan i samtliga fall där vi säger att vi har en
              grundregel och att man så småningom någon gång eventuellt ska
              kunna göra ett undantag. Grundregel blir tyvärr enligt empirisk
              erfarenhet alltid regel.
            </seg>
          </u>
          <note type="speaker" n="8c198aff">
            Anf. 283 JAN LINDHOLM (mp) replik:
          </note>
          <u who="Q5956750" xml:id="i-0f0ee0f819d5f4ce-2" n="db153499">
            <seg n="5efab272">
              Herr talman! Jag tror att organisationer som arbetar med internationella
              adoptioner inte kan vara hur små som helst. Om man inte klarar
              av att ha olika personal för olika arbeten där dessa konflikter
              är uppenbara så kanske den organisationen faktiskt är för liten
              för att klara arbetet på ett seriöst sätt.
            </seg>
          </u>
          <note type="speaker" n="bb87a2b1">
            Anf. 284 MARGARETA ISRAELSSON (s):
          </note>
          <u who="Q4955985" xml:id="i-6b3887732a98f283-0" n="b94c7f34" next="i-860d089900d5cefc-0">
            <seg n="9bf572d0">
              Herr talman! Sagans värld är full av föräldralösa barn. Barn
              som av en eller annan anledning blivit övergivna och som fattiga
              och ratade tvingas utstå en hopplös tillvaro.
            </seg>
          </u>
          <note n="94c9f1da">
            Så inleds boken Samtal med vuxna adopterade av Anna von Melen
            som 1998 gavs ut av NIA. Hon fortsätter:
          </note>
          <u who="Q4955985" xml:id="i-860d089900d5cefc-0" n="b94c7f34" prev="i-6b3887732a98f283-0">
            <seg n="c005b284">
              Deras tapperhet under de eländiga barndomsåren belönas i slutändan
              med framgång och evig lycka. För varje solskenshistoria har sina
              rötter i en tragedi. I sagans värld förs de föräldralösa barnen
              från mardrömmen till en idealtillvaro.
            </seg>
            <seg n="5791def6">
              Jag tror att det är den bilden, den drömmen om att ge ett bättre
              liv för ett barn, som många gånger leder fram till en önskan att
              adoptera ett barn till Sverige, en ofrivillig barnlöshet skulle
              kunna bytas mot en gemensam glädje när två eller tre ensamma kommer
              samman och en ny familj bildas.
            </seg>
            <seg n="c5a37051">
              I världen finns många barnlösa vuxna som längtar efter barn.
              I världen finns också många barn som saknar familj. De barnlösa
              vuxna är fler än de små, friska barn som finns tillgängliga för
              adoption, så det kan uppstå en konkurrenssituation där den som
              betalar mest också får flest barn.
            </seg>
            <seg n="038317a2">
              Utredningen om internationella adoptioner fick i uppdrag att
              beskriva hur barnen blir tillgängliga för adoption. I vissa länder
              ställs krav på ersättningar i form av donationer och bistånd för
              att adoptionsorganisationerna ska få verka. Utredningen skulle
              pröva hur detta stämmer med Haagkonventionen och vad Sverige kan
              göra i olika sammanhang för att minska riskerna för barnhandel.
            </seg>
            <seg n="dae1b750">
              Detta måste ju vara den grundläggande utgångspunkten för vårt
              arbete med adoptionsfrågor i Sverige. Aldrig, aldrig får vi svikta
              när det gäller den centrala uppgiften att se till att Sverige
              inte får en lagstiftning som på något sätt kan tillåta, möjliggöra
              eller blunda för handel med barn.
            </seg>
            <seg n="d11e632a">
              Det är fullt förståeligt att ursprungsländerna tar emot bidrag
              till sin sociala verksamhet och att de väljer samarbetskontakter
              som är beredda att bistå dem med stora belopp. Det är vidare förståeligt
              att barnlösa vuxna är beredda att göra stora ekonomiska uppoffringar
              för att få ett efterlängtat barn. I takt med att kostnaderna för
              adoption trissas upp i konkurrensen mellan olika mottagarländer,
              finns en risk för att det i barnens ursprungsländer skapas ett
              beroende av inkomster som härrör från den internationella adoptionsverksamheten.
              Detta skriver regeringen i propositionen.
            </seg>
            <seg n="1eff7e0f">
              Dessa ställningstaganden har naturligtvis sin grund i de konventioner
              som styr internationella adoptioner, dels barnkonventionen, dels
              1993 års Haagkonvention om skydd av barn och samarbete vid internationella
              adoptioner. Sverige är förpliktigat att förhindra att en situation
              uppstår där en adoptionsorganisations biståndsverksamhet blir
              ett slags betalning för att få förmedla barn till adoption.
            </seg>
            <seg n="3616111b">
              Den väg som ska leda till säkra adoptioner har utvecklats i utredningen
              Adoption till vilket pris? via regeringens proposition Internationella
              adoptionsfrågor och fram till det riksdagsbetänkande som vi nu
              debatterar, SoU3, och jag vill passa passa på att yrka bifall
              till förslaget i det.
            </seg>
            <seg n="add0aea3">
              Herr talman! Som vi hört i inledningen till denna debatt ska
              kraven på adoptionsorganisationerna skärpas för att de ska få
              auktorisation, och dessutom ska auktorisationen ges i två steg.
              Den skärpning av nuvarande villkor som innebär att eventuell annan
              verksamhet, exempelvis olika former av bistånd, inte får äventyra
              förtroendet för adoptionsverksamheten har föranlett en reservation
              av moderater och kristdemokrater.
            </seg>
            <seg n="d8955972">
              Jag är säker på att den är föranledd av de invändningar mot att
              det ska krävas både personell och ekonomisk åtskillnad mellan
              olika verksamheter som framförts av främst Adoptionscentrum.
            </seg>
            <seg n="99bc9be0">
              Jag anser dock, i likhet med Jan Lindholm, att regeringen är
              mycket tydlig i denna fråga. Man säger i propositionen att det
              i vissa situationer inte är möjligt med personell åtskillnad,
              och då måste undantag från denna grundregel kunna göras. Jag yrkar
              avslag på reservation 1.
            </seg>
            <seg n="8a729a81">
              Vad gäller den andra delen av auktorisationen har Folkpartiet,
              Kristdemokraterna och Centerpartiet anfört att de vill ha en generösare
              syn på avgiften till barnhemmet än regeringen. Jag är medveten
              om att 2000 års Specialkommission till Haagkonventionen var något
              splittrad i fråga om avgifterna. Det fanns de som ansåg att krav
              på bistånd som inte är direkt relaterat till den enskilda adoptionen
              strider mot artikel 32 och att det inte på något sätt går att
              ha överseende med detta. Andra ansåg att en avgift som innehåller
              bistånd kan ses som ett legitimt element i adoptionskostnaden.
            </seg>
            <seg n="2c93c03c">
              Denna brist på klarhet är naturligtvis inte bra, men jag ser
              det ändå som självklart att Sverige, mot bakgrund av vad jag tidigare
              nämnt, intar en rak hållning i denna fråga, och jag yrkar därför
              avslag på reservation 2.
            </seg>
            <seg n="1de0ea9e">
              I reservation 3 hävdar Moderaterna att en mångfald av organisationer
              skulle motverka både adoptanters och adopterades önskemål. Den
              inställningen har inte vi, och jag yrkar därför avslag på reservationen.
            </seg>
            <seg n="a53dea3e">
              I detta sammanhang vill jag också upprepa att utskottet, mot
              bakgrund av de förslag som finns i betänkandet för att skapa jämbördiga
              adoptionsorganisationer, inte finner skäl att begära en utredning
              om detta, varför jag yrkar avslag på reservation 4.
            </seg>
            <seg n="42a52b2a">
              I propositionen framhålls att sökande ska ha en trygghet i det
              fall en sammanslutning för adoptioner avvecklas en överenskommelse
              mellan sammanslutningen och sökanden om vad som ska gälla i ett
              sådant fall, vad som ska utbetalas. Utskottet instämmer i att
              denna trygghet är viktig, och jag yrkar avslag på Folkpartiets
              reservation 5.
            </seg>
            <seg n="c0ed510d">
              Herr talman! Mot bakgrund av att adoptioner skall vara till för
              barnets bästa och att det inte finns någon rättighet för vuxna
              att adoptera skall utredningen överväga om barnets rättigheter
              i adoptionsprocessen ytterligare kan stärkas både i Sverige och
              i barnets ursprungsland.
            </seg>
            <seg n="43ca3f61">
              Så stod det i utredningsdirektiven. Det är naturligtvis centralt
              när riksdagen nu ska ändra lagstiftningen. Jag vill gärna passa
              på att understryka att jag med stor glädje ser den ambition som
              finns i samtliga partier i utskottet att alltid söka lösningar
              till barnets bästa.
            </seg>
            <seg n="7b70fd8d">
              Ändå blir jag eller kanske just därför ledsen att Moderaterna,
              Folkpartiet och Kristdemokraterna inte tycker att det är viktigt
              att de adoptionssökande deltar i föräldrautbildning. Jag måste
              säga att jag inte riktigt förstår varför.
            </seg>
            <seg n="706e7097">
              När Adopterade Koreaners Förening skriver till oss gör de det
              därför att de vill att kravet ska bli ännu starkare. I deras brev
              står det: Vi anser att utbildningen är mycket viktig, och i en
              del fall helt avgörande för om adoptionen kommer att lyckas eller
              ej. Adopterade behöver komma till väl förberedda föräldrar.
            </seg>
            <seg n="ffd84361">
              Vi håller med om detta och yrkar avslag på reservation 7.
            </seg>
            <seg n="2bbaae7b">
              Till Jan Lindholm och Miljöpartiet vill jag säga att er ambition,
              att samhället ska finnas till hands för föräldrar som adopterat
              under barnens tonårstid, naturligtvis är mycket vällovlig. Men
              vi anser nog att samhället bör finnas till hands för alla föräldrar
              som har det behovet. Vi vet genom forskning att bland de barn
              som har problem under tonårstiden är tyvärr gruppen adopterade
              överrepresenterad just som grupp betraktad. Det är ändå inte den
              största gruppen. Jag yrkar avslag på reservation 8.
            </seg>
            <seg n="85f63aea">
              I reservation 9 kräver Vänsterpartiet, Centerpartiet och Miljöpartiet
              att regeringen ska lägga fram ett förslag om barnets rätt till
              kunskap om sitt ursprung. Det är ett krav som vi socialdemokrater
              helt kan instämma i. Därför är vi och utskottsmajoriteten, i likhet
              med lagutskottet, helt till freds med att det nu föreligger ett
              långt framskridet lagstiftningsarbete, helt i linje med motionsönskemålen.
              Därför krävs inget tillkännagivande.
            </seg>
            <seg n="9f2d3ea1">
              Det är otillfredsställande att de auktoriserade sammanslutningarna
              i dag inte har någon skyldighet att dokumentera förmedlingsarbetet
              och inte heller någon skyldighet att bevara handlingar som upprättats
              eller uppkommit i samband med adoptionsförmedling. Därför yrkar
              jag avslag också på den reservation där den frågan tas upp.
            </seg>
            <seg n="5640fd93">
              Herr talman! Jag ser att tiden rinner i väg och att jag i detta
              mitt huvudanförande tyvärr inte hinner kommentera alla reservationerna.
              Jag yrkar dock avslag på dem och hoppas kunna återkomma till dem
              i mina repliker.
            </seg>
          </u>
          <note type="speaker" n="4fb07e96">
            Anf. 285 Andre vice talman KERSTIN HEINEMANN (fp) replik:
          </note>
          <u who="unknown" xml:id="i-8b226030669f6b1c-0" n="578763af">
            <seg n="01365244">
              Herr talman! Jag kan i hög grad instämma i vad Margareta Israelsson
              sade, att vi inte ska ha någon handel med barn. Som tidigare ledamot
              i Nämnden för internationella adoptioner vet jag att det förekommer
              handel med barn. Det är något som vi naturligtvis totalt vänder
              oss mot, för det får inte ske. Också en del av de andra förslagen
              i den här propositionen som vi ställer oss bakom är ett steg i
              detta med att hindra handel med barn.
            </seg>
            <seg n="593d7e85">
              Lite konstigt tycker jag att följande är. Även om man från regeringens
              och utskottets sida tycker att nya synpunkter på den här inskränkningen
              är förståeliga känner vi en viss tvekan. I vissa fall kan det
              nämligen vara värdefullt att man också som förälder har möjlighet
              att på ett mycket kontrollerat sätt ge pengar till det barnhem
              där man får sitt barn detta för barnets skull. I regel betalar
              man i dag för den vård som barnet har fått och det som behövs.
              Men det handlar också om att man kan få ge ett bidrag som gör
              att de barn som stannar kvar får en lite bättre tillvaro.
            </seg>
            <seg n="eb0988a8">
              Självklart ska adoptions- och biståndsbitarna vara åtskilda.
              Där har vi inga andra synpunkter.
            </seg>
            <seg n="5c11a63f">
              När det sedan gäller föräldrautbildningen, Margareta Israelsson,
              tycker vi att det som ska stå i socialtjänstlagen räcker, nämligen
              att ett av de centrala villkoren för att medgivande ska lämnas
              är att man har kunskaper och insikter om adoptivbarn och deras
              behov.
            </seg>
            <seg n="fab17e35">
              Vi vänder oss mot att undervisningen obligatoriskt ska vara utförd
              av kommunerna. Vi har i många herrans år varit för föräldrautbildning
              för alla. Men när det gäller obligatoriet och kommunerna tycker
              vi till exempel att det är jättebra att vi från MIA:s sida den
              nya myndigheten äntligen får ett enhetligt utbildningsmaterial.
              Men vi tycker att även studieförbund och andra kan utföra det
              här.
            </seg>
          </u>
          <note type="speaker" n="f1655e18">
            Anf. 286 MARGARETA ISRAELSSON (s) replik:
          </note>
          <u who="Q4955985" xml:id="i-f2759f1009559150-0" n="b94c7f34">
            <seg n="1d4bdbdb">
              Herr talman! Först gäller det frågan om bistånd. I mitt huvudanförande
              försökte jag att lite grann ge en bild av den på den internationella
              arenan något oklara situationen när det gäller var man ska stå
              i frågan. Där ryms också den synpunkt som kommer till uttryck
              i reservationen.
            </seg>
            <seg n="ac4d5403">
              Jag tror att det är viktigt kanske speciellt för oss i Sverige,
              med tanke på inställning och det sätt på vilket vi har försökt
              att vara pådrivande i de här frågorna, att hela tiden vara säkra
              på att vi står på den sida som syftar till att skydda barnens
              rätt. I det här fallet måste vi alltid vara vaksamma så att ingenting
              kan tolkas som att det kan vara föremål för handel. Det är där
              som det hela tiden har varit en balansgång i fråga om hur medlen
              ska fördelas.
            </seg>
            <seg n="0392ebc4">
              När det gäller utbildningen känns det nästan som att ett slags
              missförstånd ligger i luften. I propositionen finns det inget
              som helst krav på att det är kommunerna som ska anordna utbildningen.
              Däremot ska kommunerna anvisa utbildningen.
            </seg>
            <seg n="33af671e">
              Jag kan säga att jag de senaste dagarna har blivit kontaktad
              av flera enheter och institutioner som tycker att det kanske vore
              bättre att göra som exempelvis i Danmark och ha en särskild myndighet
              som är skyldig att tillhandahålla den här utbildningen. Där har
              regeringen valt en väg som det verkar vara så när jag lyssnar
              på Kerstin Heinemann stämmer överens med Folkpartiets syn, nämligen
              att det ska finnas olika utbildningsanordnare. Men det ska vara
              kommunens skyldighet att se till att man går en sådan utbildning,
              och ett centralt material ska tas fram för att alla ska få samma
              utbildning. Det handlar om att tillmötesgå de adopterades rättigheter.
            </seg>
          </u>
          <note type="speaker" n="a924e3f2">
            Anf. 287 Andre vice talman KERSTIN HEINEMANN (fp) replik:
          </note>
          <u who="unknown" xml:id="i-8b226030669f6b1c-1" n="578763af">
            <seg n="3b93913f">
              Herr talman! Kanske är det så att propositionen är otydlig på
              punkten om obligatoriet. Det är ju inte bara vi som har utläst
              att det är obligatoriskt för kommunen att anordna den här utbildningen.
              Det är det som vi har vänt oss mot. Om det i praktiken visar sig
              att det blir fritt här för studieförbund eller andra ideella organisationer
              tidigare har i hög grad adoptionsorganisationerna själva ordnat
              med föräldrautbildningen kan vi kanske se det på ett annat sätt.
              Vi får väl se vad som händer i verkligheten. Obligatoriet för
              kommunerna att anordna utbildning och att det är de som driver
              den är det som vi vänder oss mot.
            </seg>
            <seg n="225c809f">
              Naturligtvis ska vi gå före när det gäller barnhandeln. Det har
              vi nog också gjort i väldigt hög grad. Vi har trots allt haft
              en ganska bra kontroll på biståndsbiten, även om det ibland har
              varit lite trassel med redovisningarna och man inte riktigt vet
              vilka pengar som hör till vilket konto. Det är väl de erfarenheter
              man har.
            </seg>
            <seg n="5fd08aab">
              Men samtidigt måste vi också vara lite realistiska och inse att
              om vi över huvud taget vill att svenska föräldrar ska kunna adoptera
              barn internationellt kan vi inte vara alltför strikta och förbjuda
              den här biståndsverksamheten, för då stänger vi totalt möjligheten
              för människor att få barn. Det förekommer handel med barn från
              andra länders sida. Vi ska inte handla men vi ska ha möjligheter
              att ändå ge visst bistånd som är kontrollerat, för vi tycker också
              att barn ska få komma till Sverige.
            </seg>
          </u>
          <note type="speaker" n="3599a687">
            Anf. 288 MARGARETA ISRAELSSON (s) replik:
          </note>
          <u who="Q4955985" xml:id="i-f2759f1009559150-1" n="b94c7f34">
            <seg n="2cca4724">
              Herr talman! Jag ska fatta mig mycket kort. Jag läser innantill
              i propositionen: Utredningen har föreslagit att kommunerna ska
              vara skyldiga att tillhandahålla föräldrautbildning. Regeringen
              är emellertid tveksam till att utöka kommunernas åtagande. Däremot
              är det rimligt att det blir ett ansvar för kommunen att anvisa
              de blivande adoptivföräldrarna lämplig utbildning. Detta förutsätter
              naturligtvis att det finns sådan utbildning tillgänglig. En anordnare
              av föräldrautbildning bör dock, enligt regeringens mening, inte
              ha egna intressen i adoptionsprocessen.
            </seg>
          </u>
          <note type="speaker" n="8972a099">
            Anf. 289 MAGDALENA ANDERSSON (m) replik:
          </note>
          <u who="Q4935870" xml:id="i-3ac3113926b8898c-6" n="033e8333">
            <seg n="020a1b95">
              Herr talman! Jag var tvungen att skriva upp följande ord som
              jag hörde Margareta Israelsson säga: Ändå blir jag ledsen när
              jag ser att Moderaterna, Kristdemokraterna och Folkpartiet inte
              tycker att det är viktigt med föräldrautbildning.
            </seg>
            <seg n="b7a7f53f">
              Herr talman! Margareta Israelsson ska nog vara lite mer varsam
              med orden än så.
            </seg>
            <seg n="41b56783">
              Jag skulle vara intresserad av att veta vad enligt Margareta
              Israelsson som inte är viktigt i den ändring av socialtjänstlagen
              som regeringen föreslår. Den ändringen säger att socialnämnden
              får lämna medgivande till adoption bara om den sökande är lämplig
              att adoptera samt att nämnden vid bedömningen ska ta särskild
              hänsyn till den sökandes kunskaper och insikter om adoptivbarn
              och deras behov. Vad är det i den av regeringen föreslagna förändringen
              som inte är viktigt enligt Margareta Israelsson?
            </seg>
          </u>
          <note type="speaker" n="fbfffdf1">
            Anf. 290 MARGARETA ISRAELSSON (s) replik:
          </note>
          <u who="Q4955985" xml:id="i-f2759f1009559150-2" n="b94c7f34">
            <seg n="eabd188a">
              Herr talman! Det där var också ett sätt att replikera. Låt mig
              avstå från sådant.
            </seg>
            <seg n="4603809f">
              Det vi tycker är beklagligt är att man i reservationen säger
              att det inte behövs någon föreskrift i lag om obligatoriskt deltagande
              i en föräldrautbildning. Där ställer vi oss på de adopterades
              sida och tycker att vi ska kunna garantera dem att de kommer till
              en familj där man har tagit del av en utbildning, som också ska
              vara lika på olika platser i vårt avlånga land.
            </seg>
          </u>
          <note type="speaker" n="b47d3cec">
            Anf. 291 MAGDALENA ANDERSSON (m) replik:
          </note>
          <u who="Q4935870" xml:id="i-3ac3113926b8898c-7" n="033e8333">
            <seg n="8cc1f0f1">
              Herr talman! Margareta Israelsson kan inte berätta vad det är
              i regeringens förslag som inte är viktigt. Det är det förslaget
              vi har ställt oss bakom. Vi har ställt oss bakom förslaget att
              denna ändring i socialtjänstlagen ska tillstyrkas. Vi tycker att
              det säger så mycket om vikten av utbildning. Man ska inte kunna
              få tillstånd att adoptera om man inte kan visa att man har den
              här kunskapen och insikten. Vi tycker att det räcker med det,
              det är fastslaget. Vi tycker att det är ett bra förslag. Sedan
              behöver man inte ha ytterligare föreskrifter om detta.
            </seg>
            <seg n="f47b1e6f">
              Margareta Israelsson vill påskina att det finns partier här som
              inte tycker att det är viktigt. Det tycker jag, herr talman, faktiskt
              är otillbörligt.
            </seg>
          </u>
          <note type="speaker" n="81c920f4">
            Anf. 292 MARGARETA ISRAELSSON (s) replik:
          </note>
          <u who="Q4955985" xml:id="i-f2759f1009559150-3" n="b94c7f34">
            <seg n="db9685a2">
              Herr talman! Jag vill bara kort konstatera att den inställning
              som utskottsmajoriteten har är att det ska ställas krav på kunskaper.
              När man har gått igenom den här utbildningen och ska adoptera
              en andra gång behöver man självfallet inte göra det igen. Det
              fastställs i lagstiftningen. Men ni säger nej till en obligatorisk
              föräldrautbildning, och det är det vi beklagar.
            </seg>
          </u>
          <note type="speaker" n="57528ee1">
            Anf. 293 ELINA LINNA (v) replik:
          </note>
          <u who="Q4349165" xml:id="i-a4c491e0781e8d81-0" n="c6d83e28">
            <seg n="a4f4dcd6">
              Herr talman! Som Margareta Israelsson säkert gissar kommer jag
              att ställa en fråga om barns rätt till kunskap om sitt ursprung,
              som Vänsterpartiet anser är väldigt viktigt och där det fortfarande
              i dag finns brister. Det finns barn som inte har fått veta att
              de är adopterade utan först i vuxen ålder får veta det, kanske
              när föräldrarna inte längre finns kvar i livet.
            </seg>
            <seg n="ccfce1c4">
              Då skulle jag vilja veta vad Margareta Israelsson anser om det
              uttalande som finns i lagutskottets yttrande, att det i vissa
              fall inte skulle vara lämpligt att informera om adoptionen. Jag
              har verkligen försökt att tänka i vilka fall det skulle vara olämpligt
              att informera om att barnet är adopterat, men jag kan inte komma
              på något sådant fall. Kan Margareta Israelsson komma på några
              exempel?
            </seg>
          </u>
          <note type="speaker" n="d5cca41d">
            Anf. 294 MARGARETA ISRAELSSON (s) replik:
          </note>
          <u who="Q4955985" xml:id="i-f2759f1009559150-4" n="b94c7f34">
            <seg n="0f2be2e4">
              Herr talman! När jag lyssnar på Elina Linna jag lyssnade också
              på hennes huvudanförande påminner det mig om Don Quijote som drar
              i väg till strid mot väderkvarnar. Det här är ett sätt att söka
              olikheter i våra uppfattningar som inte finns. Vi har helt klart
              samma åsikt. Precis som vi båda står bakom propositionen har vi
              samma syn när det gäller barnets rätt att söka sitt ursprung.
              Skillnaden är att Elina Linna vill vinna en poäng eller tror att
              det går något snabbare att få fram ett regeringsförslag genom
              att vi här gör ett tillkännagivande och har brevväxling över vattnet
              med Regeringskansliet, utöver det lagstiftningsarbete som pågår.
            </seg>
            <seg n="328ea387">
              Jag har ingen anledning att kommentera det ytterligare. Lagutskottets
              yttrande står för dem.
            </seg>
            <seg n="b9ff288b">
              Vad gäller frågan huruvida man ska göra undantag från den mycket
              viktiga ståndpunkten att den adopterade ska ha rätt att känna
              till sitt ursprung vill jag gärna se lagförslaget och se vad som
              i så fall ska vara skälet, så ska jag ta ställning till ett sådant
              förslag då.
            </seg>
          </u>
          <note type="speaker" n="28d0efad">
            Anf. 295 ELINA LINNA (v) replik:
          </note>
          <u who="Q4349165" xml:id="i-a4c491e0781e8d81-1" n="c6d83e28">
            <seg n="a62a687a">
              Herr talman! Som jag läser betänkandet och propositionen har
              regeringen inte utlovat en lagändring, utan man säger att man
              bereder den. Jag vill få exakt vetskap om det. Blir det en lagändring?
              Då menar jag en lagändring som innebär att barn får rätt till
              kunskap om sitt ursprung.
            </seg>
          </u>
          <note type="speaker" n="0fb23782">
            Anf. 296 MARGARETA ISRAELSSON (s) replik:
          </note>
          <u who="Q4955985" xml:id="i-f2759f1009559150-5" n="b94c7f34">
            <seg n="e6d9e7d4">
              Herr talman! Om Elina Linna vill veta vad regeringen gör är det
              nog bäst att ställa en fråga eller en interpellation till ministern.
              Jag kan bara läsa det som står i lagutskottets yttrande, att det
              nu föreligger ett långt framskridet lagstiftningsarbete helt i
              linje med motionsönskemålen. Jag utgår från att detta betyder
              att lagutskottet i sin vishet har inhämtat sådana uppgifter. För
              mig är lagstiftningsarbete att man håller på att skriva en lag,
              och jag har den förhoppningen.
            </seg>
          </u>
          <note type="speaker" n="921cfc0a">
            Anf. 297 CHATRINE PÅLSSON (kd) replik:
          </note>
          <u who="Q4973700" xml:id="i-eec412b4fbf946fb-1" n="f1d8e078">
            <seg n="fca47ebf">
              Herr talman! Också jag blev lite bekymrad över Margareta Israelssons
              agerande. Hon sade nyss att man söker olika uppfattningar när
              de inte finns. Det gäller reservation 6. I den ruta som finns
              under den punkten står det faktiskt att man avstyrker en motion
              om att frivilligorganisationerna ska kunna ha hand om en sådan
              föräldrautbildning. Det står ganska tydligt på s. 19. Det är klart
              att jag och många andra reagerar som vet att frivilligorganisationerna
              många gånger har en oerhört bra utbildning, engagerade människor
              som oftast också har en gedigen kunskap och kanske till och med
              egna adopterade barn. För mig känns det rent ut sagt pinsamt i
              detta samhälle som behöver frivilligorganisationerna och krafterna
              där än mer än någonsin att man från majoriteten avstyrker ett
              motionsyrkande om att frivilligorganisationerna bör kunna ansvara
              för föräldrautbildning.
            </seg>
            <seg n="c675b37d">
              I och med att socialnämnden ska ansvara för den måste vi kunna
              lita till att socialnämnden verkligen ser till att föräldrarna
              har den kunskap som behövs för att ta emot barnet. Eller ska vi
              underkänna socialnämnderna, som också består av folkvalda politiker?
              När en myndighet har ett ansvar för ett ärende, ska vi då gå in,
              gå ett steg längre och lägga på ytterligare en ytterrock och säga
              att detta ska vara obligatoriskt? Då har vi så att säga förstått
              att de inte begriper vad de har för ett viktigt uppdrag att se
              till att adoptionsfamiljen har de allra bästa förutsättningarna.
            </seg>
          </u>
          <note type="speaker" n="2abda0bb">
            Anf. 298 MARGARETA ISRAELSSON (s) replik:
          </note>
          <u who="Q4955985" xml:id="i-f2759f1009559150-6" n="b94c7f34">
            <seg n="6bf32a30">
              Herr talman! Chatrine Pålsson börjar med att vi egentligen var
              överens. Sedan lät det som om hon blev argare och argare. Om vi
              utgår från att vi är överens och tycker att det är bra om det
              är olika organisationer som anordnar utbildningen är väl det bra.
              Men jag tolkar det som att ni har skrivit i er reservation att
              ni inte vill ha utbildningen.
            </seg>
            <seg n="cf578d61">
              Vi har ingenting emot att det är frivilligorganisationer som
              anordnar utbildningen, men vi tycker inte att det ska vara organisationer
              som har egna intressen i adoptionsverksamheten. Det är vad som
              klarläggs i propositionen och betänkandet.
            </seg>
            <seg n="7de7e38a">
              Låt mig sedan, herr talman, när jag nu har tid kommentera något
              Chatrine Pålsson sade i sitt huvudanförande: Har man adopterat
              ett barn är det ens eget. Jag förstår innebörden, men för mig
              är det viktigt att säga att vi måste vända på det. Man kan inte
              äga ett barn. Däremot kan man naturligtvis vara dess vårdare,
              fostrare och anhörige.
            </seg>
          </u>
          <note type="speaker" n="4288d020">
            Anf. 299 CHATRINE PÅLSSON (kd) replik:
          </note>
          <u who="Q4973700" xml:id="i-eec412b4fbf946fb-2" n="f1d8e078">
            <seg n="1d03a0d7">
              Herr talman! Jag menar naturligtvis att det då är ens eget barn
              precis som vilket biologiskt barn som helst. Sedan äger vi varken
              vuxna eller barn; det är naturligtvis riktigt.
            </seg>
            <seg n="78f5d83f">
              Men vi har ju allihop sagt att vi vill ha utbildning. Vi tycker
              det är viktigt med utbildning. Där är vi överens. Det är inte
              så, som Margareta Israelsson nu sade, att vi inte vill ha utbildning.
              Det är där jag tycker att vi inte ska strida om någonting som
              vi är överens om.
            </seg>
            <seg n="1e69a408">
              Vad vi i själ och hjärta är överens om är att man egentligen
              vill ha monopolet som ger utbildningen. Vi tycker att det finns
              många frivilligorganisationer som gör detta oerhört bra och där
              vi också vet att det finns engagemang.
            </seg>
            <seg n="f0cd4c25">
              Jag vill gärna säga till Margareta Israelsson att jag tror att
              det här samhället framöver behöver mer av engagemang från frivilligorganisationer,
              folkrörelser och ideella organisationer för att vi ska klara framtidens
              uppgifter. Låt oss därför inte skjuta ut dem och misstänkliggöra
              dem, utan låt oss välkomna deras kunskap! Den är jätteviktig!
            </seg>
          </u>
          <note type="speaker" n="3a7e7a1b">
            Anf. 300 MARGARETA ISRAELSSON (s) replik:
          </note>
          <u who="Q4955985" xml:id="i-f2759f1009559150-7" n="b94c7f34">
            <seg n="1d02eedf">
              Herr talman! Jag är inte någon bra rallyförare. Jag har lite
              svårt att hänga med i de här svängarna, om ni tycker på det ena
              eller det andra sättet. Nu tolkar jag det nästan som att Chatrine
              Pålsson i likhet med mig är förespråkare för en utbildning jättebra!
              Då är vi överens i voteringen också.
            </seg>
            <seg n="a2b3c344">
              När det gäller vem som ska anordna den är det precis som vi säger:
              Det kan vara en frivilligorganisation. I vårt fall tycker vi inte
              att det ska vara just kommunen som ska anmodas att göra detta.
              Man ska ha samma material. Vi tycker dock inte att en organisation
              som har egna intressen i adoptionsprocessen ska vara den som anordnar
              utbildningen. Det är grunden för vårt ställningstagande.
            </seg>
          </u>
          <note n="0aa555f0">
            Överläggningen var härmed avslutad.
          </note>
          <note n="e7e37cd5">
            15 § Höjd åldersgräns för läkares och sjukgymnasters rätt till
            offentlig ersättning m.m.
          </note>
          <note n="7f50c462">
            Föredrogs
          </note>
          <note type="speaker" n="60c1041c">
            Anf. 301 BIRGITTA GIDBLOM (s):
          </note>
          <note n="c5d38295">
            Herr talman! I detta ärende behandlar utskottet socialutskottets
            betänkande SoU4 Höjd åldersgräns för läkares och sjukgymnasters
            rätt till offentlig ersättning m.m. I betänkandet behandlas proposition
            2003/04: 146 Höjd åldersgräns för läkares och sjukgymnasters rätt
            till offentlig ersättning m.m. samt 16 motionsyrkanden som väckts
            med anledning av propositionen. Vidare behandlas fyra motionsyrkanden
            från den allmänna motionstiden 2003.
          </note>
          <u who="Q4950012" xml:id="i-fa18c3e262c5cef4-1" n="08e53903">
            <seg n="f5c7dece">
              Utskottet ställer sig bakom regeringens förslag att åldersgränsen
              ska höjas från 67 till 70 år när det gäller rätten till offentlig
              ersättning till läkare och sjukgymnaster enligt lagen om läkarvårdsersättning
              samt lagen om ersättning för sjukgymnastik. Utskottet delar vidare
              regeringens bedömning att någon möjlighet inte ska införas för
              läkare och sjukgymnaster att överlåta rätten till offentlig finansiering
              i samband med en överlåtelse av en mottagning, så kallad ersättningsetablering.
            </seg>
            <seg n="7274a20a">
              Herr talman! Med denna inledning överlämnar jag ärendet till
              debattörerna.
            </seg>
            <seg n="030cd54f">
              Herr talman! Våren 2001 beslutade riksdagen i enlighet med ett
              betänkande att tillkännage för regeringen att åldersgränserna
              för rätt till offentlig finansiering borde avskaffas för läkare,
              sjukgymnaster, tandläkare och tandhygienister samt att regeringen
              borde återkomma med ett sådant förslag. I stället för att hörsamma
              riksdagens beslut plöjde regeringen dock ned frågan i en utredning
              som även skulle ta ställning till privatläkarnas rätt till ersättningsetablering.
            </seg>
            <seg n="75368851">
              Ensamutredaren Susanne Eberstein avlämnade i februari 2003 sitt
              betänkande, där hon föreslog att åldersgränsen skulle behållas
              men höjas till 70 år. Ersättningsetablering skulle däremot inte
              medges, utan rätten till sådan skulle som tidigare avgöras av
              landstingens goda vilja med hänsyn till deras planeringsansvar.
            </seg>
            <seg n="8ccd0783">
              I betänkandet hade experterna Ekwall, Lindén och Skoogh listat
              16 tunga argument som talar för rätten till ersättningsetablering
              och ställt dessa mot det enda som talar emot. Detta hade dock
              ingen som helst effekt på regeringens förslag, som vi nu behandlar
              här i kammaren.
            </seg>
            <seg n="f0037616">
              Herr talman! Den ordning som gäller i dag ska således bestå.
            </seg>
            <seg n="a3fe92e1">
              Jag kan konstatera att det i dag är ytterst få ersättningsetableringar
              som beviljas. I Helsingfors, som har det största antalet privata
              mottagningar i landet, medges så gott som inga. Detta är mycket
              oroande eftersom vi vet att medelåldern inom till exempel privatläkarkåren
              är 58 år. Om inget görs kommer de att försvinna. Är det meningen?
              Vad tycker egentligen patienterna om detta?
            </seg>
            <seg n="fab2e4f9">
              Nej, en positiv attityd till ersättningsetableringar är nödvändig
              för att inte minska antalet läkare och sjukgymnaster och samtidigt
              än mer minska valfrihet och tillgänglighet.
            </seg>
            <seg n="82f6b4d1">
              Herr talman! Att höja åldersgränsen är dock en förbättring jämfört
              med dagens situation. Vi moderater menar dock att den åldersdiskriminering
              som präglar dagens lagstiftning kvarstår. Vi motsätter oss åldersgränser
              och anser att äldres kompetens och kunskap ska tas till vara på
              alla områden i samhället. Erfarenhet från personer inom professionen
              måste tas till vara i stället för att vi diskvalificerar dem genom
              åldersdiskriminering.
            </seg>
            <seg n="56e7aace">
              Mot bakgrund av att vi i framtiden kan förvänta oss en brist
              på såväl läkare som sjukgymnaster ter det sig även utifrån denna
              utgångspunkt mycket oklokt att sätta definitiva åldersgränser.
              Vi vill därför avslå regeringens förslag.
            </seg>
            <seg n="4a2a11e2">
              Herr talman! När det gäller rätten att verka efter 67 års ålder
              är det totalstopp, trots att man vet att gränsen kommer att höjas
              till 70 år den 1 januari. Det betyder att flera läkare ramlar
              mellan stolarna, det vill säga fyller 67 år under innevarande
              höst och åker ur systemen, trots att landstingen har möjlighet
              att ge sitt medgivande till fortsatt verksamhet.
            </seg>
            <seg n="3f534057">
              Ett exempel på detta är en psykiater i Helsingfors som fyller
              67 år den 15 december. Han åker ur systemet. Han fyller således
              år två veckor för tidigt.
            </seg>
            <seg n="7674d6f9">
              Är detta rimligt? Har vi verkligen tillräckligt med psykiatrer
              i Helsingfors i dag? Nej, självklart inte. Det är därför vi tillsammans
              med våra borgerliga kolleger har lagt fram förslag om att rätten
              till offentlig finansiering bör gälla retroaktivt från den dag
              riksdagen beslutar detta och att regeringen skyndsamt bör återkomma
              till riksdagen med förslag på övergångsbestämmelser.
            </seg>
            <seg n="756c77e7">
              Herr talman! Jag är förvånad över att regeringen trots tidigare
              beslut i riksdagen och trots ett tydligt behov av fler läkare
              och sjukgymnaster på grund av brister i tillgänglighet i både
              vård och rehabilitering lägger fram detta förslag som försvårar
              det som borde vara naturligt: att skapa förutsättningar för en
              bättre vård.
            </seg>
            <seg n="f852cc36">
              Till sist, herr talman: Jag och Moderaterna står naturligtvis
              bakom samtliga reservationer från oss, men av tidsskäl yrkar jag
              bifall enbart till reservation 1.
            </seg>
          </u>
          <note n="1e42664a">
            Lagändringarna föreslås träda i kraft den 1 januari 2005.
          </note>
          <note n="d87cca3f">
            I betänkandet finns sex reservationer.
          </note>
          <note n="83769eda">
            Anf. 302 ANNE MARIE BRODÉN (m):
          </note>
          <note type="speaker" n="6081e5b3">
            Anf. 303 ERIK ULLENHAG (fp):
          </note>
          <u who="Q4588714" xml:id="i-133175abf2643cf8-0" n="fae1460a">
            <seg n="9da98704">
              Herr talman! Folkpartiet står självklart bakom samtliga våra
              reservationer, men av tidsskäl nöjer vi oss med att yrka bifall
              till reservation 6.
            </seg>
            <seg n="addaa979">
              Jag brukar då och då fundera på en partikamrat till mig som heter
              Hans Blix. Hans Blix är nutidens kanske mest kände svensk. Miljontals
              svenskar har suttit framför TV-apparaterna och sett Hans Blix
              spela en avgörande roll på den internationella scenen. Jag tror
              också att rätt många svenskar har känt en stolthet över hans insats.
            </seg>
            <seg n="bd0d5a1f">
              Vad ganska få tänker på när de ser Hans Blix i TV-apparaten är
              att Hans Blix är 75 år gammal. Hade det varit upp till den svenska
              regeringen eller till det svenska systemet hade Hans Blix setts
              som förbrukad och passé. Vi har en väldig ålderism i det här landet
              som innebär att har du passerat ett visst datum, företrädesvis
              65 år, ska du inte längre göra speciellt mycket nyttiga insatser
              utan ägna dig åt annat.
            </seg>
            <seg n="44a0ec34">
              Det vi i dag diskuterar, det vill säga att höja åldersgränserna
              från 67 till 70 år för läkare och sjukgymnaster och därmed ge
              möjligheten att få offentlig ersättning är ett steg i rätt riktning.
              Det är fortfarande en situation där det blir en 70-årsgräns som
              blir ganska fix. Vi tycker från Folkpartiets sida att detta är
              en allvarlig brist. Vi skulle vilja ha en möjlighet att söka tillstånd
              från försäkringskassan om att verka efter 70-årsdagen, för att
              ge den möjligheten på allvar.
            </seg>
            <seg n="2f49fd56">
              Vi litar inte riktigt, vilket utskottsmajoriteten gör, på att
              de enskilda sjukvårdshuvudmännen kommer att lösa den frågan. Resultatet
              kommer med majoritetens förslag att bli att den dag du har fyllt
              70 år ska du inte längre bota patienter eller bedriva den typen
              av nyttig verksamhet.
            </seg>
            <seg n="9c9a95ee">
              Sedan är det väldigt märkligt att man i utskottsmajoritetens
              skrivning har en absurd del där man säger att vi inte ska ge lagstiftningen
              retroaktiv effekt. Moderaterna har redan pekat på det. Om man
              råkar fylla år en vecka fel, ska man då lägga ned verksamheten
              och sedan öppna igen i januari?
            </seg>
            <seg n="21397abd">
              Jag försökte läsa utskottsmajoritetens förslag och funderade
              på om man hade någon klok motivering till det här. Men det enda
              man säger är i princip att man inte tror att vi behöver en retroaktiv
              tillämpning, punkt och slut.
            </seg>
            <seg n="26c19be1">
              Det svävar i luften varför utskottsmajoriteten inte vill ge retroaktiv
              effekt. Margareta Israelsson talade tidigare om att man har brevväxling
              över vattnet mellan riksdagen och regeringen. Det var kanske för
              lite. Den här gången har breven bara gått i en riktning. Sedan
              har utskottsmajoriteten lydigt följt sin minister genom att försöka
              verkställa vad propositionen säger, oavsett om det är klokt eller
              inte.
            </seg>
            <seg n="9eaf7218">
              Sedan gäller det frågan om ersättningsetablering. Majoriteten
              vill inte att man ska kunna överlåta sin rätt att få ersättning
              från det offentliga när man bedriver en privat praktik av något
              slag. Här framgår en mycket tydlig skillnad mellan de tre partier
              som i dag styr Sverige och oppositionen.
            </seg>
            <seg n="90821bf4">
              Jag tänkte läsa upp ett par citat ur betänkandet. På s. 10 kan
              man läsa att problemet i dag är att läkare inom olika specialiteter
              respektive sjukgymnaster med olika inriktning som finns i dag
              inte är resultat av en aktiv och medveten planering från landstingens
              sida. Lite längre ned kan man se meningen: Att införa en möjlighet
              till ersättningsetableringar kan innebära att landstingen även
              fortsättningsvis måste betala ut ersättning till verksamhet som
              de inte anser att de har behov av.
            </seg>
            <seg n="9e283f40">
              Den tydliga skillnaden ligger i att vi har en utskottsmajoritet
              som har ett tydligt budskap: Landstingspolitikerna vet bäst. Patienterna
              vet sämre. Det är det som står.
            </seg>
            <seg n="0190794b">
              Jag vill ha en vård och ett Vård-Sverige där folk kan välja mellan
              olika alternativ, där det inte är så att det ska vara resultatet
              av en tydlig planering från landstingets sida exakt vilken läkare
              Svensson, Karlsson eller Muhammed vill gå till. Tvärtom, vi ska
              ha ett Vård-Sverige där fria alternativ växer. Och den här skillnaden
              märks så oerhört tydligt på punkt efter punkt när man lyssnar
              på den sjukvårdspolitiska debatten i Sverige.
            </seg>
            <seg n="aef54826">
              Genom att ge möjligheten att överlåta rätten till ersättning
              i samband med att man överlåter en praktik skulle vi öppna för
              en ökad tillgänglighet inom vården, en större valfrihet. Vi skulle
              ha en bättre konkurrensneutralitet, och vi skulle stoppa en utveckling
              som innebär att alternativen successivt svälts ut. För det är
              det som händer i dag. När man inte kan överlåta rätten till offentlig
              ersättning kommer ingen annan i stället. Och det kanske är det
              som är syftet. Regeringen gillar egentligen inte de här alternativen.
            </seg>
            <seg n="b6cd3333">
              Nej, vi har ett regeringstrött gäng, bestående av Socialdemokraterna,
              Vänsterpartiet och Miljöpartiet, som vill stoppa man har utlovat
              en stopplag vad det lider man vill reglera och man vill förhindra
              förnyelse.
            </seg>
            <seg n="86910a31">
              Den bristande retroaktiviteten kommer, som jag har varit inne
              på, att leda till att man får slå igen sin mottagning och förhoppningsvis,
              om man orkar, öppna några veckor senare därför att man var född
              på fel sida om nyårsdagen.
            </seg>
            <seg n="83eb2552">
              Förbudet mot att överlåta kommer successivt att minska patientens
              valfrihet, och det kommer att öka landstingspolitikernas makt.
            </seg>
            <seg n="fe200949">
              Den här frågan, herr talman, återkommer gång på gång i vårddebatten.
              Det ska bli ett nöje, herr talman, att ta den debatten inför valet
              2006. Jag tror att de flesta svenskar hellre ser makt till patienten
              än makt till landstingspolitiker.
            </seg>
          </u>
          <note type="speaker" n="1cb905ef">
            Anf. 304 CHATRINE PÅLSSON (kd):
          </note>
          <u who="Q4973700" xml:id="i-eec412b4fbf946fb-3" n="f1d8e078">
            <seg n="730624a7">
              Herr talman! Den här frågan har jag varit med och debatterat
              i den här kammaren flera gånger. Jag hade tänkt säga många gånger,
              men jag ska inte överdriva.
            </seg>
            <seg n="c5eaa55c">
              Jag är glad åt att vår blåslampa har gjort nytta på regeringen
              så att man har lagt fram ett förslag som är bättre än det som
              fanns. Tack så mycket för det! Men det har gått åt mycket kraft.
            </seg>
            <seg n="9860c28f">
              Jag tycker, herr talman, att det här i mycket är en ideologisk
              fråga som handlar om vår syn på människor som är äldre än 65 år.
              Hans Blix var ett bra exempel som Erik Ullenhag tog. Men hur ser
              vi på detta? Vet vi att från 65 till 66 år blir man plötsligt
              olämplig för någonting. Då behövs man inte, även om man tillhör
              en yrkesgrupp där man behövs jättemycket. Det gör att många äldre
              i dag, mina vänner, känner sig diskriminerade. Sedan får vi stifta
              hur många lagar vi vill mot diskriminering om vi inte följer upp
              det på olika områden.
            </seg>
            <seg n="1298faae">
              Jag pratar med många äldre personer, faktiskt varje vecka, ibland
              varje dag. Dessutom har Kristdemokraterna en äldrekampanj nu.
              Och många säger: Kan ni inte se till att inte vi äldre blir diskriminerade.
            </seg>
            <seg n="85b869b1">
              Det här tycker jag är ett sätt att visa att man inte diskrimineras
              fastän man har fyllt 65 år. Det vet ni lika väl som jag att det
              finns människor som är 50 år som är olämpliga för sitt yrke av
              olika skäl, och det finns människor som är 7075 år som är mycket
              lämpliga. Därför kan aldrig enbart en ålder vara avgörande för
              om man är lämplig eller olämplig.
            </seg>
            <seg n="a982e864">
              Men, och det är ett viktigt men, det är naturligtvis den enskilde
              själv som avgör det. Det var ju det som låg bakom pensionsuppgörelsen,
              om jag förstår det rätt, om flexibel pensionsålder. Det var just
              tanken att vi skulle få om vi ville, dock aldrig tvingas till
              det.
            </seg>
            <seg n="8fa0b455">
              Vi vet ju att vi har ett stort behov av personer över 65 år inom
              de fyra verksamhetsområden som de här frågorna gäller, men också
              inom andra områden i samhället. Då är det väl viktigt att riksdagen
              talar om det en gång för alla, och nu har man i alla fall gått
              till 70 år. Det tackar vi för. Men personligen tycker jag att
              vi inte behöver ha någon övre åldersgräns.
            </seg>
            <seg n="85ecd9ed">
              Conny Öhman! Jag måste ställa ett par frågor redan nu. Det handlar
              om övergångsregler eller om lagen ska vara retroaktiv. Jag ska
              ställa en rak fråga, eftersom Erik Ullenhag påstod att vissa får
              slå igen några månader för att komma igen den 1 januari. Har regeringen
              funderat på om man kan få öppna igen om man inte har varit verksam
              en viss tid, eller gäller det här bara de som fortfarande är i
              tjänst den 31 december? För mig är det en gåta att om man är född
              en eller två dagar på fel sida om det här datumet så är man plötsligt
              ute ur systemet. Det verkar för mig helt obegripligt.
            </seg>
            <seg n="85be3e24">
              Jag fick ett brev från en kvinna i Malmö som jag inte känner.
              Hon visste att vi skulle ta upp den här frågan i dag. Hon tyckte
              antagligen att det var bra, men det skrev hon inte. Det står så
              här: Det är min och samtliga berördas bestämda uppfattning att
              beslutet borde vinna laga kraft med omedelbar verkan den 21 oktober
              med tanke på de läkare och sjukgymnaster som råkar vara födda
              ett par månader för tidigt i det fall beslutet vinner laga kraft
              först den 1 januari 2005. Om så inte blir fallet förutsätter jag
              att en övergångsregel tillämpas.
            </seg>
            <seg n="f4819bcd">
              Därför tror jag att det är viktigt att Conny Öhman använder sin
              möjlighet här att tala om hur det ska vara, hur det ska se ut
              och hur det ska tolkas.
            </seg>
            <seg n="59943db0">
              Jag vill också säga något ord om ersättningsetableringar. Säkert
              kan vi alla vi är inte så många här just nu ge exempel på att
              vi vet att alternativa verksamheter finns hemma i våra län. Vi
              vet också att på många ställen är de en del av helheten i vården.
              Vi vet också att det är viktigt att den som innehar en privat
              klinik fortsätter att kontinuerligt investera i den. Är man inte
              säker på att man kan överlåta sin mottagning eller klinik till
              någon då minskar ambitionen; man vågar inte riktigt fortsätta
              att investera. Om ersättningsetableringarna plötsligt inte finns
              är det något som fattas. Därför är det en självklarhet det är
              också en fråga de borgerliga partierna i oppositionen har drivit
              i många år med ersättningsetableringar.
            </seg>
            <seg n="21a70215">
              Jag vill gärna höra några ord om detta också från Conny Öhman.
              Jag vet att det finns s-styrda landsting. Västmanland är ett sådant.
              Där finns mycket primärvård i alternativa driftsformer. När man
              nu sitter vid rodret tycker man att det fungerar riktigt bra.
              Man har inte en tanke på att gå tillbaka till monopolet. Därför
              måste vi, precis som patienterna, se en välfungerande funktion.
              Patienterna bryr sig oftast inte om var lönen kommer från utan
              patienterna vill att det ska fungera. De vill bli bemötta med
              respekt.
            </seg>
            <seg n="45278340">
              Naturligtvis står jag bakom alla de reservationer Kristdemokraterna
              har lagt fram, men för tids vinnande yrkar jag bifall bara till
              reservation nr 5.
            </seg>
          </u>
          <note type="speaker" n="6e641940">
            Anf. 305 ELINA LINNA (v):
          </note>
          <u who="Q4349165" xml:id="i-a4c491e0781e8d81-2" n="c6d83e28">
            <seg n="369e3b07">
              Herr talman! Betänkandet som vi nu debatterar innehåller ett
              förslag som enligt Vänsterpartiets mening är bra och gagnar både
              patienter och skattebetalare, nämligen förslaget att det inte
              ska finnas någon möjlighet för läkare och sjukgymnaster till en
              så kallad ersättningsetablering. Det är ett klokt ställningstagande.
              Därmed är det också sagt att Vänsterpartiet inte delar de borgerliga
              partiernas oro om att privatpraktiker skulle förlora sina drivkrafter
              att investera i modern utrustning även när tidpunkten för pensionering
              närmar sig. Däremot är det allmänt känt att en möjlighet att överlåta
              rätten till offentlig finansiering i samband med en överlåtelse
              av en mottagning skulle riskera att permanenta den på vissa håll
              mycket snäva fördelningen av läkarmottagningar, som knappast motsvarar
              behoven i stadsdelen eller på orten.
            </seg>
            <seg n="e30c4b85">
              Vi kan exemplifiera detta med två ställen i Helsingfors, Östermalm
              och Alby. I Alby bor drygt 12 000 invånare. Där finns knappt sju
              läkare, samtliga offentliganställda. På Östermalm bor cirka fem
              gånger så många människor. Däremot finns det 35 gånger så många
              läkare, nämligen 238, varav 214 är privatpraktiserande. Det här
              kanske förklarar att Vänsterpartiet står bakom den delen av betänkandet
              som avstyrker möjligheten till ersättningsetableringar.
            </seg>
            <seg n="debcdd97">
              Herr talman! Däremot yrkar vi avslag på betänkandet i den delen
              som handlar om en höjning av åldersgränsen från 67 till 70 år
              när det gäller rätten till offentlig ersättning till läkare och
              sjukgymnaster. Förslaget motiveras med att det därmed ökar möjligheten
              att klara personalförsörjningen och att dagens åldersgräns på
              67 inte kan anses vara självskriven tack vare bättre hälsa. Vi
              menar att den höjda åldersgränsen inte nämnvärt påverkar personalförsörjningen.
              De största behoven av vårdpersonal ligger inte inom läkar- och
              sjukgymnastkåren hos privatpraktiker. Därmed är det inte sagt
              att dessa yrkesutövares insats på något sätt ska ringaktas eller
              förnekas. Men motivet för den höjda åldersgränsen är i det här
              fallet inte adekvat. Dessutom finns det redan i dag möjlighet
              för landstingen att sluta avtal med sjukgymnaster och läkare oavsett
              vilken ålder de har.
            </seg>
            <seg n="3318360b">
              Vänsterpartiet ser i stället att den stora utmaningen för hälso-
              och sjukvården är att kunna rekrytera och behålla vårdpersonal
              inom den offentliga sektorn. Minska ohälsan hos dessa grupper
              och ge möjlighet för fler att orka arbeta tills de uppnått 65
              års ålder, vilket inte är fallet för många i dag.
            </seg>
          </u>
          <note n="bdefab93">
            Herr talman! Vänsterpartiet anser att förslaget om höjd åldersgräns
            för sjukgymnaster och läkares rätt till offentlig ersättning bör
            avslås. Jag yrkar bifall till reservation nr 2.
          </note>
          <note type="speaker" n="a0ac9d7d">
            Anf. 306 KENNETH JOHANSSON (c):
          </note>
          <u who="Q5886752" xml:id="i-ed3e7315ea0839f5-1" n="2bf4e8c4">
            <seg n="86f364bb">
              Herr talman! Regeringens förslag om att höja åldersgränsen för
              läkares och sjukgymnasters rätt till offentlig ersättning är ytterligare
              ett steg i rätt riktning. Nästa proposition kommer säkert att
              fullt ut följa den linje som Centerpartiet tillsammans med Moderaterna
              och Kristdemokraterna föreslår, det vill säga att helt avskaffa
              åldersgränsen.
            </seg>
            <seg n="55756634">
              Centerpartiet anser generellt att äldres kompetens och vilja
              att bidra på samhällets olika plan bättre bör tillvaratas. Viljan
              och förmågan att arbeta längre ökar. En ökad delaktighet av äldre
              i arbetslivet bidrar till minskad ålderssegregation och ökad livskvalitet
              för dem som frivilligt väljer att arbeta efter uppnådd pensionsålder.
            </seg>
            <seg n="6498d60c">
              Redan i dag råder det brist på läkare och sjukgymnaster. Pensionsavgångarna
              för läkare blir omfattande de närmaste 15 åren. Om personer inom
              dessa professioner väljer att arbeta ytterligare några år kan
              det åtminstone mildra bristsituationer.
            </seg>
            <seg n="8ce8b722">
              Jag och Centerpartiet anser att personers lämplighet, oavsett
              ålder, ska prövas individuellt inom ramen för Socialstyrelsens
              tillsynsansvar. Vi ska ta till vara äldres kompetens och kunskaper
              på området. Regeringens skrivning, nämligen att kvalitetsaspekten
              gör att man inte vill avskaffa åldersgränsen är faktiskt en åldersdiskriminerande
              skrivning. Jag yrkar bifall till reservation nr 1.
            </seg>
            <seg n="a7b090dc">
              Tillsammans med moderater, folkpartister och kristdemokrater
              ställer vi oss i Centerpartiet bakom som framgår av reservation
              nr 5 att rätten till offentlig finansiering bör gälla retroaktivt
              från det vi fattat beslutet i riksdagen. Detta har av de allra
              flesta talarna före mig utvecklats på ett förtjänstfullt sätt.
              Jag nöjer mig med att konstatera att vi är överens mellan de borgerliga
              partierna i den delen.
            </seg>
            <seg n="0f7d41d8">
              Möjligheten att överlåta rätten till offentlig finansiering i
              samband med överlåtelse av mottagning är viktig för att ge privatpraktiserande
              drivkrafter att fortsätta att investera i modern utrustning även
              när tiden för pensionering närmar sig. Osäkerheten om landstingens
              vilja att sluta vårdavtal med en ny innehavare av praktiken medför
              att praktikens värde sjunker. Detta kan göra att den tidigare
              ägaren gör förluster och att gjorda investeringar inte kan återvinnas.
            </seg>
          </u>
          <note n="795c7e11">
            Centerpartiet och övriga borgerliga partier vill göra ersättningsetablering
            möjlig, vilket framgår av reservation nr 6.
          </note>
          <note n="2265becf">
            Herr talman! Jag yrkar på Centerpartiets vägnar således bifall
            till reservation nr 1 men står självfallet bakom övriga reservationer
            där Centerpartiet förekommer.
          </note>
          <note type="speaker" n="bf5cb661">
            Anf. 307 CONNY ÖHMAN (s):
          </note>
          <u who="Q6256695" xml:id="i-3b0cfcd1d6d6921c-0" n="13b68ce1">
            <seg n="96cf7e07">
              Herr talman! Jag vill yrka bifall till förslaget i detta betänkande
              och avslag på de reservationer som finns.
            </seg>
            <seg n="9afbafeb">
              Som redan framgått höjdes den här åldern från 65 till 67 år för
              några år sedan, när pensionssystemet ändrades, så att man har
              rätt att kvarstå i tjänst till 67 års ålder. Nu föreslås att den
              här åldersgränsen höjs från 67 till 70 år, och det är egentligen
              den enkla och hela innebörden av detta ärende.
            </seg>
            <seg n="0f7cc690">
              Oppositionen har tre invändningar, säger man. Den första handlar
              om huruvida det ska vara någon åldersgräns eller inte. Några tycker
              att detta är helt obefogat. Utan åldersgräns skulle det kunna
              innebära att man fortsätter att jobba upp till 100, 102, 105 år
              eller hur gammal man nu blir utan någon prövning någonstans under
              hela den resans gång. Det kan inte vara lämpligt att ha det på
              det sättet när det handlar om sjukvård. Man hänger inte riktigt
              med i utvecklingen när man kommer upp i mycket hög ålder, oavsett
              vilket yrke det handlar om, och inom sjukvården går utvecklingen
              oerhört snabbt.
            </seg>
            <seg n="c94a6593">
              Jag tycker alltså att det finns rim och reson i att ha en åldersgräns.
            </seg>
            <seg n="58c24afc">
              Det fel som några debattörer gör är att likställa detta med någonting
              man kallar yrkesförbud, åldersnoja eller något sådant. Möjligheten
              att utnyttja den som är läkare eller sjukgymnast efter 70 års
              ålder finns självfallet, men då via den andra metoden, nämligen
              att skriva vårdavtal med vederbörande.
            </seg>
            <seg n="d42a5d31">
              Om det inte skulle finnas en sådan möjlighet, som redan sagts,
              har en sjukvårdshuvudman aldrig någon möjlighet att ifrågasätta
              hur utbudet av sjukvård ser ut via de privata vårdgivarna. Som
              har exemplifierats här tidigare finns det på ställen i Sverige
              en oerhörd koncentration av sådana här mottagningar, med en koncentration
              till vissa specialiteter och med en koncentration i geografin.
              Om man pratar om ett rättvist utbud av sjukvård, måste en sjukvårdshuvudman
              självfallet ha möjlighet att någon gång ompröva en sådan här mottagning
              och säga att det kanske är för många med en viss specialitet i
              ett område och att man önskar att den specialiteten eller den
              mottagningen flyttas till ett annat område, eller något liknande
              resonemang.
            </seg>
            <seg n="edf32aff">
              Om man skulle dra slutsatser av de reservationer som finns från
              de borgerliga partierna, är det att den möjligheten aldrig kommer
              att finnas för en sjukvårdshuvudman. Systemet med fri etablering
              fanns några år i Sverige, mellan 1991 och 1994. Resultatet för
              de allra flesta sjukvårdshuvudmän blev att kostnaderna drevs i
              väg på ett okontrollerat sätt, och först när vi tog bort den möjligheten
              i slutet av 1994 kunde man få kontroll på kostnaderna.
            </seg>
            <seg n="74990975">
              Vi tycker: Gärna en mångfald i vården när det handlar om primärvård
              och läkarbesök på öppna mottagningar, men vägen ska gå via att
              skriva vårdavtal. Det måste vara huvudvägen för att man ska kunna
              vara överens med vårdgivaren om vilken specialitet som det finns
              behov av och i vilket område i geografin man vill att mottagningen
              ska vara placerad.
            </seg>
            <seg n="6afbc08f">
              Därför är det ganska givet att vi som socialdemokrater säger
              att vi inte kan acceptera någon ersättningsetablering med automatik.
            </seg>
            <seg n="c46b3e3d">
              Då säger man samtidigt att vi ska ha status quo när det gäller
              vårdutbudet i ett sjukvårdsområde. Likväl som en sjukvårdshuvudman
              hela tiden måste ha möjlighet att förändra utbudet av vård på
              de vårdinrättningar som drivs offentligt, måste man väl ha någon
              möjlighet att styra utbudet av vård som drivs av de privata.
            </seg>
            <seg n="d3d3cb8b">
              Fördelen med vårdavtal är att vårdgivaren och den som ska finansiera
              vården är överens om vad uppgiften är, vilken specialitet det
              handlar om och i vilket område man vill ha mottagningen placerad.
            </seg>
            <seg n="e41601f7">
              Det man glömmer bort när man pratar om exempelvis Östermalm är
              att sjukvårdshuvudmannen får ganska höga kostnader för sjukresor
              om människor måste transportera sig till detta lilla område i
              geografin från hela Helsingforss läns landsting för att kunna
              ta del av utbudet. De sjukresekostnaderna tänker man definitivt
              inte på om man har en läkarmottagning. Men som finansiär av hela
              sjukvården måste man självfallet tänka på de samlade kostnader
              som en verksamhet för med sig.
            </seg>
          </u>
          <note n="cf0ab460">
            Därför yrkar jag, herr talman, bifall till förslaget i detta
            betänkande och avslag på reservationerna.
          </note>
          <note type="speaker" n="ff82decb">
            Anf. 308 KENNETH JOHANSSON (c) replik:
          </note>
          <u who="Q5886752" xml:id="i-ed3e7315ea0839f5-2" n="2bf4e8c4">
            <seg n="3f8bd36e">
              Herr talman! Jag ska nöja mig med att nämna ett av de kritiska
              områden som vi har pekat på, nämligen om det ska vara någon åldersgräns
              eller inte. Där har regeringen jag utgår från att majoriteten
              står bakom det skrivit att det är kvalitetsaspekten som gör att
              man inte vill avskaffa åldersgränsen. Det stöter mig.
            </seg>
            <seg n="eef8fa00">
              Vad är det som säger att den som är 71 år är en sämre doktor
              än den som är 69 år? På vilka grunder kan man hävda det ena eller
              det andra? Visst kan en 48-åring även om det i och för sig är
              en bra ålder vara en dålig läkare medan en 74-åring kan vara riktigt
              bra.
            </seg>
            <seg n="bfe579ec">
              Jag tycker att hänvisningen till kvalitetsaspekt är väldigt generaliserande
              och åldersdiskriminerande. Det är ganska stötande påståenden.
            </seg>
            <seg n="d5319e19">
              Min fråga till Conny Öhman är om han delar beskrivningen att
              det är kvalitetsaspekten som ligger till grund, som det står i
              propositionen, för att man inte ska avskaffa åldersgränsen.
            </seg>
          </u>
          <note type="speaker" n="f57b299f">
            Anf. 309 CONNY ÖHMAN (s) replik:
          </note>
          <u who="Q6256695" xml:id="i-3b0cfcd1d6d6921c-1" n="13b68ce1">
            <seg n="d2ef394e">
              Herr talman! Åldergränsen ger möjlighet för sjukvårdshuvudmannen
              att ta ställning till om han har fortsatt behov av en mottagning
              och ger honom möjlighet att ta ställning till om han vill ha en
              mottagning i ett visst område eller i något annat område. Det
              ger självfallet också möjlighet att pröva om den individ som utför
              tjänsten har hängt med i den medicinska utvecklingen på det sättet
              att han vill fortsätta att utnyttja tjänsten. Då använder man
              sig av metoden att skriva vårdavtal.
            </seg>
            <seg n="a6be77cc">
              Om man tittar på läkare som har kommit riktigt högt upp i ålder,
              Kenneth Johansson, är det väl ingen tvekan om att en ökad andel
              av dem tyvärr skriver ut preparat på ett sätt som kanske inte
              är det man rekommenderar. Vi har problem med en del av dessa läkare,
              som skriver ut narkotiska preparat i alldeles för stor utsträckning
              och liknande problem.
            </seg>
            <seg n="1181ea9f">
              Om du hävdar att vi icke under några omständigheter ska ha någon
              som helst gräns, blir samhällets enda möjlighet att ingripa den
              dagen en läkare har gjort tillräckligt många misstag så att det
              blir ett tillsynsärende. Då har faktiskt ett antal patienter drabbats
              på grund av detta.
            </seg>
            <seg n="085c971b">
              För mig är det alldeles uppenbart att man kan vara 73, 76 eller
              78 år eller i någon annan ålder och fortfarande vara mycket ung
              och vital. Man vill jobba, men då skriver man ett vårdavtal. Svårare
              är det inte.
            </seg>
          </u>
          <note type="speaker" n="dc7b7eef">
            Anf. 310 KENNETH JOHANSSON (c) replik:
          </note>
          <u who="Q5886752" xml:id="i-ed3e7315ea0839f5-3" n="2bf4e8c4">
            <seg n="89e1ff5b">
              Herr talman! Det kan uppstå problem. Det kan uppstå problem när
              det är en yngre doktor. Det kan uppstå problem när det är en äldre
              doktor. Det är därför, Conny Öhman, som samhället har en myndighet
              som utövar tillsyn.
            </seg>
            <seg n="bfd50c7f">
              Socialstyrelsens tillsynsansvar tycker jag är viktigt. Det är
              viktigt att man utgår från en persons lämplighet oavsett ålder
              och att det är Socialstyrelsen som prövar om man fullgör sin uppgift
              på ett korrekt sätt eller inte. Jag har frågat representanter
              från Socialstyrelsen: Ser ni några som helst problem med att göra
              det jobb ni ska, nämligen utöva tillsyn? Ser ni några problem
              om man avskaffar åldersgränsen? De representanter som jag pratade
              med på hög nivå i Socialstyrelsen sade: Nej, det finns inga problem.
              Vi känner väl till var det finns personer som vi har ett extra
              öga på, och det är en uppgift som vi klarar.
            </seg>
            <seg n="d2cecf86">
              Så svarar den myndighet som Sverige har för att utöva tillsyn.
            </seg>
            <seg n="ec66cb58">
              Jag tycker att vi ska vara väldigt rädda om de resurser vi har.
              Vi ska se till att man uppfyller alla tänkbara kvalitetskrav.
              Det är ingen tvekan om det, men vi ska inte vara så förskräckligt
              rädda för att tillgodogöra oss de resurser som vi har. Därför
              tycker jag att den linje som förespråkas i reservation 1 är en
              linje som borde vinna riksdagens majoritets gehör.
            </seg>
          </u>
          <note type="speaker" n="31b4f8f9">
            Anf. 311 CONNY ÖHMAN (s) replik:
          </note>
          <u who="Q6256695" xml:id="i-3b0cfcd1d6d6921c-2" n="13b68ce1">
            <seg n="8c757aa2">
              Herr talman! Om man fullföljer den linjen, Kenneth Johansson,
              innebär det att man för all framtid cementerar den struktur som
              man har på vården i dag. Ditt parti talar i andra sammanhang om
              vikten av en decentraliserad vård, en nära vård. Hur förenar du
              det resonemanget med den oerhörda koncentration av mottagningar
              som finns på Östermalm i den här staden?
            </seg>
            <seg n="cbd01c0f">
              Om man har ett instrument från samhällets sida och det får man
              via att rösta ja till förslaget i betänkandet kan man alltså sprida
              ut de här resurserna geografiskt på ett helt annat sätt än i dag.
              Det måste vara en fördel för patienterna, enligt min uppfattning.
            </seg>
          </u>
          <note type="speaker" n="c781c9eb">
            Anf. 312 ERIK ULLENHAG (fp) replik:
          </note>
          <u who="Q4588714" xml:id="i-133175abf2643cf8-1" n="fae1460a">
            <seg n="75f4ab57">
              Herr talman! Jag noterar inledningsvis att Conny Öhman sade att
              när vi ska titta på sjukvårdens planering och besluta kring den
              så ska vi se över de samlade kostnaderna som en verksamhet för
              med sig. Det är mycket bra. Jag hoppas att den insikten finns
              kvar när vi lite senare i höst tyvärr kommer att debattera stopplagen
              där det sannolikt kommer att komma ett förslag om att stoppa verksamhet
              som har gett lägre kostnader, nöjdare patienter och nöjdare personal.
              Jag hoppas att den insikten då finns kvar.
            </seg>
            <seg n="6a913648">
              Jag noterade också, i Conny Öhmans huvudanförande, att sjukvårdshuvudmän
              nämndes ett stort antal gånger, och det är väl bra. Patient nämndes
              noll gånger. Det är ju i grunden det som detta handlar om, ifall
              man tror att det är bra att ha olika alternativ för mig som patient
              att välja mellan.
            </seg>
            <seg n="09823c83">
              Jag skulle vilja ställa en fråga därför att det är olika argument
              i olika sammanhang. När stopplagen kommer står Conny Öhman sannolikt
              i riksdagens talarstol och struntar lite grann i om det är bra
              för ekonomin eller inte med en stopplag. Då kommer han ändå att
              trycka på ja-knappen i fråga om regeringens förslag om att försöka
              stoppa vinstdrivande sjukhus.
            </seg>
            <seg n="c5682078">
              Vad tycker Conny Öhman om privata alternativ i vården? Sanningen
              är ju den att varje gång det är uppe i riksdagen hamnar Conny
              Öhman och hans parti på att man vill försöka stoppa alla alternativ
              som kommer fram. Det är det förslagen landar i.
            </seg>
            <seg n="fcf76489">
              Sedan skulle jag också vilja ha ett svar från Conny Öhman om
              varför utskottsmajoriteten inte kan ge de här regelförändringarna
              en retroaktiv verkan med övergångsbestämmelser. Er motivering
              i utskottsbetänkandet är med förlov sagt ganska tunn:
            </seg>
            <seg n="eb243d8f">
              Utskottet delar inte bedömningen att de föreslagna reglerna bör
              ges retroaktiv tillämpning.
            </seg>
            <seg n="05115d7a">
              Det vore bra ifall det i protokollet blev ett svar på varför
              ni inte delar den bedömningen.
            </seg>
          </u>
          <note type="speaker" n="7d957e0e">
            Anf. 313 CONNY ÖHMAN (s) replik:
          </note>
          <u who="Q6256695" xml:id="i-3b0cfcd1d6d6921c-3" n="13b68ce1">
            <seg n="450b62e8">
              Herr talman! Erik Ullenhag tillhörde inte det här utskottet när
              vi förhandlade om den nationella handlingsplanen kring hälso-
              och sjukvården. Men resultatet av den förhandlingen blev att Folkpartiet
              och Socialdemokraterna, bland annat, kom på exakt samma linje
              när det gällde skrivningar om mångfald i vården. Om du går tillbaka
              till det betänkandet och läser vad som står där kommer du att
              se att Socialdemokraterna har en inställning när det gäller primärvården,
              öppenläkarvård, sjukgymnastik eller vad du vill som faller tillbaka
              på identiskt samma skrivning som den vi förhandlade fram tillsammans
              med bland annat Folkpartiet den gången. Gå gärna tillbaka och
              läs det betänkandet och debatten omkring det. Då har du svar på
              den frågan.
            </seg>
            <seg n="921d4ed7">
              Det är bara det att vi vill ha ett instrument som heter vårdavtal.
              Vi vill att det ska vara det instrument som man använder. Då kommer
              både vårdgivaren och den som ska finansiera överens, i ett gemensamt
              avtal som båda parter skriver under, om vad det är för tjänster
              som ska utföras, till vilken kostnad de ska utföras, var detta
              ska lokaliseras geografiskt och ett antal andra saker. Då har
              man en överenskommelse som alla parter är inblandade i.
            </seg>
            <seg n="995b6d55">
              Så till patienten, som jag, enligt frågeställaren, nämnde för
              få gånger. Det är ju av omtanke om patienten som vi går fram med
              det här betänkandet. Om vissa specialiteter förbrukar mer i ett
              visst område än vad som är rimligt är ju baksidan av den medaljen
              att andra patienter kanske inte får den tillgänglighet till vård
              som de har rätt att ställa krav på. Det är precis det resonemanget
              som bland annat Helsingforss läns landsting nu driver. Man försöker
              göra en utjämning av vårdresurserna, som ni inte lyckades med
              under föregående mandatperiod.
            </seg>
          </u>
          <note type="speaker" n="514adc77">
            Anf. 314 ERIK ULLENHAG (fp) replik:
          </note>
          <u who="Q4588714" xml:id="i-133175abf2643cf8-2" n="fae1460a">
            <seg n="6539c840">
              Herr talman! Ja, trots att vi enligt Conny Öhman har samma åsikter
              har vi misslyckats under förra mandatperioden. Vi har rätt olika
              synpunkter på det här. När Folkpartiet styrde sjukvården i Sverige
              införde vi fri etableringsrätt, och det kommer vi att återinföra
              när vi tar tillbaka makten.
            </seg>
            <seg n="fcc5f81a">
              Sedan klagade jag inte på att Conny Öhman nämnde patient för
              få gånger. Jag klagade på att Conny Öhman aldrig nämnde patient.
              Det är hela tiden ett landstings- och byråkratperspektiv över
              Socialdemokraternas sjukvårdssyn. Jag kan läsa de här raderna
              igen: Problemet är att de specialiteter och annat som kommer fram
              inte är resultat av en aktiv och medveten planering från landstingens
              sida. Problemet är att landstingen anser att de inte är i behov
              av detta.
            </seg>
            <seg n="cdac319e">
              Jag vill ha en sjukvård som är styrd av att patientens behov
              sätts i främsta rummet och inte i första hand landstingspolitiker,
              som Conny Öhman vurmar för.
            </seg>
            <seg n="b4ddb5ec">
              Det var bra att du tog upp landstinget i Helsingfors. Jag hoppas
              att vi kommer att lyssna på landstinget i Helsingfors och dina
              kolleger då vi, återigen, pratar om stopplag. Du säger att ni
              i nationella handlingsplanen är positiva till privata alternativ
              och till alternativ för patienten. Men kan Conny Öhman ge mig
              något exempel på att man sedan Socialdemokraterna kom tillbaka
              till makten har underlättat eller ökat möjligheten att etablera
              alternativ? Är det inte så att det enda ni har gjort sedan 1994
              är att försöka riva upp vad som har genomförts? Ni har rivit upp
              fri etablering. Ni vill nu inte ha överlåtelse av etablering.
              Och ni har rivit upp vårdgarantin och en del annat, men det har
              inte direkt med valfriheten att göra.
            </seg>
            <seg n="a9ab7e7d">
              Sedan noterar jag att vi fortfarande inte har fått något svar
              på varför vi inte kan ha retroaktivitet i reglerna. Det vore bra
              ifall Conny Öhman i sin sista replik kunde få in i protokollet
              vad det är för lysande argumentation bakom att den som är född
              en vecka tidigare än en annan inte kommer att omfattas av de nya
              reglerna.
            </seg>
          </u>
          <note type="speaker" n="f4e24cd5">
            Anf. 315 CONNY ÖHMAN (s) replik:
          </note>
          <u who="Q6256695" xml:id="i-3b0cfcd1d6d6921c-4" n="13b68ce1">
            <seg n="8d818914">
              Herr talman! Om Erik Ullenhag är intresserad av att titta på
              mitt eget landsting Östergötland kan han se att där under senare
              år har tecknats ganska många vårdavtal. Senast i min egen lokaltidning
              i dag står det om ett exempel på ett vårdavtal som är på väg att
              tecknas med en vårdcentral i den kommun där jag själv lever och
              bor. Det finns sådana exempel. Det är väl bara det att man inte
              vill leta efter dem på det sätt som man kanske skulle göra om
              man skulle skaffa sig en total överblick över situationen.
            </seg>
            <seg n="5f3564a9">
              Det jag inte förstår i er argumentation är vad det är för fel
              på tekniken bakom ett vårdavtal, när alla inblandade parter kommer
              överens om regelverket omkring vad det är som ska ingå i avtalet.
              Man skriver under ett vårdavtal både från vårdgivare och från
              den som är finansiär. Man kommer överens om geografin, verksamhetsområdet,
              betalningen och allting. Vad är det för fel på detta? Jag förstår
              inte inställningen till detta.
            </seg>
            <seg n="729c81a0">
              Hur kan man när det gäller Helsingfors försvara den oerhörda
              koncentration av mottagningar som finns och den totala brist på
              mottagningar som finns i annan geografi i det här området? Under
              era år vid makten i Helsingforss läns landsting, trots 10 miljarder
              i underskott, gjorde ni ingenting för att rätta till detta. Det
              är en rättvisa för patienter det här handlar om också, likvärdig
              tillgång till vård. Då måste man ha något instrument i sin hand
              för att kunna åstadkomma detta. Om man fullt ut skulle följa er
              politik har man inte ett enda instrument i sin hand från finansiärens
              sida att åtgärda detta, och det kan inte vara en riktig politik.
            </seg>
          </u>
          <note type="speaker" n="412e6d5d">
            Anf. 316 CHATRINE PÅLSSON (kd) replik:
          </note>
          <u who="Q4973700" xml:id="i-eec412b4fbf946fb-4" n="f1d8e078">
            <seg n="107952c1">
              Herr talman! Det är synd att det inte är längre tid för replikerna.
              Jag ska ge tre kommentarer först.
            </seg>
            <seg n="272ec6ae">
              Jag tror att Conny Öhman tror så mycket på privata alternativ
              att han är rädd för dem. Det verkar som om läkarna ska hålla på
              till de är 100 år, och då får vi aldrig någon förändring om vi
              fortsätter med ersättningsetableringar. Det är trots allt patienter
              som frivilligt går dit.
            </seg>
            <seg n="ac612d8d">
              Det andra är att jag tyckte att det var lite osmakligt jag vill
              gärna säga det i den här kammaren när Conny Öhman buntade ihop
              äldre läkare som grupp som skriver ut för mycket mediciner och
              beter sig. Det är inte sjyst, Conny Öhman.
            </seg>
            <seg n="459f1131">
              Jag vill ändå fråga om övergångsreglerna och ställa den fråga
              jag ställde i mitt huvudanförande. Om det är en som i dag fyller
              67 år får vederbörande starta verksamhet den 1 januari? Hur lång
              tid ska gå för att man ska kunna få starta upp igen? Har Conny
              Öhman och Socialdemokraterna tänkt på det? Är det så att om man
              är född den 30 december ska man över huvud taget inte få starta
              upp? Denna fråga är jätteviktig för alla, inte minst för verksamheten,
              och vi måste få ett svar på den.
            </seg>
          </u>
          <note type="speaker" n="1ef4b861">
            Anf. 317 CONNY ÖHMAN (s) replik:
          </note>
          <u who="Q6256695" xml:id="i-3b0cfcd1d6d6921c-5" n="13b68ce1">
            <seg n="7cbc76d3">
              Herr talman! Patienter går till mottagningar. Självfallet gör
              de det. Men det är i alla sjukvårdssammanhang, Chatrine Pålsson,
              en viss skillnad på behov och efterfrågan. Var och en av oss skulle
              kunna gå till en huddoktor i morgon för någon liten prick. Ett
              av de problem man har i Helsingfors är den oerhörda koncentrationen
              av hudläkare i centrala staden. Om man skulle följa ert recept
              skulle det vara så för all framtid. Baksidan av detta är att människor
              i vissa geografier i den här staden inte har tillgång till sin
              allmänläkare. Är det en riktig prioritering? Sjukvård är ju också
              ett system som måste finansieras inom vissa ramar. Det finns inga
              öppna kranar i det sjukvårdssystem vi vill diskutera. Därför försöker
              vi att bedriva sjukvård inom ramen för de resurser som faktiskt
              står till förfogande.
            </seg>
            <seg n="bfae02b8">
              Jag har icke uttalat mig om äldre läkare generellt, Chatrine
              Pålsson. Jag har uttalat mig om att det finns en ökad risk den
              kan vi notera att äldre läkare inte hänger med i utvecklingen
              på det sätt som är önskvärt. Det finns en ökad risk att det förekommer
              sådant hos äldre läkare som inte ska förekomma hos läkare. Det
              är det jag har sagt. Det finns äldre läkare som är alldeles utmärkta
              och fungerar alldeles utmärkt. Om man har behov av deras tjänster
              skriver man vårdavtal med dem, Chatrine Pålsson.
            </seg>
          </u>
          <note type="speaker" n="5f927106">
            Anf. 318 CHATRINE PÅLSSON (kd) replik:
          </note>
          <u who="Q4973700" xml:id="i-eec412b4fbf946fb-5" n="f1d8e078">
            <seg n="7238a1c8">
              Herr talman! Conny Öhman, jag vet att timmen är sen: Övergångsreglerna!
              Övergångsreglerna på detta!
            </seg>
          </u>
          <note type="speaker" n="c4ca00ce">
            Anf. 319 CONNY ÖHMAN (s) replik:
          </note>
          <u who="Q6256695" xml:id="i-3b0cfcd1d6d6921c-6" n="13b68ce1">
            <seg n="3d62c418">
              Herr talman! Vi tycker inte att man ska ha någon retroaktivitet
              vid nästan några beslutstillfällen. Det finns en risk med att
              man missbrukar retroaktiva beslut om man i den här salen skulle
              fatta sådana. Vi beslutar om ett nytt regelverk. Det gäller från
              och med den dag som står i detta betänkande. Det är då det nya
              regelverket börjar att gälla. Jag är medveten om att det kommer
              att vara ett litet antal läkare som faller mellan stolarna tidsmässigt.
              Om det landsting där de verkar känner att det vill ta tjänsterna
              i anspråk även i fortsättningen tar det landstinget och den läkaren
              och skriver ett vårdavtal om detta. Så återstår det inget problem.
            </seg>
          </u>
          <note n="9a927f08" type="speaker">
            Anf. 320 ANNE MARIE BRODÉN (m) replik:
          </note>
          <u who="Q4768600" xml:id="i-bc99a76d1768faa1-0" n="f6a61514">
            <seg n="e7672445"/>
            <seg n="bf2441e6">
              Herr talman! Conny Öhman, jag tänkte börja med att påpeka det
              som står här i betänkandet som handlar om det du också själv har
              talat om: Det är ju bara att skriva vårdavtal. Svårare är det
              inte. Det är inga problem. Det är viktigt att sjukvårdshuvudmännen
              gör detta. Man pekar på det i propositionen.
            </seg>
            <seg n="c44c2015">
              Men hur är det egentligen i verkligheten? Jag har kollat upp
              det efter en frågeställning till Lars Engqvist, där han också
              svarade mig på samma sätt, att det inte är svårt. Det är bara
              att få ett vårdavtal. Åldersgränsen är egentligen inget problem.
              Men när man pratar med Läkarförbundet pekar de på att det inte
              finns några landsting i dag, förutom möjligtvis något borgerligt,
              som över huvud taget tycker att det är en resurs när man kommer
              till åldersgränsen 67. Var någonstans skrivs de här vårdavtalen?
              Är det bara en ideologisk fråga att man avstår från att skriva
              och inte ens bryr sig om patienterna eller patienternas rätt till
              vård och kontinuitet?
            </seg>
          </u>
          <note type="speaker" n="7319bac0">
            Anf. 321 CONNY ÖHMAN (s) replik:
          </note>
          <u who="Q6256695" xml:id="i-a76227fe15ed9f6a-0" n="13b68ce1" next="i-b5b377f301df585e-0">
            <seg n="4f875df7">
              Herr talman! Jag kan exemplifiera med mitt eget landsting där
              det häromdagen var både porträtt, bild och namn på en 73-årig
              patolog som fortfarande jobbar.
            </seg>
          </u>
          <note n="04b2b5b7">
            Anf. 322 ANNE MARIE BRODÉN (m) replik:
          </note>
          <u who="Q6256695" xml:id="i-b5b377f301df585e-0" n="13b68ce1" prev="i-a76227fe15ed9f6a-0">
            <seg n="eafca1ac">
              Herr talman! Är det det enda som du kan peka på så är det inte
              speciellt många med tanke på att väldigt många blir drabbade av
              det här förslaget. Du sade att det blir några få läkare som kommer
              att trilla mellan stolarna. Vad säger du till den psykiatriker
              som fyller år den 15 december och inte ens får rätten till retroaktivitet?
              Är det över huvud taget ett rimligt sätt att se på frågan?
            </seg>
          </u>
          <note type="speaker" n="1ab2f2e2">
            Anf. 323 CONNY ÖHMAN (s) replik:
          </note>
          <u who="Q6256695" xml:id="i-3b0cfcd1d6d6921c-7" n="13b68ce1">
            <seg n="1da31261">
              Herr talman! Anne Marie Brodén bad om ett exempel. Då gav jag
              ett exempel.
            </seg>
            <seg n="5736ec8c">
              Återigen: Självklart är det så att om man har behov av psykiatrikerns
              tjänster och psykiatrikern vill jobba så skriver man ett vårdavtal
              med psykiatrikern. Psykiatriker är en bristvara. Det vet vi alla.
              Däremot har Helsingfors långt fler psykiatriker än något annat
              landsting i det här landet. Det kan också vara så att Helsingfors
              vill utnyttja den här psykiatrikerns tjänster i någon annan geografi
              än där han jobbar i dag. Då får landstinget möjlighet att vara
              med och diskutera var man vill betala för den här tjänsten.
            </seg>
            <seg n="c9c1b300">
              Det är icke som enligt Anne Marie Brodéns värld att det bara
              är den som bedriver tjänsten som ska ha ett ord med i laget, och
              sedan ska någon annan bara vara hundra procent finansiär av det
              hela. Det sjukvårdssystemet vill vi inte ha. Erfarenheten visar
              att ett sådant system leder till en kostnadsdrivande sjukvård
              och risk för stora underskott, sådant som vi tyvärr har sett alldeles
              för tydliga exempel på i vissa ställen i landet.
            </seg>
          </u>
          <note type="speaker" n="18cf2651">
            Anf. 324 JAN LINDHOLM (mp):
          </note>
          <u who="Q5956750" xml:id="i-ae0e4671b6c2ba8b-0" n="db153499" next="i-5406f067cddfa3a1-0">
            <seg n="fe55518e">
              Herr talman! Först, för att jag inte ska glömma bort det, vill
              jag yrka bifall till förslaget i betänkandet och avslag på de
              reservationer som finns.
            </seg>
            <seg n="2061326f">
              När jag har suttit och lyssnat på den här debatten har jag kunnat
              konstatera att när det gäller den första delen är alla, vad jag
              förstår, egentligen överens om syftet.
            </seg>
            <seg n="58274ac9">
              Alla tycker att det är bra om jag höll på att säga kvalificerad,
              men det är kanske onödigt eftersom man inte ska kategorisera människor
              personal kan jobba längre. Man tycker att det är bra om det kan
              ske utan att det inverkar menligt på kvaliteten på verksamheten.
              Såvitt jag förstår, fast jag tror inte att någon har sagt det,
              är det under förutsättning att patientsäkerheten inte riskeras.
              Det är ju sådan verksamhet som vi talar om.
            </seg>
            <seg n="5dc1f2f1">
              När det kommer till detaljer har vi problem. Jag har hört ordet
              åldersdiskriminering. Jag vet inte exakt, men busschaufförer är
              tvungna att genomgå en viss kontroll vid 45 års ålder för att
              de ska få fortsätta att köra buss. Det är för bussresenärernas
              säkerhets skull som man gör det. En bil måste besiktigas efter
              två år. Det gör man ju för de andra trafikanternas säkerhets skull
              och för den som kör bilen.
            </seg>
            <seg n="245322ab">
              Att prata om diskriminering bara för att man vid en viss åldersgräns
              säger att det måste finnas en kontrollstation tycker jag är lite
              märkligt. Jag tycker att det är bra att man nu höjer gränsen från
              67 till 70 år. Jag tror att det kan vara rimligt. Det är möjligt
              att man någon gång i framtiden kan höja åldersgränsen ytterligare.
            </seg>
            <seg n="73ec8d2a">
              Men det är väldigt bra att det finns en generell gräns och inte
              bara den kontrollinstitution som bygger på att läkaren själv ska
              begå ett misstag och bli av med sin legitimation. Landstinget
              kan nu skriva avtal som gäller ett eller två år åt gången och
              pröva om personen fortfarande gör ett arbete som man har nytta
              av. Den delen är väl genomtänkt, och det finns starka argument
              för det.
            </seg>
            <seg n="dbd16011">
              När det gäller den andra delen av betänkandet finns det väl mera
              heta åsiktsskillnader som åtminstone beskrivs som ideologiska.
              Jag är inte så säker på det, tvärtom. Det här med fri dragningsrätt
              på skattemedel tycker jag liknar statssocialism. Jag gillar inte
              det. Jag tycker att det är bra att vi i demokratiska former kan
              styra vart våra resurser ska gå.
            </seg>
            <seg n="7963defb">
              Nu har jag inte hunnit att göra så stor undersökning, men jag
              har ringt runt till mina landstingspolitiker. Jag vet inte om
              det handlar om primärvårdsområden, men i ett område i Malmö kommun
              har man ingen demokratisk styrning över 50 % av de pengar som
              man har till förfogande för vård. Dessa pengar ramlar ut i vården
              via människor som har fri dragningsrätt på skattepengar. Det känns
              märkligt.
            </seg>
            <seg n="d4b59abb">
              Man måste ändå fråga sig: Vilka är det som styr och vad väljer
              de? Det är inte säkert att de ur ett samlat perspektiv för hela
              vårt samhälle gör de rätta valen. Vi har ändå begränsade resurser
              att disponera. Det är rimligt att vi tillsammans tar en diskussion
              om det i de demokratiska former som vi har. Det är klart att de
              har sina brister, men då bör vi försöka jobba för att förbättra
              dem.
            </seg>
            <seg n="8cef2542">
              Om vi går på propositionens förslag innebär det att vi får fler
              alternativ för fler grupper. Då kan man styra utifrån de analyser
              som man gör tillsammans.
            </seg>
            <seg n="c1f08d2d">
              Nu tycker jag inte att det är bra när sjukvårdspolitik nästan
              blir näringslivspolitik. Det här tenderar ju att handla om småföretagarnas
              och entreprenörernas villkor. Jag tycker inte att det är de som
              ska vara i centrum, utan det är patienten som ska vara det. Då
              tror jag att det är rätt att stödja förslagen i det här betänkandet.
            </seg>
            <seg n="49018c7a">
              Om man ska satsa på någonting som är viktigt framför allt för
              näringslivet i norra Sverige och de traditionella tunga basnäringarna,
              då är det mycket viktigare att Banverket snarast möjligt bygger
              ett dubbelspår mellan Falun och Borlänge.
            </seg>
          </u>
          <note n="0aa555f0">
            Överläggningen var härmed avslutad.
          </note>
          <note n="5720e4eb">
            16 § Bordläggning
          </note>
          <note n="024f154d">
            Anmäldes och bordlades
          </note>
          <note n="b539ce9f">
            17 § Anmälan om frågor för skriftliga svar
          </note>
          <note n="83ec29ca">
            Anmäldes att följande frågor för skriftliga svar framställts
          </note>
          <note n="566bf496">
            den 20 oktober
          </note>
          <note n="389208b7">
            Birgitta Ohlsson
          </note>
          <note n="a5f5f4a7">
            Hans Backman
          </note>
          <note n="bdbcf3cd">
            Lars-Ivar Ericson
          </note>
          <note n="bdbcf3cd">
            Lars-Ivar Ericson
          </note>
          <note n="bdbcf3cd">
            Lars-Ivar Ericson
          </note>
          <note n="d1c25f99">
            Magdalena Andersson
          </note>
          <note n="d1c25f99">
            Magdalena Andersson
          </note>
          <note n="5fcb79d6">
            Karin Pilsäter
          </note>
          <note n="f951e5b1">
            Yvonne Ångström
          </note>
          <note n="09fc2ba7">
            Bengt-Anders Johansson
          </note>
          <note n="389208b7">
            Birgitta Ohlsson
          </note>
          <note n="a0b2a157">
            Ulla Hoffmann
          </note>
          <note n="1dae2c21">
            Göran Persson
          </note>
          <note n="9b124ae2">
            Frågorna redovisas i bilaga som fogats till riksdagens snabbprotokoll
            tisdagen den 26 oktober.
          </note>
          <note n="b39b7d20">
            18 § Anmälan om skriftliga svar på frågor
          </note>
          <note n="cae9d6c6">
            Anmäldes att skriftliga svar på följande frågor inkommit
          </note>
          <note n="566bf496">
            den 20 oktober
          </note>
          <note n="51b70118">
            Maud Olofsson
          </note>
          <note n="fd583587">
            Inger René
          </note>
          <note n="460c2ab5">
            Martin Andreasson
          </note>
          <note n="7afc053f">
            Annelie Enochson
          </note>
          <note n="bdbcf3cd">
            Lars-Ivar Ericson
          </note>
          <note n="a7f71eeb">
            Gunnar Axén
          </note>
          <note n="086676e6">
            Carina Hägg
          </note>
          <note n="2329d24f">
            Mariam Osman Sherifay
          </note>
          <note n="a46f4069">
            Gunnar Nordmark
          </note>
          <note n="790e1f91">
            Ulrik Lindgren
          </note>
          <note n="bacc5031">
            Anita Brodén
          </note>
          <note n="460377ed">
            Cecilia Wigström
          </note>
          <note n="5dfbe0ca">
            Carina Adolfsson Elgestam
          </note>
          <note n="737aee5c">
            Sonja Fransson
          </note>
          <note n="bacc5031">
            Anita Brodén
          </note>
          <note n="533972c7">
            Marie Nordén
          </note>
          <note n="159fa6ce">
            Jan Ertsborn
          </note>
          <u who="Q5956750" xml:id="i-5406f067cddfa3a1-0" n="db153499" prev="i-ae0e4671b6c2ba8b-0">
            <seg n="a235a0a8">
              Luciano Astudillo
            </seg>
          </u>
          <note n="470cd502">
            Tommy Ternemar
          </note>
          <note n="855e3859">
            Claes-Göran Brandin
          </note>
          <note n="46c4a091">
            Britta Rådström
          </note>
          <note n="bdbcf3cd">
            Lars-Ivar Ericson
          </note>
          <note n="9e2b2489">
            Chatrine Pålsson
          </note>
          <note n="bdbcf3cd">
            Lars-Ivar Ericson
          </note>
          <note n="d08d3524">
            Niclas Lindberg
          </note>
          <note n="d08d3524">
            Niclas Lindberg
          </note>
          <note n="46c4a091">
            Britta Rådström
          </note>
          <note n="737aee5c">
            Sonja Fransson
          </note>
          <note n="3a0e2dc8">
            Anders Sjölund
          </note>
          <note n="bdbcf3cd">
            Lars-Ivar Ericson
          </note>
          <note n="d4468b16">
            Jörgen Johansson
          </note>
          <note n="c6516191">
            Jan-Olof Larsson
          </note>
          <note n="0413406d">
            Rolf Olsson
          </note>
          <note n="237de6e5">
            Lars Gustafsson
          </note>
          <note n="d4468b16">
            Jörgen Johansson
          </note>
          <note n="a4b896e7">
            Lars Tysklind
          </note>
          <note n="d148f3ec">
            Per Westerberg
          </note>
          <note n="7e454b61">
            Margareta Sandgren
          </note>
          <note n="de9a3bb4">
            Svaren redovisas i bilaga som fogats till riksdagens snabbprotokoll
            tisdagen den 26 oktober.
          </note>
          <note n="60e66ae5">
            19 § Kammaren åtskildes kl. 22.45.
          </note>
          <note n="f6589e1b">
            Förhandlingarna leddes
          </note>
          <note n="021fe6ab">
            /Monica Gustafson
          </note>
        </div>
      </body>
    </text>
  </TEI>
</teiCorpus>
