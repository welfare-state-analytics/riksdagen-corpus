<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--85</head>
          <docDate when="1991-03-25">1991-03-25</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollen för den 18 och 19 mars.
          </note>
          <note>
            2 § Återkallelse av motionsyrkande
          </note>
          <note>
            Förste vice talmannen meddelade att Sonja Rembo m.fl. (m) i skrivelse
            den 21 mars återkallat yrkande
          </note>
          <note>
            11 i den av henne m.fl. väckta motionen
          </note>
          <note>
            1990/91:A267 Arbetsmarknadsanslag m.m.
          </note>
          <note>
            Förste vice talmannen anmälde att hon avskrivit detta motionsyrkande.
          </note>
          <note>
            Skrivelsen lades till handlingarna.
          </note>
          <note>
            3 § Svar på interpellation 1990/91:150 om sysselsättningen i
            Västmanlands län
          </note>
          <note>
            Anf. 1 Arbetsmarknadsminister MONA
          </note>
          <note type="speaker">
            SAHLIN (s):
          </note>
          <note>
            Fru talman! Göran Magnusson har frågat mig om vilka åtgärder
            regeringen är beredd att medverka till för att motverka den minskade
            sysselsättningen och effekterna av den i Västmanland.
          </note>
          <note>
            Den ekonomiska utvecklingen leder till att arbetsmarknaden försämras
            vilket inger oro. Jag är mycket medveten om de varsel som föreligger
            i
          </note>
          <note>
            Västmanlands län och att dessa kan medföra ökade svårigheter
            till sommaren.
          </note>
          <note>
            Försämringen av arbetsmarknadsläget är till stor del en följd
            av en överhettad arbetsmarknad och en snabbare kostnadsutveckling
            än våra konkurrentländers. För att värna om sysselsättningen och
            välfärden måste vi skapa en lägre inflationstakt och en ökad ekonomisk
            tillväxt.
          </note>
          <note>
            Den ekonomiska politiken kommer därför även i fortsättningen
            att vara inriktad på att sänka inflationstakten och öka tillväxten
            och på så vis långsiktigt stödja sysselsättningen.
          </note>
          <note>
            Som en aktiv del i den samlade ekonomiska politiken ingår arbetsmarknadspolitiken
            och regionalpolitiken.
          </note>
          <note>
            Enligt industriministern disponerar länsstyrelsen i
          </note>
          <note>
            Västmanlands län detta budgetår 20 milj.kr. för regionala utvecklingsinsatser.
            Länsstyrelsen har i och med den nya regionalpolitiken möjlighet
            till en friare användning av länsanslaget än tidigare. Det innebär
            ökade möjligheter att anpassa åtgärderna efter behoven, bl.a.
            för allmänt näringslivsfrämjande åtgärder och glesbygdsstöd. I
          </note>
          <note>
            de tre kommuner i länet som ingår i stödområdet kan länsstyrelsen
            också lämna stöd till företag.
          </note>
          <note>
            Beträffande arbetsmarknadspolitiken skall konjunkturavmattningen
            framför allt utnyttjas till att erbjuda arbetskraften kompetenshöjande
            åtgärder och andra insatser som underlättar anpassningen på arbetsmarknaden.
            Utbildning skall kunna handla om såväl breda allmänkunskaper som
            direkt yrkeskunnande. På det här sättet skapas också ett alternativ
            till passivt kontantstöd, och vi får en bättre hushållning med
            de pengar som arbetsmarknadspolitiken kostar.
          </note>
          <note>
            Det är viktigt, framför allt för län som
          </note>
          <note>
            Västmanlands län med en hög industrialiseringsgrad, att utnyttja
            utbildningsinsatserna till att bredda basen för sin arbetsmarknad,
            inför en kommande högkonjunktur. I varje län måste nu olika länsorgan,
            företag och fackliga organisationer medverka till att analysera
            inom vilka branscher näringslivet kan breddas för att därigenom
            bli mindre konjunkturkänsligt i framtiden.
          </note>
          <note>
            Länsarbetsnämnden och arbetsförmedlingen i
          </note>
          <note>
            Västmanlands län disponerar för innevarande budgetår strax över
            en halv miljard kronor för aktiva åtgärder, utöver handikappåtgärder,
            dvs. för arbetsförmedling, arbetsmarknadsutbildning och beredskapsarbete
            m.m.
          </note>
          <note>
            Utbildningsvolymen har under de senaste månaderna ökat kraftigt,
            från 1 360 personer vid årets början till ca 1 800 personer i
            mars 1991. För våren är enligt länsarbetsnämnden i Västmanlands
            län resurserna inte något problem, och regeringen har dessutom
            i årets budgetproposition föreslagit en förstärkning av de arbetsmarknadspolitiska
            åtgärderna för hösten. Det gäller framför allt arbetsmarknadsutbildning.
          </note>
          <note>
            Regeringen följer mycket noga utvecklingen av konjunkturläget.
            Och arbetet med frågorna om ytterligare åtgärder inför nästa budgetår
            pågår för närvarande i arbetsmarknadsdepartementet. Bl.a.
          </note>
          <note>
            undersöks möjligheten att ytterligare utöka utbildningen i företag.
            Men även denna utbildning måste också användas strategiskt.
          </note>
          <note>
            Målsättningen är att besluten skall fattas så nära den lokala
            arbetsmarknaden som möjligt, så att resurserna används på bästa
            sätt. Det är därför arbetsmarknadsstyrelsens uppgift att fördela
            de arbetsmarknadspolitiska resurserna på länen med hänsyn till
            de behov som föreligger. Jag förutsätter att en del av de utökade
            resurserna kommer också
          </note>
          <note>
            Västmanlands län till del.
          </note>
          <note type="speaker">
            Anf. 2 GÖRAN MAGNUSSON (s):
          </note>
          <note>
            Fru talman! Jag tackar statsrådet för svaret.
          </note>
          <note>
            Den oro som Mona Sahlin uttalar för den stigande arbetslösheten
            är naturligtvis en oro som många känner. Allra mest in på skinnet
            känns arbetslöshetsspöket naturligtvis för dem som är varslade
            eller som riskerar att förlora sina jobb.
          </note>
          <note>
            Jag vill också gärna säga att jag delar statsrådets uppfattning
            beträffande den långsiktiga inriktningen av den ekonomiska politiken.
          </note>
          <note>
            I ett industrialiserat län som Västmanland drabbas naturligtvis
            kvinnor och ungdomar särskilt hårt i tider av stigande arbetslöshet.
            Denna arbetslöshet har kommit mycket snabbt. I maj förra året
            kunde länsarbetsnämnden konstatera att man då hade det bästa arbetsmarknadsläget
            i Västmanland sedan
          </note>
          <note>
            1960-talet. Under hösten har det skett en snabb försämring. Det
            är bl.a. svårigheterna inom den svenska bilindustrin som slår
            hårt mot flera västmanländska företag.
          </note>
          <note>
            Nu är mer än 1 500 personer varslade. Under de två första månaderna
            i år varslades 1 134 personer. Så sent som förra veckan meddelade
            Fagersta
          </note>
          <note>
            Stainless att 300 personer skulle få arbeta fyradagarsvecka.
            Man varslade även 60 personer om avsked.
          </note>
          <note>
            Bergslagsdelen är nu inte så hårt utsatt som de södra delarna
            av länet när det gäller den direkta arbetslösheten. Främst är
            det Hallstahammar som ända sedan stålkrisen på 1980-talet har
            haft problem. Men nu sker även stora varsel i Köping och Västerås.
            Det är nytt att t.ex. Volvo i Köping samt ABB och Autokumpu Copper
            i Västerås varslar om indragning av arbetstillfällen.
          </note>
          <note>
            Nytt i detta är också det ökade utlandsberoendet när det gäller
            de västmanländska företagen.
          </note>
          <note>
            Besluten om inriktningen på verksamheten fattas inte längre i
            Västmanlands län och inte heller i
          </note>
          <note>
            Sverige utan i direktörsrum ute i Europa och i
          </note>
          <note>
            Norden i övrigt.
          </note>
          <note>
            Jag vill i detta sammanhang också gärna säga något om ungdomarna.
            Jag nämnde tidigare att det är de som ofta blir hårt utsatta.
            Länsarbetsnämnden konstaterar i sin arbetsmarknadssöversikt att
            de som nu har utbildats för jobb inom industrin riskerar att få
            börja arbeta med helt andra jobb.
          </note>
          <note>
            Det är i och för sig bra att de kan erbjudas t.ex.
          </note>
          <note>
            kommunala beredskapsjobb. Men såvitt jag har mig bekant är det
            också svårigheter på den punkten, eftersom många kommuner saknar
            de ekonomiska resurser som behövs i detta sammanhang. Därför är
            det angeläget att till statsrådet ställa frågan om hon är beredd
            att medverka till att de statliga bidrag som finns blir större
            och om hon kan gå med på att de används på ett obyråkratiskt och
            bra sätt till fromma för ungdomarna.
          </note>
          <note>
            Jag vill även säga något om byggarbetsmarknaden.
          </note>
          <note>
            I den nyligen framlagda arbetsmarknadsprognosen för länet finns
            uppgifter om att länet till nästa vinter, med nu planerad byggvolym,
            får räkna med en arbetslöshet på 20--25 % bland byggnadsarbetare
            och anläggningsarbetare.
          </note>
          <note>
            Statsrådet säger i sitt svar på min interpellation att länsarbetsnämnden
            har tillräckligt med pengar för vårens verksamhet. Det har också
            verifierats i annat sammanhang. Det vore intressant med ett besked
            från Mona Sahlin om huruvida det längre fram i år kommer att finnas
            tillräckligt med pengar för att på alla fronter bekämpa arbetslösheten.
          </note>
          <note>
            Fru talman! Vi har från länet fört fram en rad olika förslag
            av strategisk betydelse för utvecklingen av arbetsmarknaden och
            sysselsättningen i
          </note>
          <note>
            Västmanland. Våra krav innebär bl.a. satsningar på högskolan
            Eskilstuna/Västerås, som har stor betydelse för Mälardalen. Vi
            anser också att man på allvar bör överväga statlig utlokalisering.
            Det finns en motion från den socialdemokratiska gruppen om att
            man skall överväga att till Västerås lokalisera de nya verk som
            skall efterträda SIND.
          </note>
          <note>
            De här förslagen handlar också mycket om kommunikationer, exempelvis
            om Mälarbanan.
          </note>
          <note>
            Det projektet tillhör dem som återfinns i regeringens tilläggsproposition.
            Bergslagspendeln, vars utbyggnad startade för några år sedan,
            är av stor strategisk betydelse för sysselsättningen och för möjligheterna
            att fortsätta att leva och bo i
          </note>
          <note>
            Bergslagen.
          </note>
          <note>
            En annan fråga, som kanske är av mer akut karaktär, gäller framkomligheten
            i Södertälje kanal och den motorvägsbro som för snart ett år sedan
            rasade ner. Placeringen är för närvarande alltför låg för att
            man skall kunna känna trygghet för sysselsättningen i de industrier
            vid Mälaren som är beroende av bra sjötransporter.
          </note>
          <note>
            Mälarbanan är som sagt det stora projektet. Det är en viktig
            kommunikationsled mellan Örebro,
          </note>
          <note>
            Västerås och Stockholm, som skulle möjliggöra pendling till utbildning
            på ett helt annat sätt än vad som nu är möjligt i vårt län. Denna
            utbyggnad skulle ge sysselsättning när man bygger ut. Den skulle
            också ge sysselsättning i de företag som tillverkar lok och vagnar,
            bl.a. i Surahammar och
          </note>
          <note>
            Västerås. Detta är alltså av stor strategisk betydelse. Jag undrar
            om statsrådet är beredd att medverka till att dessa olika projekt
            genomförs.
          </note>
          <note type="speaker">
            Anf. 3 BIRGER ANDERSSON (c):
          </note>
          <note>
            Fru talman! Jag tog i november här i kammaren upp sysselsättningssituationen
            i
          </note>
          <note>
            Hallstahammarregionen med arbetsmarknadsministern. I svaret sade
            arbetsmarknadsministern: ''Den ekonomiska utvecklingen leder nu
            till att arbetsmarknaden försämras, vilket inger oro. Jag är medveten
            om de varsel som föreligger i Hallstahammars kommun och att dessa
            kan medföra svårigheter under våren.''
          </note>
          <note>
            Jag tror att arbetsmarknadsministern vid det tillfället var medveten
            om de varsel som förelåg i
          </note>
          <note>
            Hallstahammars kommun. Men av svaret framgick också att arbetsmarknadsministern
            inte tyckte att vare sig Hallstahammars kommun eller länet i övrigt
            hade ett utsatt läge. Tyvärr gjorde jag en riktig bedömning vid
            det tillfället. Situationen i länet är betydligt allvarligare
            i dag än vad arbetsmarknadsministern trodde vid vår diskussion
            i november. Det är därför värdefullt att denna interpellation
            har ställts, så att vi på nytt får tillfälle att göra arbetsmarknadsministern
            uppmärksam på den allvarliga situationen i länet.
          </note>
          <note>
            I förhållande till vår folkmängd är Västmanlands län ett av de
            län som drabbats allra hårdast av varsel. I dagens svar använde
            ministern samma uttryck som jag citerade från svaret i november.
          </note>
          <note>
            Den enda skillnaden är att Hallstahammars kommun har bytts ut
            mot Västmanlands län och att våren har bytts ut mot sommaren.
            Nu måste ministern byta standardformulering. Det är helt omöjligt
            för ministern att känna till alla de varsel som läggs ute i länen.
            Varslen duggar alltför tätt.
          </note>
          <note>
            Jag skulle kunna räkna upp en mängd varsel från
          </note>
          <note>
            Västmanlands län, men jag nöjer mig med att nämna ett enda. Jag
            tror att även Göran
          </note>
          <note>
            Magnusson nämnde det. När vi öppnade
          </note>
          <note>
            Vestmanlands Läns Tidning i lördags såg vi alla att ett av de
            större företagen i länet, ett företag i
          </note>
          <note>
            Fagersta, skulle införa fyradagarsvecka under sex månader. Dessutom
            varslades 60 personer. Det kom givetvis som en mycket tråkig nyhet
            för oss alla.
          </note>
          <note>
            Jag har förståelse för att arbetsmarknadsministerns svar måste
            vara allmänt hållet. Jag har sett att det är formulerat på det
            sättet. Det sammanhänger med ett mycket snabbt försämrat sysselsättningsläge
            i stora delar av landet, inte enbart i Västmanlands län. Jag har
            också förståelse för att ministern har hamnat i ett besvärligt
            läge med snabbt stigande arbetslöshet. Det är först och främst
            finansministern och industriministern som borde stå till svars
            för brister i den ekonomiska politiken samt i närings- och regionalpolitiken.
          </note>
          <note>
            Men det blir arbetsmarknadsministern som måste försöka reda ut
            den här besvärliga situationen.
          </note>
          <note>
            Eftersom arbetsmarknadsministerns svar är allmänt hållet och
            jag inte kan begära att arbetsmarknadsministern skall känna till
            alla detaljer från det enskilda länet, vill jag ställa ett par
            mera allmänna frågor till arbetsmarknadsministern: Vilka insatser,
            utöver de som finns föreslagna i arbetsmarknadsdepartementets
            bilaga 12 till budgetpropositionen, räknar arbetsmarknadsministern
            med att behöva göra under nästa budgetår?
          </note>
          <note>
            Föregående talare var också inne på den allvarliga situationen
            för ungdomarna. Jag har fått fram statistik som visar att i januari
            1991 var 7,3 % av ungdomarna i åldern 16--19 år arbetslösa. I
            åldern
          </note>
          <note>
            20--24 år var 4,3 % arbetslösa. Det lär komma ny statistik i
            slutet av den här månaden. Det är möjligt att arbetsmarknadsministern
            kan ge oss de aktuella siffrorna.
          </note>
          <note>
            Det är många ungdomar som slutar skolan nu i juni och många värnpliktiga
            som blir klara med sin värnplikt under de närmaste månaderna.
          </note>
          <note>
            Sommarjobben har ofta kort varaktighet. Väldigt många kommer
            att få stora svårigheter att få fast jobb. Jag vill därför fråga
            arbetsmarknadsministern: Hur hög tror arbetsmarknadsministern
            att arbetslösheten kommer att bli i höst för ungdomar i åldern
            16--19
          </note>
          <note>
            år och i åldern 20--24 år?
          </note>
          <note type="speaker">
            Anf. 4 KARIN FALKMER (m):
          </note>
          <note>
            Fru talman! Medan arbetslöshetssiffrorna stiger i hela landet
            är Västmanland mer utsatt än de flesta andra län. Utvecklingen
            av arbetsmarknadsläget i
          </note>
          <note>
            Västmanland inger stor oro som delas av många, uppenbarligen
            även av arbetsmarknadsministern.
          </note>
          <note>
            Enligt länsarbetsnämndens prognos från början av mars skulle
            6 500 västmanlänningar vara arbetslösa efter sommaren. Det är
            4 % av den arbetsföra befolkningen. Sedan den prognosen gjordes
            har varslen duggat tätt.
          </note>
          <note>
            Göran Magnusson har i detalj beskrivit det stigande antalet varsel
            i de västmanländska företagen. Den kris som vi nu står inför är
            till stor del betingad av en misslyckad socialdemokratisk ''tredje
            vägens politik''.
          </note>
          <note>
            Arbetsmarknadsministern pekar själv i interpellationssvaret på
            den växande arbetslöshetens samband med en snabbare kostnadsutveckling
            i Sverige än i våra konkurrentländer. Mycket riktigt konstaterar
          </note>
          <note>
            Mona Sahlin att, för att värna om sysselsättningen och välfärden,
            måste vi skapa en lägre inflationstakt och en ökad ekonomisk tillväxt.
          </note>
          <note>
            Det är just detta, som Mona Sahlin själv pekar på, som regeringen
            inte har klarat av. Under en rekordlång högkonjunktur har socialdemokraterna
            konsekvent struntat i oppositionens och ekonomers varningar för
            effekterna av högskattepolitiken.
          </note>
          <note>
            Man har envist gått på i ullstrumporna och låtit skattetrycket
            gå i höjden till rekordhöga 57 %.
          </note>
          <note>
            Inflations- och kostnadsökningar är en direkt följd av de höga
            skatterna. I takt med att kostnadsläget höjts, har tillväxten
            i ekonomin försvagats.
          </note>
          <note>
            Högkonjunkturen, devalveringen och ett förmånligt oljepris har
            skymt sikten och dolt obalansen i ekonomin. Under tiden har regeringen
            kört den svenska skutan på grund och försatt vårt land i en hemmagjord
            kris, som blir extra kännbar när konjunkturen nu vänder nedåt.
          </note>
          <note>
            Förre finansministern Kjell-Olof Feldt såg vart det barkade hän.
            Först varnade han för det arbetslöshetens stålbad som vi nu simmar
            omkring i. Sedan gjorde han som forna skeppsråttor, han lämnade
            det sjunkande skeppet.
          </note>
          <note>
            Ökad arbetslöshet är tecken på att svenska varor blivit för dyra.
            Det finns ett klart samband mellan skattetryck, kostnadsläge och
            stigande arbetslöshet. När de västmanländska företagens produkter
            inte kan säljas i den tuffa internationella konkurrensen, måste
            företagen minska eller upphöra med produktionen, och då mister
            de anställda sina arbeten. I det läge som sverige befinner sig
            i är det viktigare än någonsin att komma till rätta med strukturfelen
            i vår ekonomi.
          </note>
          <note>
            Det är bråttom. Det här kommer att ta tid. S.k.
          </note>
          <note>
            heliga kor måste slaktas. Men detta är nödvändigt.
          </note>
          <note>
            Viktigast just nu är att företagen får minskade kostnader genom
            lägre arbetsgivaravgifter och lägre moms. Mona Sahlin borde, för
            att själv få mindre att göra, påverka sina regeringskolleger i
            denna riktning.
          </note>
          <note>
            I den nu akuta situationen med en stigande arbetslöshet kommer
            det att ställas mycket stora krav på en arbetsmarknadspolitik
            som medverkar till den omstrukturering av näringsliv och offentlig
            sektor som hade behövts under hela 1980-talet.
          </note>
          <note>
            Det går inte att få bort arbetslösheten eller att skapa nya jobb
            genom konstlade åtgärder. Men i ett läge där arbetslösheten stiger
            kommer arbetsmarknadspolitiken att spela en viktig roll.
          </note>
          <note>
            Arbetsmarknadsutbildning är den effektivaste metoden när det
            gäller att bekämpa arbetslösheten.
          </note>
          <note>
            Arbetsmarknadsutbildningen i sig kommer inte att ge fler arbetstillfällen.
            Men den kan för den enskilde innebära en större kompetens och
            bättre möjligheter att få ett nytt arbete.
          </note>
          <note>
            Arbetsmarknadsministern och jag förefaller ha i stort sett samma
            syn på arbetsmarknadsutbildningens värde i detta sammanhang. För
            ungdomar, och det är ju ofta de som kommer i kläm i en sådan här
            situation, är det allmänna skolsystemets villkor av synnerligen
            stor vikt. Det förslag till ny gymnasieskolereform som nu är aktuellt
            är direkt förödande för ungdomarnas framtid, för deras chanser
            på arbetsmarknaden.
          </note>
          <note>
            Det är några åtgärder på arbetsmarknadsministerns område som
            jag här vill nämna och som borde vidtas.
          </note>
          <note>
            Först och främst gäller det att se till att arbetsförmedlingen
            blir effektiv. I dag finns det ett ganska utbrett missnöje beträffande
            arbetsförmedlingens service på många orter. Det behövs alternativ
            även på detta område. Den i dag monopoliserade verksamheten skulle
            må synnerligen väl av att bli utsatt för konkurrens.
          </note>
          <note>
            Fristående arbetsförmedlingar kan många gånger på ett enklare
            och effektivare sätt hjälpa den arbetssökande.
          </note>
          <note>
            Arbetsmarknadsministern måste, liksom jag, vara angelägen om
            att en arbetssökande i möjligaste mån kan erbjudas ett nytt arbete.
            Är arbetsmarknadsministern, för att öka möjligheterna för de arbetssökande
            att få jobb, beredd att medverka till att monopolet på arbetsförmedlingsområdet
            avskaffas genom att ta initiativ till att Sverige säger upp ILO-
          </note>
          <note>
            konventionen nr 96?
          </note>
          <note>
            När det gäller arbetslöshetsförsäkringen finns det i dag orättvisor
            som vi måste komma till rätta med.
          </note>
          <note>
            Till skillnad från de flesta andra länder har Sverige i dag i
            många fall ett dåligt socialt skydd att erbjuda dem som blir arbetslösa.
            Detta kommer att drabba många västmanlänningar. När arbetslösheten
            ökar borde det vara en självklarhet att alla, inte bara en del,
            garanteras det skyddsnät som en arbetslöshetsförsäkring innebär.
            Är arbetsmarknadsministern beredd att skapa rättvisa och att införa
            en allmän obligatorisk arbetslöshetsförsäkring?
          </note>
          <note>
            Anf. 5 Arbetsmarknadsminister MONA
          </note>
          <note type="speaker">
            SAHLIN (s):
          </note>
          <note>
            Fru talman! Ibland känner jag, både i egenskap av arbetsmarknadsminister
            och i egenskap av socialdemokrat, att det måste vara någon sans
            -- det måste vara vett och måtta -- också i en arbetsmarknadspolitisk
            debatt. Jag tycker att det är oerhört viktigt såväl för Sveriges
            vidkommande som för möjligheterna att klara sysselsättningen att
            vi inte bara funderar över utan också verkligen har klart för
            oss vad det är för typ av problem som
          </note>
          <note>
            Sverige och den svenska arbetsmarknaden står inför. Vi måste
            beakta lågkonjunkturen ute i världen. Samtidigt måste vi se de
            kostnadsproblem som finns i vårt land och de strukturproblem som
            en stor del av den svenska arbetsmarknaden -- inte minst gäller
            det bilindustrin, och då särskilt i
          </note>
          <note>
            Västmanland -- nu står inför.
          </note>
          <note>
            För att på ett trovärdigt sätt kunna angripa och klara sysselsättningen
            måste man stå på båda benen. Det går inte att bara säga att kostnadsproblemet
            är stort. Man måste också våga agera. Om Karin Falkmer och andra
            här i riksdagen inte bara hade talat om dessa saker utan också,
            för drygt ett år sedan, hade tagit chansen och agerat här i riksdagen,
            kunde läget redan i dag ha varit ett annat. Någon måtta för det
            alltså vara, även om man tycker att den tredje vägens politik,
            mycket slarvigt uttryckt, är orsaken till att hela världens bilindustri
            i dag går dåligt. Jag har nog inte trott att vårt inflytande även
            över GM och andra bilindustrier med problem var så stort att också
            det skulle bli den socialdemokratiska regeringens problem.
          </note>
          <note>
            Birger Andersson frågar varför jag använder samma formulering
            den här gången. Han tycker att det är dags att byta ut min formulering
            från i vintras. Jag vill då framhålla att vi, bortsett från om
            det är samma formulering eller inte, har agerat sedan i vintras.
            Jag tror att det var i november som
          </note>
          <note>
            Birger Andersson och jag diskuterade förhållandena i Hallstahammar.
            Sedan dess har jag, som framgår av mitt svar till Göran Magnusson,
            givit AMS sådana möjligheter att arbetsmarknadsutbildningen nu
            är utökad.
          </note>
          <note>
            Närmare 500 personer i Västmanland har sedan dess fått del av
            denna utbildning. Bortsett från formuleringar måste man alltså
            veta vad man vill och även agera.
          </note>
          <note>
            Jag har sagt att vi följer utvecklingen mycket noga.
          </note>
          <note>
            Dessutom kommer vi att agera -- precis som vi gjorde i november
            -- också nu i vår.
          </note>
          <note>
            Förutsättningarna för att kunna erbjuda en aktiv arbetsmarknadspolitik
            i stället för en passiv sådan blir således bättre redan till hösten.
            Besked i dessa frågor kommer regeringen att ge så snart som möjligt.
          </note>
          <note>
            Frågan om just ungdomarnas situation har tagits upp här. Göran
            Magnusson frågar om regeringen är beredd att mindre byråkratiskt,
            jag tror att han uttryckte sig så, medverka till att ungdomarna
            får hjälp. Men frågan om ungdomsarbetslösheten är en av de frågor
            som just nu är föremål för en speciell översyn.
          </note>
          <note>
            Jag har påpekat för parterna, och det är något som jag skulle
            behöva hjälp med också från ledamöter här i kammaren, att vi när
            det gäller det instrument som inskolningsplatserna skulle ha kunnat
            vara, om det fanns avtal för hela arbetsmarknaden, tillsammans
            behöver agera för att få de parter som inte har tecknat de här
            avtalen att göra det. Vi behöver också hjälp ute i länen för att
            förmå företagen att inse att ungdomarna på 90-talet är en bristvara
            och att det är nödvändigt att man tänker långsiktigt, att man
            satsar på de ungdomar som finns inom regionen och att man är beredd
            att ta emot ungdomarna.
          </note>
          <note>
            Regeringen kommer att lägga fram konkreta förslag om hur man
            genom arbetsmarknadspolitiska åtgärder skall hjälpa till i denna
            process. Förslagen kommer också att handla om hur man kan se över
            en del av de regler som
          </note>
          <note>
            Göran Magnusson nämnde. Besked härom kommer att ges. Men det
            är företagen och länen som tillsammans måste se hur arbetsmarknaden
            skall breddas. Jag återkommer till dessa saker.
          </note>
          <note>
            Västmanlands län är ju ett län där arbetsmarknaden är mycket
            ensidig. Man måste både regionalt och med hjälp av de arbetsmarknadspolitiska
            stödformer som finns, inte minst gäller det utbildningen, som
            det nu kommer att finnas resurser för, vara uppmärksam på hur
            man långsiktigt bygger upp och använder sina resurser för att
            bredda sin arbetsmarknad och därmed trygga jobben, inte minst
            för ungdomarna i Västmanlands län, under de kommande åren.
          </note>
          <note>
            Det viktiga här -- jag återkommer alltså till dessa saker, som
            Karin Falkmer för övrigt också mycket uppehöll sig vid -- är inte
            att konstatera att arbetslösheten nu ökar eller att tala om rekordnivåer.
            Man måste ju också ange hur man är beredd att agera både när det
            gäller kostnadsproblemen och när det gäller insatserna för hösten.
            Många gånger här i kammaren har borgerliga företrädare bara sagt
            att vi skall hålla tummen för att kostnaderna skall minska. Men
            det är inte tillräckligt att bara hålla tummen, utan man måste
            också vilja agera. I dag har vi möjlighet att få igenom Rehnbergavtalet
            över hela arbetsmarknaden. Det är en viktig förutsättning för
            att alla andra arbetsmarknadspolitiska insatser skall få full
            effekt. Den möjligheten finns alltså. Jag hoppas att parterna
            till fullo tar sitt ansvar under de kommande dagarna och veckorna.
          </note>
          <note>
            Karin Falkmer tar också upp frågan om arbetsförmedlingen, som
            hon vill skall bli effektiv.
          </note>
          <note>
            Jag vill då framhålla att vi har en mycket effektiv och bra arbetsförmedling.
            Förra året besökte
          </note>
          <note>
            900 000 svenskar våra arbetsförmedlingar. Jag är inte så naiv
            att jag tror att det blir fler jobb att förmedla bara för att
            privata alternativ släpps fram -- så förrädiskt uttryckte sig
            faktiskt Karin
          </note>
          <note>
            Falkmer i sin fråga.
          </note>
          <note>
            Regeringen har i ett förslag till riksdagen tagit upp frågor
            om vissa förändringar beträffande arbetsförmedlingslagen. Om det
            finns behov hos parterna att starta organisationsförmedlingar,
            kommer möjligheter till sådant att finnas. Alltså:
          </note>
          <note>
            Finns sådant behov och framförs sådan kritik som
          </note>
          <note>
            Karin Falkmer ger uttryck för, är det hos parterna det syns.
            De har då också möjligheter att ta upp frågan om organisationsförmedlingar.
            Men när det gäller privata förmedlingar med privata vinstintressen
            kommer jag icke att ge något konkret besked.
          </note>
          <note>
            Till skillnad från många andra länder, Karin
          </note>
          <note>
            Falkmer, har vi inte dåligt skydd mot arbetslöshet.
          </note>
          <note>
            Vi har, och kan fortsätta att ha, en låg arbetslöshet och hög
            sysselsättning. Där kommer arbetsmarknadspolitiken också i fortsättningen
            att hjälpa även Västmanland.
          </note>
          <note type="speaker">
            Anf. 6 GÖRAN MAGNUSSON (s):
          </note>
          <note>
            Fru talman! Jag skall börja med att konstatera att det är glädje
            på länsbänken över att jag har framställt den här interpellationen
            och gett tillfälle att diskutera sysselsättningen i Västmanlands
            län.
          </note>
          <note>
            Jag tycker också att det är bra att vi får tillfälle att göra
            det. Däremot tycker jag att det är litet trist att den diskussion
            som jag syftade till och som skulle få ett konkret och konstruktivt
            innehåll för invånarna i Västmanland nu utnyttjas till mera svepande
            retorik och angrepp på den socialdemokratiska regeringspolitiken.
            Var och en får naturligtvis ta ansvar för vad var och en säger,
            men jag tycker att det vore bättre för oss i Västmanland om vi
            kunde med statsrådet föra en konstruktiv debatt om konkreta insatser
            för att förbättra situationen.
          </note>
          <note>
            Jag frågade om statsrådet är beredd att överväga en förbättring
            av statsbidraget till inskolningsplatser inom de kommunala beredskapsarbetena,
            som jag uttryckte det i frågan. Det som statsrådet själv tar upp,
            nämligen svårigheterna att på den privata arbetsmarknaden få inskolningsplatser,
            gör att trycket på kommunerna blir så pass hårt att de får svårigheter
            att klara av detta. Dessutom är det så --
          </note>
          <note>
            om man nu vill ta till och uttrycka saken så drastiskt som länsarbetsnämnden
            -- att den som har fått utbildning i plåt och svets i gymnasieskolan
            och förbereder sig för att gå in i industriarbete får börja som
            beredskapsarbetare på en basstuga. Det kanske är en väl drastisk
            kontrast. Dessutom menar länsarbetsnämnden att det blir svårt
            att få dessa ungdomar tillbaka till den arbetsmarknad som om kanske
            bara ett halvår eller ett år kommer att sakna arbetskraft, därför
            att man nu inte tar till vara möjligheterna att skola in ungdomar
            i industriarbetet, något som så väl behövs.
          </note>
          <note>
            Jag skulle vilja upprepa mitt resonemang om de strategiska investeringarna
            och höra statsrådets inställning till möjligheterna att genomföra
            projektet Mälarbanan och klara av frågan om
          </note>
          <note>
            Södertäljebron. Jag skall något extra uppehålla mig vid just
            brofrågan, för den har diskuterats nu under ganska lång tid. Där
            finns litet motstående intressen. Det handlar om den segelfria
            höjden --
          </note>
          <note>
            om bron skall återställas i rörligt skick, så att man kan ta
            in ett lika stort tonnage som före brosraset.
          </note>
          <note>
            Beroende av det större tonnaget är faktiskt direkt bortåt 500
            personer, anställda vid Supra i Köping, vid Köping Kalk och också
            vid gipsfabriken i
          </note>
          <note>
            Bålsta. För att klara konkurrenskraftiga frakter är man direkt
            beroende av det större båttonnaget.
          </note>
          <note type="speaker">
            Anf. 7 BIRGER ANDERSSON (c):
          </note>
          <note>
            Fru talman! Jag blev förvånad över Mona Sahlins inledning, där
            hon sade att våra inlägg inte var sansade och måttfulla. Jag kan
            säga att jag har medverkat till konstruktiva resonemang i dessa
            sammanhang. Jag står för mina formuleringar här.
          </note>
          <note>
            Att jag talade om att arbetsmarknadsministern använde samma formulering
            nu som i november hänger samman med att jag anser att situationen
            nu har blivit så väldigt mycket allvarligare. Det trodde jag att
            vi var överens om, Mona Sahlin.
          </note>
          <note>
            När det sedan gäller de olika partiernas möjligheter och intresse
            att ta ansvar vill jag påminna om att vi från centerns sida hela
            tiden ställt oss bakom
          </note>
          <note>
            Rehnbergkommissionens arbete. Det innebär inte att vi säger ja
            till statlig inkomstpolitik, men vi ställer oss alltså helt och
            fullt bakom
          </note>
          <note>
            Rehnbergkommissionens arbete. Det vill jag klargöra.
          </note>
          <note>
            Jag kan dela Mona Sahlins uppfattning att vi har väldigt många
            duktiga tjänstemän på våra arbetsförmedlingar och även på länsarbetsnämnderna.
            Jag har under min tidigare verksamhet -- jag har arbetat primärkommunalt
            --
          </note>
          <note>
            haft ganska nära kontakter med arbetsförmedlingar och länsarbetsnämnderna.
            Jag måste säga att jag tycker att de gör ett mycket fint arbete.
            Det vill jag gärna framhålla.
          </note>
          <note>
            Jag ställde en och annan fråga till statsrådet Sahlin.
          </note>
          <note>
            Jag vill upprepa en av dem, nämligen: Hur hög tror
          </note>
          <note>
            Mona Sahlin att ungdomsarbetslösheten i åldrarna
          </note>
          <note>
            16--19 år och 20--24 år kommer att bli i höst? Jag redovisade
            de tal som arbetsmarknadsstyrelsen har tagit fram i januari. Har
            Mona Sahlin aktuellare siffror, så ta gärna fram dem.
          </note>
          <note>
            Sedan vill jag något kommentera det här med utbildning och kompetenshöjande
            åtgärder, det som står på s. 3 i det skrivna svaret. Jag ställer
            mig bakom alla synpunkter där, och jag kan direkt säga att jag
            tycker att det givetvis är väldigt mycket bättre att personer
            som inte har arbete får möjlighet att höja sin kompetens i stället
            för att enbart få passivt kontantstöd. Men jag tror inte det räcker
            med enbart arbetsmarknadspolitiska åtgärder, eftersom situtationen
            är så dyster. Jag tror att arbetsmarknadsministern måste använda
            även andra möjligheter, och jag tänker då på de sysselsättningsskapande
            åtgärderna. Det tror jag blir nödvändigt om man skall kunna upprätthålla
            kvaliteten på utbildningen. Man kan inte öka arbetsmarknadsutbildningen
            hur mycket som helst.
          </note>
          <note>
            Slutligen vill jag ställa en fråga som gäller ett par formuleringar
            på s. 3 i svaret. Där skriver arbetsmarknadsministern så här:
            ''Bl.a. undersöks möjligheterna att ytterligare utöka utbildningen
            i företag.'' Sedan följer en mening där jag ville ha en komplettering
            från arbetsmarknadsministern:
          </note>
          <note>
            ''Men även denna utbildning måste i så fall användas strategiskt.''
            Jag vill gärna att statsrådet utvecklar detta.
          </note>
          <note type="speaker">
            Anf. 8 KARIN FALKMER (m):
          </note>
          <note>
            Fru talman! Jag är något mindre förvånad än
          </note>
          <note>
            Birger Andersson över Mona Sahlins första replik.
          </note>
          <note>
            Det är alltid arbetsamt att ta kritik när man har misslyckats.
          </note>
          <note>
            När jag läste interpellationssvaret trodde jag mig faktiskt hos
            arbetsmarknadsministern finna en sund insikt om orsak och verkan
            när det gäller den fråga som vi nu debatterar, för arbetsmarknadsministern
            har själv skrivit att försämringen av arbetsmarknadsläget till
            stor del är en följd av en överhettad arbetsmarknad och en snabbare
            kostnadsutveckling i Sverige än i våra konkurrentländer. Det är
            just där problemet ligger.
          </note>
          <note>
            Att våra företag i en tuff internationell konkurrens inte kan
            sälja sina varor beror ju på att vi till följd av den ekonomiska
            politik som ni socialdemokrater har bedrivit har fått ett kostnadsläge
            som gör att varorna är för dyra. Det första regeringen borde göra
            är att se till att konkurrenskraften hos de svenska företagen
            blir bättre. Om detta har vi moderater motionerat i våra ekonomiska
            motioner inte bara under detta år, utan jag tror att arbetsmarknadsministern
            kan gå långt tillbaka i tiden och se att vi har fört samma konsekventa
            politik år efter år.
          </note>
          <note>
            När det gäller arbetslöshetsförsäkringen har närmare en tredjedel
            av de arbetssökande i dag inte någon rätt till ersättning. En
            del har bara rätt till kontant arbetsmarknadsstöd. En socialförsäkring
            som praktiskt taget helt finansieras med allmänna medel borde
            väl komma alla till del.
          </note>
          <note>
            När det gäller de specifika insatserna för att lyfta upp Västmanlands
            län är det nog inte så stora skiljaktigheter mellan mina bröder
            och systrar på
          </note>
          <note>
            Västmanlandsbänken. Kravet att Södertäljebron skall få en höjd
            av 42 m har moderata samlingspartiet drivit bl.a. genom frågor
            i riksdagen. Mälarbanan är naturligtvis en absolut förutsättning
            för att skapa bättre förutsättningar för länet i konkurrenshänseende.
            Det grundläggande i den debatt som vi nu för är att vi får bättre
            konkurrenskraft i de svenska företagen, och det får vi genom lägre
            skatter och ett sänkt kostnadsläge.
          </note>
          <note>
            Anf. 9 Arbetsmarknadsminister MONA
          </note>
          <note type="speaker">
            SAHLIN (s):
          </note>
          <note>
            Fru talman! Det är bra om Karin Falkmer är mindre förvånad över
            mitt inlägg, eftersom det till stor del var till henne och hennes
            parti som jag riktade det. Det handlar inte om huruvida jag har
            svårt att ta kritik eller om huruvida jag känner mig misslyckad.
            Arbetsmarknadspolitik och kamp mot arbetslöshet bedriver jag inte
            för att jag skall få det lättare eller för att partiet skall ha
            det lättare, utan vad arbetsmarknadspolitiken och kampen mot arbetslösheten
            handlar om är ansvaret för landet och för de människor som annars
            blir drabbade.
          </note>
          <note>
            Jag vill också vända mig till Birger Andersson och säga att jag
            tycker att han var måttfull. Jag är mycket medveten om och tacksam
            för det stöd som han och hans parti har uttalat också här i riksdagen
            för Rehnbergs arbete och för vikten av att få ett stabiliseringsavtal.
            Jag noterar också skillnaderna när Karin Falkmer, Birger Andersson
            och Göran
          </note>
          <note>
            Magnusson uttalar sig om arbetslösheten. Det handlar ju inte
            bara om att i ett interpellationssvar ge uttryck för en sund insikt.
            En sådan kan vi nog alla ha. Det handlar om att inte bara nöja
            sig med insikten om hur viktigt det är med kostnadsläget, inflationen
            och ett stabiliseringsavtal, utan också om att agera. Det är väl
            det som är skillnaden mellan Karin Falkmer och oss andra i denna
            debatt.
          </note>
          <note>
            När det gäller ungdomarna vill jag säga att jag under de närmaste
            veckorna skall diskutera med parterna såväl ungdomarnas situation
            och inskolningsplatserna som det aviserade förslaget om satsning
            på utbildning av redan anställda i företagen och på vilket vis
            det kan erbjuda platser i företagen åt arbetslösa. Det är en oerhört
            viktigt fortsättning på den inriktning av arbetsmarknadspolitiken
            som vi nu har och som jag tacksamt accepterar att många här uttalar
            sitt stöd för.
          </note>
          <note>
            När det gäller arbetslösheten bland ungdomarna kan vi inte i
            dag säga hur hög den kommer att bli till hösten. Till stor del
            handlar det om hur vi använder våren när det gäller insatserna
            -- omfattningen, parternas ansvar och insikt, inskolningsplatserna,
            utbildningen i företagen, besked tidigt och snabbt och sättet
            att arbeta ute i länen. Det är det arbetet som vi nu har i full
            gång och som jag hoppas skall ge resultat. Det är inget tvivel
            om att många av de ungdomar som i dag är arbetslösa inte skall
            vara det. Många av de yngsta ungdomarna skall finnas i sysselsättning
            eller i utbildning, och vi måste gå igenom hur vi kan hjälpas
            åt för att få dem att komma bort från den passivitet som många
            av dem i dag sitter fast i.
          </note>
          <note>
            Med anledning av Birger Anderssons fråga om vad jag menar med
            att också detta skall användas strategiskt vill jag säga att det
            gäller just det resonemang som jag försökte föra i interpellationssvaret
            -- vi måste utnyttja alla de resurser och möjligheter som finns
            på t.ex.
          </note>
          <note>
            utbildningsområdet för att långsiktigt bredda arbetsmarknaden
            i de olika regionerna, inte minst i
          </note>
          <note>
            Västmanland. Det var detta som jag avsåg med ordet ''strategiskt''.
            Det handlar också här om de företag och de branscher med goda
            framtidsutsikter i Västmanland som jag har gått igenom och som
            kommer att utöka sin verksamhet. Det gäller att se hur en breddning
            av arbetsmarknaden kan passa in och hur man använder dessa utbildningsmöjligheter
            för att ytterligare snabba på den omställning som kommer att krävas
            för att ungdomarna både i Västmanland och i andra delar av landet
            lättare och fortare skall få den erfarenhet av arbetsmarknaden
            som de behöver.
          </note>
          <note>
            Jag hoppas att Göran Magnusson respekterar att jag i dag inte
            närmare kan gå in på frågor om broar o.d., eftersom de inte hör
            till mitt område i regeringen och eftersom det inte var detta
            som interpellationen handlade om. Jag är mycket väl medveten om
            att många olika investeringar och tidpunkterna för dessa spelar
            en stor roll i det samlade arbetet för att klara sysselsättningen
            i vårt land.
          </note>
          <note type="speaker">
            Anf. 10 KARIN FALKMER (m):
          </note>
          <note>
            Fru talman! De grundproblem som vi diskuterar i dag har föranletts
            av den ekonomiska politik som har förts. Därför skulle kanske
            lämpligen den nu i kammaren närvarande finansministern ha tagit
            den debatten. Arbetsmarknadsministern får ju i viss mån agera
            städgumma när den ekonomiska politiken misslyckas. Vi har den
            bland OECD-
          </note>
          <note>
            länderna allra lägsta tillväxten, och det är ju den och kostnadsläget
            som är problemen.
          </note>
          <note>
            Men det finns en sak som hör till arbetsmarknadsministerns bord
            och som skulle kunna göra situationen bättre på arbetsmarknaden.
          </note>
          <note>
            Det är ju i de mindre företagen som framtidens jobb finns. Det
            finns åtskilligt som borde göras för att förbättra de allmänna
            villkoren för småföretagen, och på arbetsmarknadsministerns område
            är det förändringar inom det arbetsrättsliga området som borde
            genomföras. Där finns många hinder för småföretagare när det gäller
            att anställa personal och att utveckla sina företag.
          </note>
          <note>
            I andra sammanhang talar socialdemokraterna ofta om vikten av
            avreglering. Lagar och regler är i dag anpassade efter storföretagens
            förhållanden. Jag frågar därför arbetsmarknadsministern om hon
            är beredd att påskynda en avreglering inom detta område, så att
            hindren för tillkomsten av nya jobb i småföretag försvinner.
          </note>
          <note>
            När det gäller arbetsförmedlingarna anser jag inte att antalet
            besök inom dessa, 900 000, är något som helst mått på effektivitet.
            Det som det är fråga om är ju huruvida de arbetssökande får några
            jobb eller inte. Konkurrens ökar alltid effektiviteten, även på
            detta område, och därför är det viktigt att andra alternativ än
            arbetsförmedlingar i monnopolform kommer till stånd.
          </note>
          <note type="speaker">
            Anf. 11 GÖRAN MAGNUSSON (s):
          </note>
          <note>
            Fru talman! Jag har stor respekt för att Mona
          </note>
          <note>
            Sahlin vill begränsa sitt inlägg till det verksamhetsområde som
            hon har i regeringen.
          </note>
          <note>
            Anledningen till att jag tog upp frågorna om
          </note>
          <note>
            Mälarbanan, högskolesatsningar och
          </note>
          <note>
            Södertäljebron är att vi från Västmanland betraktar de satsningarna
            som ett inslag i arbetslinjen. Insatser här skulle långsiktigt
            ge möjligheter att upprätthålla och expandera sysselsättningen.
            Men jag skall inte pressa statsrådet ytterligare på något besked
            i den frågan.
          </note>
          <note>
            Jag är medveten om hurdan arbetsfördelningen är.
          </note>
          <note>
            Jag vill understryka att den kompetenshöjande utbildningen är
            mycket viktigt och att man kan nå mycket långt på det området.
            Jag skulle vilja skicka den uppmaningen till statsrådet från denna
            debatt att man undersöker också i vilken utsträckning högskolan
            i Eskilstuna och Västerås kan delta i denna kompetenshöjande utbildning,
            så att man får möjlighet att lägga ut utbildning inom högskolans
            geografiska verksamhetsområde och på det sättet stödja företagsamhet
            och sysselsättning på den ena eller andra orten.
          </note>
          <note>
            Jag har velat koncentrera debatten till denna typ av konkreta
            diskussioner om sysselsättningen i länet.
          </note>
          <note>
            Eftersom jag har haft en och annan debatt med kamrater från länet
            i andra sammanhang, kan jag inte undgå att konstatera att Karin
            Falkmer har bara två tre lösningar på de olika samhällsproblemen.
            Det spelar egentligen inte så stor roll vad det är man diskuterar.
            Lösningarna är sänkta skatter, privatisering och i varje fall
            till helt nyligen en blixtsnabb anslutning till EG. Det sistnämnda
            har vi inte hört något om i dag. Men de andra lösningarna känner
            jag igen från tidigare debatter. Jag tror inte att sysselsättningen
            i
          </note>
          <note>
            Västmanland klaras med hjälp av den typen av svepande argument
            och resonemang. Det handlar mera om att målmedvetet och konkret
            arbeta för att förbättra situationen.
          </note>
          <note>
            Jag vill också tillåta mig att säga att Karin Falkmer gör en
            stor affär av att det står i interpellationssvaret att problemen
            beror på att kostnadsutvecklingen i Sverige har varit snabbare
            än i omvärlden. Det är faktiskt det som har hävdats om inte i
            flera år så under mer än ett år från socialdemokratins och regeringens
            sida. Jag kan inte påminna mig om att vare sig Karin Falkmer eller
            andra förträdare från moderata samlingspartiet här i kammaren
            har varit särskilt ivriga att stödja de förslag från regeringens
            sida som har framkommit för att balansera kostnadsutvecklingen
            och få ner inflationen. Det är möjligt att det blir annorlunda
            i fortsättningen.
          </note>
          <note>
            Men hittills har det var klent med stöd från moderaternas sida.
          </note>
          <note type="speaker">
            Anf. 12 BIRGER ANDERSSON (c):
          </note>
          <note>
            Fru talman! Jag vill något kommentera Mona
          </note>
          <note>
            Sahlins synpunkter på ungdomsarbetslösheten. Nu fick jag inte
            höra hur Mona Sahlin för egen del trodde att arbetslösheten skulle
            förändras, men jag kan ge Mona Sahlin en uppgift från arbetsmarknadsstyrelsen.
            Man säger där att vid utgången av år 1991 är prognosen 9 % för
            den yngre åldersgruppen 16--19 år och 6 % för den äldre åldersgruppen
            20--24 år. Jag tycker att det är mycket allvarliga siffror, och
            därför borde Mona
          </note>
          <note>
            Sahlin ta dem till sig och försöka se till att vi inte råkar
            ut för de höga siffrorna. Jag hade väntat mig att mer konkret
            få höra arbetsmarknadsministerns egen uppfattning i frågan.
          </note>
          <note>
            Göran Magnusson säger att vi ledamöter från länet väckt motioner.
            För att inte arbetsmarknadsministern skall tro att vi från oppositionens
            sida inte är flitiga i det avseendet, vill jag säga att vi skriver
            många motioner. De är i många avseenden gemensamma, men av någon
            anledning kan vi inte underteckna dem tillsammans. Jag uttalar
            mig inte om varför det kan vara så.
          </note>
          <note>
            Jag vill peka på tre saker som jag tycker är mycket viktiga för
            länets utveckling. Det gäller de infrastrukturella satsningarna,
            Mälarbanan och ett bättre vägnät. Vidare har vi den högre utbildningen
            i högskolan Eskilstuna/Västerås. Det är den enda tvålänshögskolan
            i landet. Södermanland och
          </note>
          <note>
            Västmanland skall betjänas av denna högskola. Jag har en känsla
            av att man när man har fördelat anslagen inte har uppmärksammat
            detta från myndigheternas sida. Även utbildningsministern är här,
            så det är bäst att tala om detta så att det kommer fram till den
            som är huvudansvarig i sammanhanget.
          </note>
          <note>
            När det gäller statlig och administrativ verksamhet är Västmanland
            det bortglömda länet. Jag tycker att även om länet ligger ganska
            nära Stockholm, finns det anledning för regeringen att uppmärksamma
            detta. Vårt län har blivit fråntaget en mängd aktiviteter, men
            vi har inte fått något i lokaliseringshänseende. Nu finns det
            möjligheter, om det blir en välvillig behandling från regeringens
            sida. Göran Magnusson nämnde att SIND och ett par andra verk skall
            slås ihop. Det vore lämpligt att förlägga det nya verket till
            Västerås.
          </note>
          <note>
            En annan sak som håller på att ses över är vägverkets regionindelning,
            bl.a. beträffande östra regionen. I ett förslag från regeringens
            sida har
          </note>
          <note>
            Stockholmsområdet nämnts. Eftersom det ingår flera län i östra
            regionen, vore Västerås den lämpligaste lokaliseringsplatsen.
            Jag är helt övertygad om det. Jag är inte subjektiv, utan jag
            försöker vara objektiv i min bedömning. Man behöver inte enbart
            åka från Västerås till
          </note>
          <note>
            Stockholm, utan det går att åka även i den andra riktningen.
            Jag ber att arbetsmarknadsministern tar med sig dessa synpunkter
            och framför dem till de berörda statsråden i regeringen.
          </note>
          <note>
            Förste vice talmannen anmälde att Karin Falkmer anhållit att
            till protokollet få antecknat att hon inte ägde rätt till ytterligare
            inlägg.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1990/91:158 om socionomutbildningen
          </note>
          <note>
            Anf. 13 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Fru talman! Stina Eliasson har frågat mig vilka åtgärder regeringen
            ämnar vidta för att ge socionomer utbildning i budgetrådgivning
            och ekonomistyrning.
          </note>
          <note>
            Jag delar Stina Eliassons syn att budget- och skuldrådgivningen
            är ett betydelsefullt hjälpmedel för socialtjänsten, som bl.a.
            ger möjligheter att minska socialbidragskostnaderna, och det är
            därför naturligt att detta beaktas inom högskolans utbildning
            och forskning.
          </note>
          <note>
            Enligt gällande beslutsordning är det inte regeringen som skall
            inrätta ämnen inom den grundläggande högskoleutbildningen eller
            som skall föreskriva det närmare innehållet i utbildningslinjerna.
            För vissa utbildningslinjer, bl.a. sociala linen, utfärdar universitets-
            och högskoleämbetet en central utbildningsplan. En ny sådan har
            nyligen fastställts för den sociala linjen.
          </note>
          <note>
            Utbildningen på den sociala linjen skall, utifrån en helhetssyn
            på sociala behov och möjligheter, ge de blivande socionomerna
            de teoretiska och praktiska kunskaper samt den praktiska förmåga
            som krävs för socialt arbete på individ-, grupp- och samhällsnivå.
            Som ett mål för utbildningen anges att den skall ge insikter i
            enskilda personers och befolkningsgruppers olika levnadsvillkor
            och hos den studerande utveckla förmågan att analysera och förstå
            sociala processer och problem samt särskilt ge redskap att identifiera
            och strukturera behov av åtgärder och lösningar på olika nivåer.
          </note>
          <note>
            Vidare skall utbildningen ge de studerande kunskaper om bl.a.
            samhällets ekonomiska och sociala struktur, formella organisation
            och styrmedel samt lagstiftningens, samhällsplaneringens och de
            socialpolitiska åtgärdernas utformning, mål och effekter.
          </note>
          <note>
            Den senaste centrala utbildningsplanen för den sociala linjen
            med föreskrifter av ämbetet fastställdes den 29 november 1990.
            Där anges under målen för utbildningen särskilt att den skall
            ge kunskaper om under vilka förhållanden sociala problem uppstår
            samt möjligheterna till åtgärder kring dessa. Som ett av de områden
            kunskaperna skall omfatta anges särskilt ''inkomster, utgifter
            och problem i den privata ekonomin''.
          </note>
          <note>
            Jag har fullt förtroende för att utbildningsmyndigheterna inom
            ramen för den centrala utbildningsplanen och sin verksamhet kan
            ge de blivande socionomerna en adekvat utbildning.
          </note>
          <note type="speaker">
            Anf. 14 STINA ELIASSON (c):
          </note>
          <note>
            Fru talman! Jag tackar statsrådet för svaret på min interpellation.
          </note>
          <note>
            Jag är väl medveten om att det är UHÄ som utfärdar de centrala
            utbildningsplanerna. Det innebär ju inte att regeringen är utan
            ansvar för att ubildningen verkligen är adekvat. Att ha kontroll
            över sin ekonomi är i hög grad även en social fråga.
          </note>
          <note>
            En trasslig ekonomi ger upphov till stora sociala konsekvenser
            i form av oro och stress och även oförutsedda kostnader. Att lära
            sig hushålla på rätt sätt med sina resurser, inte minst ekonomiska,
            ger stora vinster. Det finns exempel på hur socialt och psykiskt
            nedgångna människor tillfrisknat, när de väl fått ordning på sin
            trassliga ekonomi. För kommunerna innebär det också stora vinster.
            När hushållen får budgetrådgivning minskar behovet av socialbidrag.
            Socialbidrag är en hjälp för stunden, medan den ekonomiska rådgivningen
            är en hjälp för livet.
          </note>
          <note>
            Budgetrådgivning har visat sig vara en bra och effektiv form
            av hjälp som har sin givna plats inom såväl socialtjänsten som
            konsumentverksamheten.
          </note>
          <note>
            Stöd för detta finns både i socialtjänstlagen och i målen för
            konsumentpolitiken. Socialarbetarna måste därför ges en ordentlig
            utbildning i metoder att ge budget- och skuldrådgivning.
          </note>
          <note>
            Den nya utbildningsplanen från november 1990, som statsrådet
            nämnde i sitt svar, måste nu ges ett konkret och väl avvägt innehåll
            där man främst inriktar sig på att praktiskt använda det nya läromedlet.
            Läroboken heter ''Bryt den onda cirkeln -- om ekonomisk rådgivning
            i socialt arbete''
          </note>
          <note>
            och är ett resultat av det gemensamma arbetet inom konsumentverkets
            projekt om just budgetrådgivning. I den läroboken, som för övrigt
            är en antologi av åtta författare, finns läraren vid
          </note>
          <note>
            Stockholms socialhögskola sociologen Bo Enroth.
          </note>
          <note>
            Vad jag har erfarit genom kontakter med ett par socialhögskolor
            i landet är att man från det hållet redan från början var emot
            att lägga in metodundervisning om budgetrådgivning i grundutbildningen.
            Man poängterade att grundutbildningen handlar om människors levnadsvillkor
            i stort och bl.a. om olika övergripande konflikter.
          </note>
          <note>
            I övrigt finns i statsrådets svar en uppräkning av de mål som
            gäller för socialhögskolornas socionomutbildning. Där har man
            också varit emot det som särskilt anges som nytt i den aktuella
            utbildningsplanen, nämligen det som statsrådet i sitt svar särskilt
            har markerat: ''Inkomster, utgifter och problem i den privata
            ekonomin.''
          </note>
          <note>
            Jag har också, liksom statsrådet, fullt förtroende för att utbildningsmyndigheterna
            kan ge de blivande socionomerna en adekvat utbildning. Men jag
            oroas av de signaler jag fått vid samtal med skolornas representanter,
            där det klart framgår att man ställer sig något främmande till
            att, som man säger, ge detaljundervisning i dessa frågor. Kan
            det vara så att man har tolkat den här meningen i utbildningsplanen
            annorlunda än vad författarna av utbildningsplanen har avsett?
          </note>
          <note>
            Enligt min mening krävs förutom att ämnet nu införs i grundutbildningen
            också en uppföljning och en skyndsam planering för att stå till
            tjänst med vidareutbildning för redan yrkesverksamma socionomer.
            De har efterfrågat en sådan utbildning, och behovet är stort av
            att få lära sig metoder för ekonomisk rådgivning. Delar statsrådet
            min uppfattning i frågan om behovet av vidareutbildning?
          </note>
          <note>
            Det kan också vara värdefullt att komplettera rådgivningen med
            en terapeutisk behandling när de ekonomiska problemen är en del
            av mer svårlösta problem av psykiskt och social art.
          </note>
          <note>
            Det är naturligtvis av största vikt att man ute i kommunerna
            samarbetar över olika gränser, t.ex.
          </note>
          <note>
            socialtjänst och konsumentvägledare, vilket redan sker i många
            kommuner. Det vore önskvärt att fler upptäckte att alla inblandade
            parter tjänar på ett positivt samarbete.
          </note>
          <note>
            Fru talman! Det handlar ytterst om att ge kunskap om att rätt
            hushålla med sina resurser, ekonomiska såväl som andra.
          </note>
          <note>
            Anf. 15 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Fru talman! Låt mig mycket kort konstatera att
          </note>
          <note>
            Stina Eliasson och jag uppenbarligen är helt överens om värdet
            av den utbildning om vilken vi har diskuterat.
          </note>
          <note>
            Skillnaden tycks vara den att Stina Eliasson med en viss centralistisk
            ambition hoppas att man på
          </note>
          <note>
            Universitets- och högskoleämbetet, påpiskade av ett statsråd,
            skall föreskriva in i minsta detalj vad det skall undervisas om.
            Jag har förutsatt i min tilltro till både kompetens och vilja
            hos dem som verkar inom vårt högskoleväsen att de skall vara kapabla
            att både ta del av det som sägs i en allmän debatt, mer precist
            i en debatt i riksdagen eller i utbildningsplaner. Sedan kan de
            tillsammans med de studerande genomföra en undervisning som är
            adekvat och gör att de som kommer ut för att tjänstgöra inom socialtjänsten
            är väl skickade för sina uppgifter.
          </note>
          <note type="speaker">
            Anf. 16 STINA ELIASSON (c):
          </note>
          <note>
            Fru talman! Jag har faktiskt i det anförande jag nyss höll poängterat
            att jag också har förtroende för de myndigheter som har hand om
            detta. Det är inte alls fråga om någon centralistisk inställning
            påpiskad av ett statsråd!
          </note>
          <note>
            Vad jag däremot tycker är viktigt är att vi också här i riksdagen
            tar upp och poängterar hur viktig utbildningen är. Eftersom det
            är ett alldeles nytt område, nyligen infört i grundutbildningen,
            är det väl viktigt och intressant också för utbildningsministern
            att följa dessa frågor.
          </note>
          <note>
            Det är särskilt de samtal jag har haft med ansvariga på några
            socialhögskolor som har gjort att jag blivit litet ängslig för
            hur man hanterar dessa väldigt viktiga frågor. Jag har också i
            mina samtal fått veta att man tycker att dessa frågor mera kommer
            in på konsumentvägledningens område och att kommunerna skall sköta
            dem.
          </note>
          <note>
            I det utmärkta läromedel som man har tagit fram i konsumentverkets
            projekt där också socialarbetare har varit med och framfört synpunkter,
            påpekas bl.a. att den rådgivning som förekommer på banker och
            hos konsumentvägledningen oftast inte har någon beredskap för
            att möta de allvarliga psykiska och sociala problem som kan vara
            kopplade till en ekonomisk krissituation. Det som dessutom utmärker
            situationen inom socialtjänsten är att människor tar kontakt i
            ett sent skede då problemen hunnit bli svåra och akuta. Därför
            är det inte någon bra lösning att remittera sökande hushåll till
            bank eller konsumentvägledning.
          </note>
          <note>
            Jag tycker att det är en framgång att UHÄ har skrivit in detta
            i utbildningsplanen för grundutbildningen. Jag hoppas att statsrådet
            liksom jag kommer att följa dessa frågor med intresse och se vad
            som händer ute på socialhögskolorna.
          </note>
          <note>
            Anf. 17 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Fru talman! När det gäller Stina Eliassons bedömning av behovet
            och värdet av denn autbildning har vi helt och hållet samma uppfattning.
          </note>
          <note>
            Jag delar emellertid inte hennes oro att de som verkar inom utbildningsväsendet
            inte skulle kunna fullfölja sina uppgifter. I det stycket har
            jag alltid haft för vana att förutsätta att de som skall utföra
            yrkesuppgiften både är beredda att göra och klarar av det.
          </note>
          <note>
            Om jag åker taxi brukar jag aldrig känna någon oro för att taxichauffören
            skall köra mig någonstans dit jag inte har beställt eller att
            han inte skall veta vart han skall köra. Jag lutar mig lugnt tillbaka,
            avvaktar och ingriper inte förrän i det ögonblick jag upptäcker
            att han kör vilse. Jag tycker att det kan vara en ganska god metod
            att använda för att hantera denna fråga också, att inte uppträda
            som en orolig taxikund som är så orolig att taxichauffören kör
            i diket till följd av alla de påpekanden som kommer från baksätet.
          </note>
          <note type="speaker">
            Anf. 18 STINA ELIASSON (c):
          </note>
          <note>
            Fru talman! Inte tror jag att någon kör i diket för att jag är
            orolig för att det skall bli besvärligt på socialhögskolorna i
            fråga om denna del av grundutbildningen. Jag ingriper inte heller,
            men jag kan inte tänka mig annat än att ministern precis som jag
            är intresserad av dessa frågor. Det är intressant och viktigt
            att följa resultatet och se vad som händer med det väldigt viktiga
            tillägg som är nytt.
          </note>
          <note>
            Jag tror precis som statsrådet att man på socialhögskolorna kommer
            att fullfölja arbetet, men eftersom det är så nytt och det finns
            så många tveksamheter, tycker jag inte att det är fel att ta upp
            frågan och intressera sig för den.
          </note>
          <note>
            Jag får önska socialhögskolorna lycka till!
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1990/91:151 om
          </note>
          <note>
            Norrtälje polisdistrikt
          </note>
          <note>
            Anf. 19 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Fru talman! Alf Wennerfors har frågat mig på vilket sätt jag
            vill medverka till att polisen i
          </note>
          <note>
            Norrtälje får ökade resurser både generellt och under sommaren
            1991.
          </note>
          <note>
            Först vill jag nämna att det är regeringen som, inom de av riksdagen
            givna ekonomiska ramarna, bestämmer antalet polistjänster i landet
            och hur dessa skall vara fördelade på polisdistrikten. När det
            gäller polismyndigheten i Norrtälje har regeringen beslutat att
            där skall finnas 70
          </note>
          <note>
            polistjänster.
          </note>
          <note>
            Man kan naturligtivs fråga sig om fördelningen av polistjänster
            i stort i landet är riktig. Vid den senaste översynen av polispersonalens
            fördelning mellan polismyndigheterna, som genomfördes av rikspolisstyrelsen
            år 1986 på uppdrag av regeringen, utgick man från ett statistiskt
            material, där man främst tittade på polistjänsternas fördelning
            samt befolkningsunderlag och brottsvolym inom resp. polisdistrikt.
            Detta material analyserades och bedömdes sedan mot andra faktorer
            av betydelse.
          </note>
          <note>
            För Norrtäljes del visade utredningen att antalet polistjänster
            borde minskas med fyra, dvs. från 70
          </note>
          <note>
            polistjänster till 66. Den reduktionen av antalet polistjänster
            i Norrtälje kom dock aldrig till stånd.
          </note>
          <note>
            Den av rikspolisstyrelsen senast sammanställda informationen
            avseende polismyndigheternas arbetsbelastning ger inte heller
            stöd för någon omfördelning av polispersonal till polismyndigheten
            i Norrtälje.
          </note>
          <note>
            Inom länet är länsstyrelsen högsta polismyndighet och har ansvar
            för polisverksamheten där.
          </note>
          <note>
            Länsstyrelsen kan ingripa i olika hänseenden i polismyndigheternas
            verksamhet. Bl.a. har länsstyrelsen möjlighet att omfördela polistjänster
            mellan länets polismyndigheter i syfte att tillgodose behovet
            av en jämn arbetsbelastning mellan polismyndigheterna. När det
            gäller Stockholms län är det dock osäkert om man kan åstadkomma
            någon förbättring i arbetsläget genom en sådan omfördelning av
            tjänster. Detta beror på antalet vakanta tjänster i länet. Även
            om utvecklingen håller på att vända, är läget fortfarande bekymmersamt,
            framför allt vid polismyndigheten i
          </note>
          <note>
            Stockholm. För Norrtäljepolisens del är situationen väsentligt
            bättre. Där fanns i januari bara en vakant polistjänst.
          </note>
          <note>
            Som Alf Wennerfors framhållit visar polismyndigheternas arbetsbelastning
            tydliga säsongsvariationer. För många polisdistrikt är arbets-
            och personalläget svårast under sommaren.
          </note>
          <note>
            Detta gäller bl.a. för distrikt som omfattar kommuner med många
            sommargäster. Dit hör
          </note>
          <note>
            Norrtälje.
          </note>
          <note>
            Detta är en årligen återkommande problematik som länsstyrelsen
            har att hantera i sin egenskap av länets högsta polisorgan. Länsstyrelsen
            kan bl.a.
          </note>
          <note>
            besluta om polisförstärkning från ett distrikt till ett annat,
            antingen inom länet eller till ett annat län. I
          </note>
          <note>
            praktiken sker diskussionerna om sådana polisförstärkningar oftast
            direkt mellan de regionala polischeferna.
          </note>
          <note>
            När det gäller situationen i Norrtälje försöker länsstyrelsen
            i Stockholms län att i möjligaste mån beakta de förstärkningsbehov
            som uppkommer i
          </note>
          <note>
            Norrtälje polisdistrikt under sommartid. Under sommaren 1990
            var emellertid personalsituationen vid länets polismyndigheter
            sådan, att någon förstärkning till bl.a. Norrtälje polisdistrikt
            inte var möjlig.
          </note>
          <note>
            Även andra vägar måste användas för att förbättra arbetssituationen
            ute i polisdistrikten. I
          </note>
          <note>
            propositionen om förnyelse inom polisen (prop.
          </note>
          <note>
            1989/90:155), som regeringen förelade riksdagen i våras, togs
            en del av de här problemen upp. Vid riksdagsbehandlingen rådde
            det stor enighet om de åtgärder som regeringen vidtagit eller
            planerar.
          </note>
          <note>
            Jag vill här nämna några av åtgärderna.
          </note>
          <note>
            -- Antagligen till polishögskolan har utökats till en nivå som
            medför att vi framöver uppnår balans mellan antalet utbildade
            poliser och antalet polistjänster
          </note>
          <note>
            -- Regeringen har medgett polisväsendet att ta i anspråk lönemedel
            för vakanta polistjänster för att användas till att anställa administrativ
            personal som avlastar poliserna arbetsuppgifter som inte kräver
            polisutbildning
          </note>
          <note>
            -- Polismyndigheterna har sedan den 1 juli 1990 i princip rätt
            att helt bestämma över sin organisation.
          </note>
          <note>
            Därmed har också förutsättningarna ökat för att använda personalresurserna
            på ett flexibelt och effektivt sätt.
          </note>
          <note>
            -- Regeringen driver på utvecklingen mot ett ökat samarbete både
            mellan polismyndigheterna i länet och över länsgränserna. Bl.a.
            har regeringen gett ett antal länsstyrelser i uppdrag att bedriva
            en försöksverksamhet med samverkan i fråga om funktionen som vakthavande
            befäl. Ändringar har också nyligen införts i polislagen, som innebär
            att länsstyrelsernas beslutsbefogenheter ytterligare ökat för
            att ge möjlighet till olika typer av samverkan.
          </note>
          <note>
            -- Nyligen har inom civildepartementet igångsatts en översyn
            av organisationsstrukturen inom polisen för att ge polisen en
            organisation som bättre främjar samverkan och effektivitet och
            som gör att resurserna kan föras över från administration till
            operativ verksamhet.
          </note>
          <note>
            -- Av betydelse för att öka polisens effektivitet är också det
            intensiva rationaliseringsarbete inom polisväsendet som pågår
            inom ramen för 1989/90
          </note>
          <note>
            års avtalsuppgörelse.
          </note>
          <note>
            Med detta svar har jag gett en beskrivning av olika typer av
            åtgärder som regeringen vidtagit för att underlätta polisarbetet
            och främja rekryteringen generellt inom landet och inte minst
            inom
          </note>
          <note>
            Stockholms län. Regeringen bör inte i dessa hänseenden särskilt
            föreskriva vad som skall gälla för polismyndigheten i Norrtälje.
          </note>
          <note type="speaker">
            Anf. 20 ALF WENNERFORS (m):
          </note>
          <note>
            Fru talman! Jag vill, som moderat politiker, att människorna
            skall ha så stor frihet och valfrihet som möjligt. Men med ökad
            frihet följer ökat ansvar. Vi måste ta ansvar för de människor
            som behöver stöd och vård, men vi måste också, utöver frihet och
            valfrihet, se till att människorna lever i trygghet. Vi måste
            garantera medborgarna rättstrygghet, ett skydd mot ökande brottslighet,
            mot inbrott, misshandel, rån och våld. Vi måste minska trafikförseelserna
            för att minska trafikolyckorna.
          </note>
          <note>
            Välfärdssamhället behöver en fungerande polis och poliskår. Så
            är det inte till vardags, trots regeringens skönskrivningar och
            trots allt positivt man kan läsa både på och mellan raderna i
            statsrådets svar på min interpellation. Varje dag begås brott.
            Varje dag drabbas oskyldiga medmänniskor, som sköter sitt arbete,
            betalar sina skatter och över huvud taget lever ett hederligt
            liv.
          </note>
          <note>
            Varje gång en människa drabbas undrar hon eller han, anhöriga,
            goda vänner och alla övriga som får vetskap om överfallet: Var
            är polisen? Hur kan det ha blivit så här?
          </note>
          <note>
            När jag flyttade från Storstockholmsområdet till
          </note>
          <note>
            Norrtälje och Roslagen flyttade jag från många storstadsproblem
            -- trodde jag. Visst är luften bättre och tystnaden rogivande,
            men vi har samma problem som man har i Storstockholm när det gäller
            trafik och trafikolyckor. Antalet trafikolyckor är större i Norrtälje
            än i Stockholm, bl.a. på grund av de urusla vägarna i Roslagen
            och på grund av den ringa polisövervakningen.
          </note>
          <note>
            Norrtälje polisdistrikt har för små resurser.
          </note>
          <note>
            Jag vill dock tacka statsrådet för ett fylligt och konstruktivt
            svar, som i några avseenden innehåller ståndpunkter som inger
            förhoppningar.
          </note>
          <note>
            Det avgörande är tydligen att statsrådet och hans departement
            och alla övriga instanser som försöker medverka till en riktig
            fördelning av polistjänster har fått felaktig uppfattning. Varken
            ni eller länsstyrelsen tar tillräcklig hänsyn till att polisdistriktet
            geografiskt sett är mycket mycket stort, med långa vägar för utryckningar.
            Det tar lång tid att komma från den ena delen av distrikten till
            den andra.
          </note>
          <note>
            Inte heller tar ni tillräcklig hänsyn till att det, utöver de
            fastboende på ca 44 000 människor, tillkommer mellan 140 000 och
            160 000 sommarboende. Men det gäller inte bara detta, utan poängen
            är att man måste ta hänsyn till att de sommarboende alltmer blir
            såväl höst- och vinter- som vårboende. Allt fler åker ut till
            sina ställen.
          </note>
          <note>
            De 70 polismannatjänsterna räcker inte till. Man gjorde i rikspolisstyrelsens
            utredning, som statsrådet refererar till, en riktigt rejäl felbedömning.
            Roslagen kräver att det görs en förnyad utredning. Jag undrar:
            Vill statsrådet medverka till detta?
          </note>
          <note>
            Vi vill inte på nytt uppleva en sommar som den
          </note>
          <note>
            1990; det är ju under somrarna som problemen är riktigt stora.
            Tyvärr ser det mörkt ut inför den kommande sommaren. Såvitt jag
            har läst svaret på min interpellation rätt inger det inte några
            stora förhoppningar.
          </note>
          <note>
            Polisbristen är stor, och det var den också förra sommaren. Länsstyrelsen
            kunde icke göra omfördelningar så att Norrtälje polisdistrikt
            fick några ytterligare tjänster. I det avseendet är svaret dess
            värre klart negativt.
          </note>
          <note>
            Visst hjälper det om några tjänster omfördelas, men problemet
            är ju att med en sådan omfördelning tillkommer extra kostnader,
            och polisdistriktet har inte möjlighet att betala för sådana.
            En sommar kan det kanske vara frågan om att omfördela tre tjänster.
            Detta innebär extra kostnader på 60 000 kr. Det har inte ett sådant
            distrikt i sin budget.
          </note>
          <note>
            Till sist vill jag fråga herr statsråd vad statsrådet kan göra
            för att vi skall slippa återuppleva sommaren
          </note>
          <note>
            1990. Varifrån skall polisdistriktet ta pengar till de extra
            kostnaderna när tjänster skall omfördelas inom länet?
          </note>
          <note>
            Anf. 21 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Fru talman! Jag tackar för de uppskattande orden.
          </note>
          <note>
            Jag försökte ge ett tydligt svar om hur beslutsprocessen går
            till, och vad jag anser vara regeringens och riksdagens uppgift
            när det gäller styrning och vad jag menar vara länsmyndighetens
            och polismyndigheternas egna uppgifter när det gäller hur man
            skall hantera situationen.
          </note>
          <note>
            Jag har bidragit till att lägga en grund för att situationen
            skall kunna underlättas. Utbildningen av polisaspiranter ligger
            nu nämligen på en avsevärt högre nivå. Det märks redan nu. Vi
            har nu mera personal i Stockholms län, även om det fortfarande
            är det län som är mest utsatt när det gäller vakanser.
          </note>
          <note>
            Vi har vidare avsatt medel för att anställa administrativ personal.
            Det underlättar att man kan få personal som fullgör de uppgifter
            som polismyndigheten har, även om det inte gäller fullt utbildad
            polispersonal. Det betyder också att möjligheten att stötta Norrtälje
            med poliser under sommaren underlättas.
          </note>
          <note>
            Jag vill emellertid inte ställa i utsikt att man mot bakgrund
            av personalsituationen i länet i helhet kan ställa personal till
            förfogande från andra polisdistrikt i Stockholms län till Norrtälje
            polisdistrikt.
          </note>
          <note>
            Har man vakanser inom polisstaben innebär det att medel frigörs
            som man kan ta i anspråk. I övrigt är det en sak som man får klara
            inom ramen för det ekonomiska utrymme som man har till förfogande.
          </note>
          <note>
            Jag vill även kommentera några saker som Alf
          </note>
          <note>
            Wennerfors tog upp, där jag anser att vi är helt ense. En mycket
            viktig del av välfärden är en polismyndighet som fungerar och
            en polistjänst som fungerar. Det är en av de viktigaste trygghetsfaktorerna.
            Jag har på olika sätt försökt medverka till att vi skall förbättra
            den situation som har varit. Jag har inte försökt skönmåla situationen.
          </note>
          <note>
            Det begås alldeles för många brott. Det finns vakanser inom polismannakåren,
            som vi försöker fylla. För få brott förs fram till åtal. Vi kämpar
            ständigt med detta.
          </note>
          <note>
            Avslutningsvis skulle jag vilja kommentera
          </note>
          <note>
            Norrtälje polisdistrikt i ett större perspektiv. Alf
          </note>
          <note>
            Wennerfors säger att polisdistriktet i Norrtälje är stort. Jag
            har ganska nyligen besökt Kiruna polisdistrikt, som är landets
            största. Jag har varit i
          </note>
          <note>
            Gällivare polisdistrikt, som är mycket utsträckt, och jag har
            även varit i Härjedalens polisdistrikt, som är mycket stort. Det
            finns många polisdistrikt som är ganska stora och där man har
            stora avstånd.
          </note>
          <note>
            I vissa av dessa distrikt har man i princip samma problem som
            i Norrtälje. Det gäller dock inte sommargäster utan vintergäster.
            Detta kan vi inte lösa genom en generell fördelning av personal.
            Det måste lösas genom insatser mellan länen och inom länen. Jag
            tror dock att den situation som vi nu har ändock är något bättre
            än vad den har varit. Om det sedan leder till att länsstyrelsen
            som har den uppgiften kan omfördela polispersonal så att man bättre
            klarar sommaren i Norrtälje, tycker jag inte att jag skall stå
            här i kammaren och säga. Det är länsstyrelsens uppgift att göra
            det i samråd med länspolischefen.
          </note>
          <note type="speaker">
            Anf. 22 ALF WENNERFORS (m):
          </note>
          <note>
            Fru talman! Jag uppskattar mycket att jag har fått en del instämmanden
            när det gäller den principiella syn som jag tycker att man bör
            ha på skyddet och rättstryggheten för människorna. Jag upplever
            också att -- och jag hoppas att jag har rätt i det --
          </note>
          <note>
            statsrådet är beslutsam när det gäller den långsiktiga utvecklingen
            och vill medverka till avsevärda förbättringar.
          </note>
          <note>
            Jag är emellertid ledsen över att framställningen kanske ändå
            är för ljus när det gäller polisutbildningen. Endast 600 aspiranter
            tas in.
          </note>
          <note>
            Regeringen har själv skrivit i propositionen att med detta antal
            polisaspiranter blir det inget överskott förrän år 1996, 1997.
            Vi vet inte så mycket om det.
          </note>
          <note>
            Det kan bli värre, men det kan också bli bättre. Vi får hoppas
            att det blir bättre. Vi moderater anser dock att antalet polisaspiranter
            borde vara 800, för att man skall kunna vara riktigt säker på
            att snabbt kunna uppnå en situation där det inte uppstår alltför
            stora vakanser.
          </note>
          <note>
            Långsiktigt hoppas jag att statsrådet har rätt i de konstruktiva
            synpunkter som har framförts i interpellationssvaret. Jag är dock
            mycket ängslig inför sommaren. Vi vill inte än en gång uppleva
            en sådan sommar som år 1990. Roslagsborna betalar höga skatter
            som alla andra. Vi tycker att de också bör ha det skydd och den
            rättstrygghet som alla andra människor kräver. Jag kan dock skönja
            något som inger hopp, även om statsrådet inte kan stå här och
            lova att vi skall få ytterligare tjänster.
          </note>
          <note>
            En fråga, som statsrådet inte svarade på, kvarstår.
          </note>
          <note>
            Frågan gäller de extra kostnader som varje omfördelning av en
            polismannatjänst medför. Om det rör sig om tre tjänster medför
            det för Norrtälje polisdistrikt, och andra polisdistrikt, en extra
            kostnad för en sommar på 60 000 kr. Vad skall polisdistriktet
            ta sig till när dessa pengar inte finns i budgeten? Vad skall
            man ta sig till när man inte längre kan omfördela inom sin egen
            budget? Har statsrådet ett bra råd till ett sådant polisdistrikt?
          </note>
          <note>
            Anf. 23 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Fru talman! Först vill jag något kommentera det antal personer
            som vi har beslutat ta in på aspirantutbildning. Under tre år
            -- om vi räknar in
          </note>
          <note>
            1991 och 1992 -- kommer vi sammanlagt att ta in
          </note>
          <note>
            2 000 aspiranter. Det är mer än vi har gjort tidigare.
          </note>
          <note>
            Min uppfattning är att med det intaget bör vi avsevärt tidigare
            än 1996 eller 1997 kunna nå upp till balans när det gäller polismannatjänster
            och besätta de vakanta tjänsterna. I och med den rådande lönesättningen
            för poliser har polisyrket återigen blivit attraktivt. Det har
            alltid varit ett intressant yrke, men många av de poliser som
            har varit tjänstlediga för att pröva ett annat jobb vänder nu
            tillbaka. Vi kan således räkna med färre avgångar och snabbare
            fylla upp vakanserna.
          </note>
          <note>
            Jag vill påpeka för Alf Wennerfors -- i händelse av att det har
            tagits upp i den moderata motionen, vilket jag inte tror -- att
            om man ytterligare skulle öka aspirantintaget, står vi inför en
            ytterligare utbyggnadsfas när det gäller polishögskolan. Vi har
            lagt ner en hel del pengar på att bygga ut den. Om vi skulle fortsätta
            med ytterligare 800 polisaspiranter, kommer vi att behöva ytterligare
            utbildningsplatser. Vi måste då investera ganska mycket pengar,
            vilket vi inte har haft råd med.
          </note>
          <note>
            Det finns inget generellt svar på frågan om de extra kostnaderna.
            Om man lånar från ett annat distrikt bör man normalt betala för
            det. Det är dock inte alltid så sker i samband med kommenderingar.
            Jag har diskuterat denna fråga ganska utförligt både på poliskongressen
            och med polischeferna på deras sammankomster. Ett sätt är att
            utveckla möjligheterna att samverka mellan polisdistrikt så att
            man t.ex. kan ha bevakning över natten mellan polisdistrikten.
            Man kan över huvud taget samverka när det gäller att stötta upp
            varandra.
          </note>
          <note>
            Därigenom kan man spara personal, minska övertidskostnader och
            liknande.
          </note>
          <note>
            Jag skall göra allt vad jag kan för att medverka till att vi
            skall förbättra situationen ytterligare, men jag tycker att vi
            faktiskt är på god väg när det gäller att se till att polissituationen
            i Sverige förbättras och att polismännen har rimliga möjligheter
            att klara ett ganska svårt jobb.
          </note>
          <note type="speaker">
            Anf. 24 ALF WENNERFORS (m):
          </note>
          <note>
            Herr talman! Avslutningsvis vill jag framföra två förhoppningar.
            Den ena är att statsrådet skall lyckas, dvs. att vi skall klara
            av den här bristen framför allt i sommare. Den andra förhoppningen
            är att jag skall slippa ställa någon ytterligare fråga till statsrådet
            i det här ämnet.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1990/91:156 om överförandet av nya
            uppgifter på kommunerna och det kommunala skattestoppet
          </note>
          <note>
            Anf. 25 Finansminister ALLAN LARSSON
          </note>
          <note>
            (s):
          </note>
          <note>
            Fru talman! Åke Wictorsson har frågat mig
          </note>
          <note>
            1. om regeringen är beredd att uttala att i nuvarande läge med
            kommunalt skattestopp inga nya uppgifter skall åläggas kommunerna
            av staten om inte staten samtidigt tillför kommunerna nya resurser
            för detta, och
          </note>
          <note>
            2. om regeringen därutöver är beredd att verka för att när så
            sker de ekonomiska relationerna klarläggs i överenskommelser mellan
            staten och kommunförbunden.
          </note>
          <note>
            Det samhällsekonomiska utrymmet för en kommunal volymtillväxt
            är ytterst begränsat. Det innebär att kommuner och landsting tvingas
            använda sina befintliga resurser mer effektivt för att de skall
            kunna möta medborgarnas krav på god vård och service. Mot bl.a.
            den bakgrunden har regeringen i årets budgetproposition (prop.
          </note>
          <note>
            1990/91:100, bil. 9) anfört att statsmakternas stöd för att bidra
            till att kommuner och landsting kan genomföra förändringar i verksamheten
            bör vägledas av följande principer:
          </note>
          <note>
            -- Kommuner och landsting åläggs inte nya uppgifter utan att
            de samtidigt ges möjlighet att finansiera eventuella nya åtaganden
            med andra medel än höjda skatter.
          </note>
          <note>
            -- Ansvarsfördelningen mellan staten och kommunerna resp. landstingen
            klargörs. Staten formulerar övergripande mål och decentraliserar
            ansvaret för verkställigheten ytterligare.
          </note>
          <note>
            -- Statliga riktlinjer som inte är nödvändiga för att trygga
            grundläggande samhällsintressen i fråga om bl.a. likvärdig service
            för medborgarna tas bort.
          </note>
          <note>
            -- Statsbidragen ges en mer generell utformning.
          </note>
          <note>
            -- En övergång till ökad målstyrning av kommunal verksamhet bör
            ske samtidigt som större krav kommer att ställas på uppföljning
            av resultaten.
          </note>
          <note>
            -- Åtgärder som syftar till att öka produktivitet och effektivitet
            i den kommunala sektorn skall eftersträvas.
          </note>
          <note>
            Dessa principer är vägledande för regeringen när förslag till
            förändringar som påverkar kommuner och landsting utarbetas.
          </note>
          <note>
            Åke Wictorsson har frågat mig om regeringen är beredd att uttala
            att i nuvarande läge med kommunalt skattestopp inga nya uppgifter
            skall åläggas kommunerna av staten om inte staten samtidigt tillför
            kommunerna nya resurser för detta. Mitt svar är att regeringen
            redan har gjort ett uttalande om att kommuner och landsting inte
            skall åläggas nya uppgifter utan att de samtidigt ges möjlighet
            att finansiera eventuella nya åtaganden med andra medel än höjda
            skatter.
          </note>
          <note>
            Det betyder att eventuella nya uppgifter inte med nödvändighet
            förutsätter att nya ekonomiska resurser skall tillföras den kommunala
            sektorn. De kan också genomföras om kommunerna samtidigt ges vidgade
            möjligheter att effektivisera sin verksamhet. Förändringarna inom
            skolan och äldreomsorgen är exempel på förslag där merkostnaderna
            för kommunernas nya åligganden finansieras dels med ytterligare
            statsbidrag, dels genom effektivisering som kan genomföras efter
            avreglering och ändringar i ansvarsfördelningen.
          </note>
          <note>
            Kommunernas ekonomiska situation, i kombination med det kommunala
            skattestoppet, kräver att de kommunalekonomiska effekterna av
            statsmakternas förslag till beslut är väl penetrerade. Detta görs
            bäst i samarbete med den sakkunskap som finns hos de kommunala
            företrädarna. De ekonomiska effekterna av förändringar som regeringen
            föreslår och som påverkar den kommunala sektorn, brukar därför
            i allmänhet utredas i samarbete med Svenska kommunförbundet och
            Landstingsförbundet. Hur finansieringen sedan skall ske är en
            annan fråga.
          </note>
          <note>
            Som jag tidigare har nämnt kan den ske på olika sätt.
          </note>
          <note>
            Förslag som får ekonomiska effekter för kommuner och landsting
            brukar därefter tas upp i olika överläggningar mellan regeringen
            och förbunden. Ett exempel på detta är de överläggningar som behandlar
            den kommunala ekonomin. Överläggningar av det slaget är värdefulla
            instrument i dialogen mellan den statliga och kommunala nivån
            om mål, prioriteringar och resurser för den kommunala sektorn.
            De har också utvecklats efter hand. Jag vill särskilt nämna att
            regeringen inrättat en ny beredning för samverkan mellan stat
            och kommun. En viktig uppgift för denna är att samordna kontakterna
            mellan regeringen och kommunförbunden. Exempel på frågor som skall
            övervägas av beredningen är kommunal ekonomi, effektivitet och
            produktivitet samt statens styrning och uppföljning av kommunal
            verksamhet.
          </note>
          <note type="speaker">
            Anf. 26 ÅKE WICTORSSON (s):
          </note>
          <note>
            Fru talman! Jag tackar finansministern för svaret på min interpellation.
            Tyvärr innehåller svaret inget utöver vad som var känt när jag
            skrev interpellationen. De principer som i svaret redovisas för
            statsmakternas stöd till förändringsverksamheten i kommuner och
            landsting angavs ju i finansplanen. Systemet för överläggningar
            med kommunerna var också etablerat. Trots allt detta har regeringen
            sedan dess, som framhölls i interpellationen, lagt fram två förslag
            som direkt strider mot allt detta: det om det särskilda bostadstillägget
            till pensionärer, som innebär att kommunerna drabbas av kostnadsökningar
            i storleksordningen 200 milj. kr., och det om bidragen till institutionsvård.
          </note>
          <note>
            I det senare fallet innebär förslaget att pengar för anordningsbidrag
            skall tas ur ett driftbidrag som överenskommits med kommunförbunden
            samtidigt som detta minskas med 8 %, i ett läge då driftkostnaderna
            ökar till följd av ett ökat platsantal. Detta är så mycket mera
            anmärkningsvärt som det här föreligger en överenskommelse med
            kommunförbunden för tiden t.o.m. 1992.
          </note>
          <note>
            Om regeringen ville ha en ändring till stånd borde naturligen
            förhandlingar ha skett med förbunden.
          </note>
          <note>
            Detta har inte skett. Därmed har ytterligare kostnader i storleksordningen
            200--300 milj.kr.
          </note>
          <note>
            lagts på kommunerna i ett läge då deras budgetar redan är fastställda.
          </note>
          <note>
            Kommunernas nuvarande kärva ekonomiska läge och de därmed aktualiserade
            förändringarna kommer att få direkta återverkningar på sysselsättningen
            ute i kommunerna, eftersom en så stor andel av den kommunala verksamheten
            förutsätter personalinsatser. Varje ytterligare, oplanerad, belastning
            innebär därför en ökning av arbetslösheten.
          </note>
          <note>
            Jag delar finansministerns i olika sammanhang gjorda bedömningar
            att kostnadsutvecklingen i stat och kommun, socialförsäkringssystemens
            utveckling och löneutvecklingen måste hållas inom den ram som
            den ekonomiska tillväxten skapar.
          </note>
          <note>
            Inom denna måste också ske ett ökat sparande för att klara av
            föreliggande investeringsbehov inom olika sektorer. Detta nödvändiggör
            ett intensifierat förändringsarbete på dessa områden. Jag tror
            att det finns goda förutsättningar att lyckas med detta med en
            bevarad välfärdsutveckling.
          </note>
          <note>
            Skall vi lyckas förutsätter detta dock att berörda samhällsgrupper
            på ett aktivt sätt medverkar i arbetet samtidigt som vi bevarar
            de grundläggande strukturer i det svenska samhället som varit
            en förutsättning för den mycket positiva utveckling som det svenska
            samhället hittills genomgått. På lönemarknaden ger nu parterna
            ett exempel på att detta är möjligt under frihet och med ansvar
            inom ramen för Rehnbergkommissionens arbete.
          </note>
          <note>
            En betydande del i framgången med den svenska välfärdsmodellen
            har varit en sedan lång tid välutvecklad kommunal självstyrelse.
            Det är i den kommunala verksamheten som närheten finns mellan
            människorna -- mellan dem som beslutar och administrerar och dem
            som nyttjar och brukar.
          </note>
          <note>
            Denna självstyrelse, byggd på förutsättningarna av en egen beskattningsrätt,
            har gjort de svenska kommunerna unika i världen. Det har också
            gett unika resultat.
          </note>
          <note>
            Fenom skattestopp, indragning av likviditet och gymnasie- och
            äldrereformerna har kommunerna redan tagelskjortan på -- detta
            inte minst mot bakgrund av utsikterna för de närmaste åren, då
            egentligen ingen konsumtionsökning kan ske i kommunerna om den
            samhällsekonomiska balansen skall kunna upprätthållas.
          </note>
          <note>
            Det är min uppfattning att de tiotusentals förtroendevalda och
            anställda ute i kommunerna kommer att klara den uppgiften. Det
            visar redan nu den omfattande förändringsverksamhet som kommit
            i gång. Men då får vi inte från statens sida förutom tagelskjortan
            också utsätta kommunerna för gisselslag av den typ som nya, ensidigt
            beslutade, kostnadsökningar innebär.
          </note>
          <note>
            Mot den här bakgrunden och med hänsyn till det torftiga svaret
            vill jag förnya mina frågor, något omformulerade:
          </note>
          <note>
            Är finansministern beredd att medverka till att den begränsning
            av ökningstakten i den kommunala verksamheten som måste ske på
            grund av samhällsekonomin sker med bevarad kommunal självstyrelse
            och i samverkan med kommunerna?
          </note>
          <note>
            Om så är fallet, delar finansministern då min uppfattning att
            detta förutsätter att inga nya uppgifter åläggs kommunerna utan
            att detta först förankrats i överenskommelser med kommunerna?
          </note>
          <note>
            Anf. 27 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Jag skall inte gå in i en debatt om de enskilda
            sakfrågor som här nämnts. Riksdagen kommer att behandla dem i
            ett sammanhang, och det blir då tillfälle att ytterligare utveckla
            argumenten kring dessa frågor.
          </note>
          <note>
            Min uppfattning är att de förslag som regeringen aktualiserar
            under detta år som helhet står i överensstämmelse med principen
            att inte ålägga kommuner och landsting nya uppgifter utan att
            de samtidigt ges möjlighet att finansiera nya åtaganden med andra
            medel än höjda skatter.
          </note>
          <note>
            Jag tror att Åke Wictorsson och jag är överens om att det samhällsekonomiska
            läget kräver en stram och ansvarsfull finanspolitik och att detta
            också måste prägla statens relationer till kommunerna.
          </note>
          <note>
            Det bästa bidraget vi kan ge till den kommunala ekonomin är att
            få ned inflationen och grepp om kostnadsutvecklingen. Jag tror
            att vi är helt överens också på den punkten. Jag tycker att vi
            nu är på god väg. Vi kan se en betydligt lugnare utveckling under
            det kommande året, och detta kommer också att bidra till att undanröja
            en del av de svåra problem som kommunerna har brottas med.
          </note>
          <note>
            När det gäller de frågor som Åke Wictorsson nys formulerade,
            har jag svarat på det första. Den andra frågan handlade om överenskommelser.
            Jag vill här understryka vad jag tidigare sagt. Vi arbetar i nära
            kontakt med kommun- och landstingsförbunden, men regeringen måste
            förbehålla sig rätten att fatta beslut, och det är riksdagen som
            har den yttersta makten att fatta beslut i dessa frågor. Den makten
            kan vi inte överlåta genom överenskommelser med kommunoch landstingsförbunden.
            Men vi skall självfallet föra våra diskussioner i en mycket positiv
            och konstruktiv anda och försöka hitta bra och framkomliga vägar
            i detta arbete.
          </note>
          <note type="speaker">
            Anf. 28 ÅKE WICTORSSON (s):
          </note>
          <note>
            Fru talman! Jag skall i detta sammanhang nöja mig med att konstatera
            att jag tolkar finansministerns kompletterande svar på så sätt,
            att finansministern i själ och hjärta håller med mig men av formella
            har vissa svårigheter att ge uttryck för detta, och det har jag
            respekt för.
          </note>
          <note>
            Anf. 29 Finansminister ALLAN LARSSON
          </note>
          <note>
            (s):
          </note>
          <note>
            Fru talman! Jag utgår ifrån att också Åke
          </note>
          <note>
            Wictorsson av formella skäl vill hävda riksdagens rätt att ytterst
            bestämma och att inte regeringen inte skall träffa överenskommelser
            som förhindrar riksdagen att utöva folkets befogenheter.
          </note>
          <note type="speaker">
            Anf. 30 ÅKE WICTORSSON (s):
          </note>
          <note>
            Fru talman! Jag utgår ifrån att vi på samma sätt som i det förgångna
            även i framtiden kommer att ha regeringar som åtnjuter riksdagens
            förtroende.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1990/91:165 om homosexuella flyktingar
          </note>
          <note type="speaker">
            Anf. 31 Statsrådet MAJ-LIS LÖÖW (s):
          </note>
          <note>
            Fru talman! Barbro Westerholm har frågat mig vad skälet är till
            att man frångått de av riksdagen godtagna principerna om en generös
            tillämpning av reglerna om uppehållstillstånd av humanitära skäl
            avseende homosexuella asylsökanden samt om regeringen är beredd
            att ägna dagens rutiner till dem som riksdagen godtog 1987.
          </note>
          <note>
            Barbro Westerholm grundar sin fråga, enligt mitt förmenande,
            på en felaktigt slutsats. Jag kan här bara upprepa vad jag tidigare
            sagt vid samma typ av frågeställning.
          </note>
          <note>
            I varje enskilt ärende görs en individuell prövning av de skäl
            som åberopats. Finner regeringen att en asylsökande riskerar allvarlig
            förföljelse på grund av sin sexuella läggning vid ett återsändande
            till hemlandet beviljas uppehållstillstånd av humanitära skäl.
          </note>
          <note>
            I de fall där förföljelse på grund av homosexualitet åberopas
            tillämpas i dag bestämmelserna om uppehållstillstånd av humanitära
            skäl i en enlighet med de av riksdagen godtagna principerna. Det
            finns därför ingen anledning till ändring.
          </note>
          <note type="speaker">
            Anf. 32 BARBRO WESTERHOLM (fp):
          </note>
          <note>
            Fru talman! Tack för det kortfattade svaret.
          </note>
          <note>
            Både Maria Leissner och jag har tagit upp denna fråga tidigare.
            Men jag fortsätter debatten eftersom invandrarministerns svar
            om att man inte ändrat principerna för beviljande av asyl för
            homosexuella inte stämmer med verkligheten. Jag vet att fallen
            bedöms individuellt, men som utgångspunkt brukar man utöver lagstiftningen
            ha en praxis.
          </note>
          <note>
            Praxis i dessa ärenden utvecklades under 1980-
          </note>
          <note>
            talets första hälft på grundval av ett antal ärenden där regeringen
            ändrade invandrarverkets avstyrkan till asyl och beviljade asyl
            av bl.a. humanitära skäl.
          </note>
          <note>
            Det var bl.a. fall från Malaysia som gav anledning till detta.
            Där bestraffas homosexualitet med maximalt 20 års fängelse, böter
            och piskrapp. Det var fråga om personer från Chile som riskerade
            fängelsestraff och personer från Thailand, där det inte finns
            formella lagregler men där många moralfrågor inkl. homosexualitet
            regleras av olika religiösa föreställningar. Det var också fråga
            om fall från Polen, där man visserligen kan leva öppet som homosexuell
            men utsätts för en allvarlig diskriminering. Det var fall från
            Equador, där den allmänna inställningen till homosexualitet är
            mycket intolerant och negativ.
          </note>
          <note>
            Variationen var stor i dessa ärenden. Det var fråga om alltifrån
            att riskera fängelsestraff till att leva i intolerant och negativ
            miljö. Invandrarverket höll sig till denna praxis fram till dess
            nya utlänningslagen kom i december 1989. Jag kan inte se annat
            än att man då skärpte praxis, man lämnade den. Den behandling
            som de asylsökande sovjetmedborgarna fått och som lett till utvisningsbeslut,
            vilka visserligen nu i dessa senaste dagar omprövats, strider
            nämligen mot tidigare praxis.
          </note>
          <note>
            Invandrarverket inhämtade information från vår ambassad i Moskva.
            Man fick i korthet till svar att manlig men inte kvinnlig homosexualitet
            är straffbar enligt 121 § brottsbalken och att straffet är fängelse
            i högst 8 år. Lagparagrafen skulle enligt sovjetiska jurister
            användas sällan, eftersom det var så svårt att bevisa homosexualitet.
            Men årligen lär 800 homosexuella hamna i fängelse dömda för brott
            enligt denna lagparagraf. En ny brottsbalk är att vänta, men vi
            vet inte hur den kommer att se ut.
          </note>
          <note>
            Trakasserier mot oliktänkande är nu vanlig även om man fått en
            litet friare syn på homosexualitet, och homosexuella har fått
            starta en egen tidning.
          </note>
          <note>
            Men samtidigt säger ambassaden att situationen för homosexuella
            är svårare än på andra håll. Det förekommer bl.a. utpressning
            av läkare som behandlat homosexuella för könssjukdomar. Det finns
            en rädsla för HIV, och det förekommer trakasserier. Ambassaden
            landar förvånande nog i slutsatsen att ''sammanvägt framstår emellertid
            inte denna grupps situation i Sovjetunionen svårare i dag än tidigare,
            snarare något bättre''.
          </note>
          <note>
            Verkligheten är den, att lesbiska kvinnor kallas till polisförhör
            trots att de inte omfattas av denna lagparagraf. KGB har en specialavdelning
            för prostitution och homosexualitet. Domstolarna godtar skriftligt
            godkännande av endast en av parterna för dom. Detta möjliggör
            utpressningssituationer och bekännelser under påverkan. Homosexuella
            har utsatts för utpressning och trakasserier, bl.a. på grund av
            rädslan för HIV. Polisen gör sig skyldig till utpressning av stora
            penningssummor.
          </note>
          <note>
            Den tidsskrift som skulle ges ut har kommit ut i tre nummer.
            Men polisen har nu beslagtagit tidningens korrespondens, artiklar,
            foton, prenumerationsregister och två tredjedelar av de pengar
            som samlats in för fjärde numret. I
          </note>
          <note>
            december kallades ett antal homosexuella knutna till tidningen
            Tema till polisförhör misstänkta för brott mot paragrafen.
          </note>
          <note>
            Det finns tyvärr rapporter om homosexuella som begått självmord
            i fängelse. Inrikes- och hälsovårdsmyndigheterna har utfärdat
            ett gemensamt dekret om att homosexuella skall registreras på
            grund av HIV. Amnesty har fått fångbrev från homosexuella i Sovjetunionen.
            Ett kafé i Moskva för homosexuella har fått stänga på grund av
            polisrazzior.
          </note>
          <note>
            Homosexuella har under januari 1991 varit utsatta för överfall
            och beskjutning utanför Bolsjojteatern.
          </note>
          <note>
            Sammanfattningsvis kan sägas att situationen för homosexuella
            i Sovjetunionen är betydligt sämre än vad ambassadens sammanfattande
            kommentar utvisar.
          </note>
          <note>
            Invandrarverkets beslut att utvisa asylsökande homosexuella Sovjetmedborgare
            innebär som jag ser det en betydande skärpning av bedömningen
            i förhållande till hittillsvarande praxis av vad som menas med
            humanitära skäl och står i strid till vad riksdagen uttalat och
            vad invandrarministern sagt här i kammaren. Jag undrar hur invandrarministern
            kommer att reagera på detta. Det är väl inte så att man är rädd
            för att invandringen av homosexuella skulle bli för omfattande
            om man genomförde en liberalisering?
          </note>
          <note type="speaker">
            Anf. 33 Statsrådet MAJ-LIS LÖÖW (s):
          </note>
          <note>
            Fru talman! Får jag för säkerhets skull påpeka för dem som, till
            skillnad från Barbro Westerholm, inte vet det att det förhållandet
            att svaret var kortfattat beror på att vi tidigare debatterat
            precis samma fråga här i riksdagen.
          </note>
          <note>
            Jag har all respekt för Barbro Westerholms engagemang för de
            homosexuella och för hennes bekymmer för att vi, som hon ser det,
            inte behandlar deras asylsökningar på rätt sätt. Men jag vill
            peka på att precis samma engagemang för andra grupper finns hos
            andra ledamöter. Olika grupper har här i riksdagen sina talesmän,
            och det är bra.
          </note>
          <note>
            Det kan gälla allt ifrån rumänier, kurder och bulgarienturkar
            till judar och kristna minoriteter.
          </note>
          <note>
            Alla som har detta engagemang utgår, precis som
          </note>
          <note>
            Barbro Westerholm nu gör, från ett enskilt fall och drar den
            generella slutsatsen att lagstiftningen inte ger möjligheter att
            för just deras grupp beakta humanitära skäl när politisk förföljelse
            inte föreligger. Men bedömningen av de enskilda ärendena med hänsyn
            till graden av den förföljelse som riskeras skiljer sig inte nämnvärt
            från grupp till grupp.
          </note>
          <note>
            När det gäller de homosexuella hänvisar Barbro
          </note>
          <note>
            Westerholm till förhållandena i början av 1980-
          </note>
          <note>
            talet. Vi utgår vid bedömningen av dessa fall från de uttalanden
            som gjordes i propositionen
          </note>
          <note>
            ''Invandrings- och flyktingpolitiken'' år 1983/84.
          </note>
          <note>
            Det slogs där fast att de asylsökande som riskerar stränga straff
            för icke-politiska handlingar, exempelvis förföljelse på grund
            av homosexualitet, även i fortsättningen skall kunna få stanna
            av humanitära skäl. Det sker en samlad bedömning av den situation
            som den asylsökande skulle få efter ett återsändande till hemlandet.
            Dessutom sades det i propositionen att en flykting i detta fall
            undantagsvis skulle kunna falla under de factoflyktingbegreppet
            men att en sådan bedömning måste överlåtas åt rättstillämpningen.
          </note>
          <note>
            Jag kan försäkra Barbro Westerholm att vi även i dag gör denna
            avvägning och denna värdering i varje enskilt ärende när homosexualitet
            åberopas som asylskäl.
          </note>
          <note type="speaker">
            Anf. 34 BARBRO WESTERHOLM (fp):
          </note>
          <note>
            Fru talman! Jag bara konstaterar att det behövdes mindre tungt
            vägande skäl för en del av dem som under 80-talets första hälft
            sökte asyl än vad det nu behövs. Jag vill fråga invandrarministern
            om hon inte tror att de asylsökande som öppet erkänt sin homosexualitet
            och som anför denna som skäl för sin ansökan löper en stor risk
            att trakasseras och förföljas när de kommer tillbaka till Sovjetunionen.
          </note>
          <note>
            Eller har invandrarministern en klar försäkran att ingenting
            kommer att hända dem när de kommer tillbaka till hemlandet?
          </note>
          <note type="speaker">
            Anf. 35 Statsrådet MAJ-LIS LÖÖW (s):
          </note>
          <note>
            Fru talman! Barbro Westerholm ställer återigen en fråga som jag
            många gånger avkrävts svar på här i kammaren. Hon begär något
            slags generell försäkran om att homosexuella från Sovjetunionen
            inte skall kunna avvisas, dvs. att vi generellt skulle ge ett
            uppehållstillstånd för homosexuella från
          </note>
          <note>
            Sovjetunionen. Ett besked i den riktningen kan jag tyvärr inte
            ge för en grupp av asylsökande -- lika litet i detta fall som
            i något annat.
          </note>
          <note type="speaker">
            Anf. 36 BARBRO WESTERHOLM (fp):
          </note>
          <note>
            Fru talman! Jag tycker ändå att situationen för den här gruppen
            med allt som kan hända dessa människor är så allvarlig att jag
            gärna skulle se att regeringen här verkade för att dessa människor
            får stanna. Jag vet mycket väl att statsrådet inte kan gå in på
            enskilda ärenden, men däremot anser jag att hon borde kunna uttala
            vilken praxis hon anser bör gälla, precis som skedde i början
            av 80-talet.
          </note>
          <note>
            Vidare tycker jag att regeringen bör verka för en större förståelse
            internationellt för de homosexuellas situation. De flesta människor
            vill ju ändå bo kvar i sitt hemland och slippa fly till andra
            länder för att få en trygg tillvaro. Jag antar att man skulle
            kunna göra mycket även på regeringsnivå för att i detta avseende
            skapa en större tolerans.
          </note>
          <note>
            Överläggningen var härmed avslutad.
          </note>
          <note>
            8 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1990/91:126 till lagutskottet
          </note>
          <note>
            1990/91:129 till justitieutskottet
          </note>
          <note>
            9 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Finansutskottets betänkanden 1990/91:FiU13 och
          </note>
          <note>
            FiU14
          </note>
          <note>
            Skatteutskottets betänkanden 1990/91:SkU15 och
          </note>
          <note>
            SkU16
          </note>
          <note>
            Kulturutskottets betänkanden 1990/91:KrU15 och
          </note>
          <note>
            KrU16
          </note>
          <note>
            Arbetsmarknadsutskottets betänkanden
          </note>
          <note>
            1990/91:AU11, AU12, AU16, AU18 och AU19
          </note>
          <note>
            Bostadsutskottets betänkande 1990/91:BoU9
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1990/91:117 En ny kommunallag
          </note>
          <note>
            1990/91:136 Ändringar i sparbankslagen m.m.
          </note>
          <note>
            Motionerna
          </note>
          <note>
            med anledning av prop. 1990/91:120 Den rättspsykiatriska undersökningsverksamheten,
            m.m.
          </note>
          <note>
            1990/91:So55 av Sten Svensson m.fl. (m)
          </note>
          <note>
            1990/91:So56 av Gudrun Schyman m.fl. (v)
          </note>
          <note>
            1990/91:So57 av Göran Ericsson (m)
          </note>
          <note>
            Konstitutionsutskottets betänkande
          </note>
          <note>
            1990/91:KU33 Ändring i radioansvarighetslagen m.m.
          </note>
          <note>
            11 § Kammaren åtskildes kl. 13.56.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
