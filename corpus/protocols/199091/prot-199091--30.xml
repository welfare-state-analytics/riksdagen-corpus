<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--30</head>
          <docDate when="1990-11-22">1990-11-22</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 16 november.
          </note>
          <note>
            2 § Ledighet
          </note>
          <note>
            Förste vice talmannen meddelade att Ingela
          </note>
          <note>
            Mårtensson (fp) ansökt om ledighet under tiden den 27 november--den
            26 december för att delta som observatör vid en vetenskaplig studie
            av kärnvapenprovens effekter.
          </note>
          <note>
            Kammaren biföll denna ansökan.
          </note>
          <note>
            Förste vice talmannen anmälde att Lars Härneman
          </note>
          <note>
            (fp) skulle tjänstgöra som ersättare för Ingela
          </note>
          <note>
            Mårtensson.
          </note>
          <note>
            3 § Svar på interpellation 1990/91:55 om asyl
          </note>
          <note type="speaker">
            Anf. 1 Statsrådet MAJ-LIS LÖÖW (s):
          </note>
          <note>
            Fru talman! Sten Andersson i Malmö har frågat mig om jag är beredd
            att medverka till att de som beviljats asyl kan sändas tillbaka
            till sina hemländer om de agerat grovt kriminellt eller på annat
            sätt tydligt klargör att de inte är i behov av asyl.
          </note>
          <note>
            Sten Andersson har rubricerat sin interpellation med frågan:
            ''Evig asylrätt?''
          </note>
          <note>
            Begreppet asyl är definierat i 3 kap. 1 §
          </note>
          <note>
            utlänningslagen. Med asyl avses uppehållstillstånd som beviljas
            en utlänning därför att han är flykting eller krigsvägrare eller,
            utan att vara flykting, inte vill återvända till sitt hemland
            på grund av de politiska förhållandena där och kan åberopa tungt
            vägande omständigheter till stöd för detta.
          </note>
          <note>
            En flykting är en utlänning som befinner sig utanför det land
            som han är medborgare i, därför att han känner välgrundad fruktan
            för förföljelse på grund av sin ras, nationalitet, tillhörighet
            till en viss samhällsgrupp eller på grund av sin religiösa eller
            politiska uppfattning, och som inte kan, eller på grund av sin
            fruktan inte vill, begagna sig av detta lands skydd.
          </note>
          <note>
            Flykting är också den som är statslös och som av samma skäl befinner
            sig utanför det land där han tidigare har haft sin vanliga vistelseort,
            och som inte kan, eller på grund av sin fruktan inte vill, återvända
            dit.
          </note>
          <note>
            Som bekant beviljas sedan den 13 december 1989
          </note>
          <note>
            asyl endast för flyktingar och för dem som har ett särskilt starkt
            skyddsbehov.
          </note>
          <note>
            En utlänning som bedöms vara flykting enligt utlänningslagen
            skall ges asyl om inte synnerliga skäl talar däremot. Till synnerliga
            skäl hör bl.a.
          </note>
          <note>
            kriminalitet och terrorism. Detta innebär att vi kan vägra asyl
            på grund av kriminalitet.
          </note>
          <note>
            Har man fått asyl och därmed beviljats uppehållstillstånd, väljer
            man sedan själv hur länge man vill stanna i Sverige.
          </note>
          <note>
            I utlänningslagen (3 kap. 5 §) finns regler om när flyktingskap
            upphör. Så skall ske om flyktingen t.ex. av fri vilja återvänder
            till sitt hemland.
          </note>
          <note>
            Om en utlänning fått s.k. flyktingförklaring och det beslutet
            är felaktigt på grund av att han lämnat oriktiga uppgifter skall
            flyktingförklaringen återkallas.
          </note>
          <note>
            Även ett uppehållstillstånd kan återkallas (2 kap.
          </note>
          <note>
            9--12 §§).
          </note>
          <note>
            Ett uppehållstillstånd skall återkallas om utlänningen har lämnat
            oriktiga uppgifter om sin identitet. Återkallelse skall dock inte
            ske, om det kan antas att den oriktiga uppgiften inte har inverkat
            på tillståndsbeslutet eller om andra särskilda skäl talar emot
            det, t.ex. starka humanitära skäl.
          </note>
          <note>
            Återkallelse av uppehållstillstånd får ske om utlänningen medvetet
            har lämnat andra oriktiga uppgifter än om sin identitet eller
            medvetet har förtigit omständigheterna som varit av betydelse
            för att få tillståndet.
          </note>
          <note>
            Inom två år från bosättningen i Sverige får återkallelse också
            ske om utlänningen t.ex. inte försörjer sig på ett ärligt sätt
            eller bedriver verksamhet utan tillstånd eller om utlänningen
            kan antas komma att begå brott i Sverige eller i Norden.
          </note>
          <note>
            En utlänning med uppehållstillstånd i Sverige kan utvisas på
            grund av brott även om han varit bosatt i
          </note>
          <note>
            Sverige i två år, nämligen om han döms för ett brott som kan
            leda till fängelse i mer än ett år, eller om en domstol undanröjer
            en villkorlig dom eller skyddstillsyn som utlänningen har dömts
            till för ett sådant brott. Utvisning får också ske om utlänningen
            döms för ett brott som kan leda till fängelse enligt utlänningslagen,
            t.ex.
          </note>
          <note>
            människosmuggling.
          </note>
          <note>
            Svaret på Sten Anderssons fråga är därför att en utlänning som
            här i landet gör sig skyldig till brott kan komma att utvisas
            och att ett uppehållstillstånd kan återkallas under vissa förutsättningar.
            Vi har alltså ingen evig asylrätt för dem som missbrukar den rätten.
            Jag delar Sten Anderssons uppfattning, att har man erhållit skydd
            och fristad i ett land får man acceptera de regler och normer
            som gäller för landet.
          </note>
          <note>
            Anf. 2 STEN ANDERSSON i Malmö (m):
          </note>
          <note>
            Fru talman! Jag tackar statsrådet för svaret på min interpellation.
            Låt mig börja med vad jag skrev i början på min interpellation:
          </note>
          <note>
            ''Det är ytterst viktigt att de som beviljats asyl i
          </note>
          <note>
            Sverige känner trygghet och slipper fysisk och psykisk ängslan.
            Om detta får det inte råda någon som helst tvekan.
          </note>
          <note>
            Lika viktigt är det, i avsikt att skapa förståelse bland medborgarna
            för flyktingpolitiken, att de som beviljats asyl under sin tillfälliga
            eller stadigvarande vistelse i Sverige uppträder på ett icke utmanande
            sätt. Har man erhållit skydd och fristad i ett land får man acceptera
            de regler och normer som gäller för landet.''
          </note>
          <note>
            Jag är glad att vi är överens där, statsrådet. Att vi är det
            fick vi höra i det svar som statsrådet läste upp. Detta är vad
            som gäller i teorin, enligt min uppfattning. Men hur är det i
            praktiken?
          </note>
          <note>
            Vi har under åren sett hur man på olika sätt kan uppträda för
            att förhindra utvisning. Man skulle inte enligt svensk lagstiftning
            få lov att stanna, men man lyckas ändå att, med olika knep och
            konster, till slut få ett uppehållstillstånd. Man överklagar t.ex.
            i alla instanser, och sedan tar det så lång tid från den dagen
            då man sökte asyl i Sverige, att man får lov att stanna av s.k.
            humanitära skäl. Där har man god hjälp av advokater som tjänar
            mycket stora pengar på den här verksamheten.
          </note>
          <note>
            Allmänheten har också, fru talman, fått intrycket av att man
            genom demonstrationer, ibland t.o.m.
          </note>
          <note>
            hot om självmord, kan erhålla ett uppehållstillstånd i Sverige.
            Massmedia blåser ofta upp de här aktionerna, och då händer det
            att man vid, enligt mångas uppfattning, alltför många tillfällen
            erhåller uppehållstillstånd i Sverige. Detta hade man inte fått
            om man inte hade vidtagit de här aktionerna. Man försöker även
            agera på olika sätt och göra sig omöjlig i det land som man har
            lämnat.
          </note>
          <note>
            Man försöker uppträda i TV och tidningar och säga att man hatar
            regimen, och man kritiserar den våldsamt. Detta gör man för att
            svenska myndigheter skall få den uppfattningen att om personen
            i fråga skickas tillbaka, blir han fängslad eller får kanske lida
            ännu värre. Det har hänt att det har gett resultat.
          </note>
          <note>
            Nu vet jag, fru talman, att statsrådet inte kan kommentera enskilda
            händelser. Men jag skall ändå för riksdagens protokoll ta upp
            två exempel.
          </note>
          <note>
            År 1987 kom en familj till Malmö som fick asyl i
          </note>
          <note>
            Sverige därför att zigenare var förföljda i
          </note>
          <note>
            Tjeckoslovakien. Efter det att man fått asyl i
          </note>
          <note>
            Sverige åkte den här familjen på charterresor till
          </note>
          <note>
            Tjeckoslovakien. Detta hände även då man fortfarande hade en
            kommunistisk regim i
          </note>
          <note>
            Tjeckoslovakien. Man kom hit till Sverige med ett barn. I dag
            har man elva barn i Sverige. Dessa har man hämtat i Tjeckoslovakien
            vid olika tillfällen.
          </note>
          <note>
            Polisen tror inte att barnen är familjens. Men de kan inte bevisa
            motsatsen. Sedan har den här familjen bedrivit en omfattande brottslig
            verksamhet i Sverige.
          </note>
          <note>
            De har icke arbetat en dag, utan legat myndigheter och framför
            allt skattebetalare till last. De elva barnen har begått sammanlagt
            194 bevisade brott.
          </note>
          <note>
            Jag tycker inte att det är fel att man i ett sådant ärende agerar
            något hårdare.
          </note>
          <note>
            Ett annat fall gällde ett antal libanesiska ungdomar i Malmö.
            De hade kommit till Sverige utan papper, utan biljetter, utan
            körkort, utan något som helst dokument som kunde bevisa vilka
            de var. De fick tillstånd att stanna i Sverige och fick politisk
            asyl.
          </note>
          <note>
            Sedan blev de invecklade i en brottslig verksamhet.
          </note>
          <note>
            Polisen gjorde husrannsakan och fann då deras pass. I passen
            fanns också stämplar som visade att libaneserna vid ett flertal
            tillfällen under asyltiden hade besökt Libanon.
          </note>
          <note>
            Fru talman! Jag tror inte att jag tar till överord om jag säger
            att det stöter en stor del av svenska folket att den här verksamheten
            tillåts fortsätta.
          </note>
          <note>
            Jag skulle till sist vilja ställa en fråga till statsrådet.
          </note>
          <note>
            Vi har nu hört statsrådet läsa upp vad som gäller i teorin. Men
            -- och detta är viktigt -- vid hur många tillfällen har den lagstiftning
            som ger möjlighet att visa ut människor som missköter sig och
            som har drivit med myndigheterna använts i praktiken?
          </note>
          <note type="speaker">
            Anf. 3 Statsrådet MAJ-LIS LÖÖW (s):
          </note>
          <note>
            Fru talman! Sten Andersson i Malmö börjar sitt anförande med
            en fråga som ligger litet vid sidan av det som interpellationen
            handlar om, men jag vill ändå kommentera den. Jag tycker att det
            är olyckligt att Sten Andersson säger att det ligger knep och
            konster bakom asylprövningsrätten och att han blåser under myten
            om att det är vanligt förekommande att man på olika sätt myglar
            sig till uppehållstillstånd eller asyl i det här landet.
          </note>
          <note>
            Det är faktiskt inget olagligt eller diskutabelt med att människor
            utnyttjar de möjligheter som vi, genom lagar stiftade av denna
            kammare -- för övrigt i mycket stor politisk enighet -- har givit
            människor för att de skall kunna få sin sak prövad på ett rättssäkert
            sätt. Det gäller möjligheten till juridiskt ombud och möjligheten
            att överklaga ett beslut.
          </note>
          <note>
            Detta kan i och för sig komma att leda till långa väntetider,
            och det har ibland också gjort det. Men
          </note>
          <note>
            Sten Andersson vet att vi arbetar mycket hårt med att försöka
            förkorta väntetiderna och att vi också börjar bli framgångsrika
            i det avseendet. På grund av de långa väntetiderna kan det ibland
            bli fråga om s.k. humanitära skäl, inte minst när det gäller barn
            som har varit inblandade i en asylprocess.
          </note>
          <note>
            Så till frågan som interpellationen gäller, nämligen vad som
            gäller i teorin och i praktiken. Vad vi kan besluta om i den här
            kammaren är självfallet de teoretiska förutsättningarna. Men det
            är de verkställande myndigheterna som måste ta den praktiska tillämpningen
            i beaktande.
          </note>
          <note>
            Detta gäller bl.a. de exempel som Sten Andersson har tagit upp.
            Jag kan som sagt inte ge mig in på dem, och jag känner heller
            inte till bakgrunden.
          </note>
          <note>
            Men det är polisen som måste ta initiativ till en återkallelse
            av uppehållstillståndet om en person inte försörjer sig på ett
            ärligt sätt eller om han bedriver verksamhet utan tillstånd. Det
            får sedan prövas av invandrarverket. Det kan finnas faktorer som
            gör att invandrarverket ändå inte väljer att avvisa en sådan person.
            Det kan t.ex. finnas andra anknytningar till Sverige som bedöms
            vara så starka att en återkallelse inte bör ske. Om det, som i
            det här fallet, ligger brott bakom ifrågasättandet av uppehållstillståndet,
            är det polisens sak att ta sådana initiativ.
          </note>
          <note>
            Jag är ledsen, men jag har inga siffror på hur ofta detta har
            skett. Det finns också andra faktorer som kan göra att människor
            utvisas på grund av brott.
          </note>
          <note>
            Om det t.ex. finns en dokumenterad brottslighet från en individs
            tid som asylsökande, har det vid asylprövningen en utomordentligt
            stark negativ inverkan på hans möjligheter att få asyl om han
            inte i övrigt har utomordentligt starka skäl.
          </note>
          <note>
            För det andra kan det, som jag påpekade när jag refererade till
            de lagregler som gäller, uppstå ett läge där domstolen dömer till
            utvisning.
          </note>
          <note>
            Anf. 4 STEN ANDERSSON i Malmö (m):
          </note>
          <note>
            Fru talman! Olyckligt, sade statsrådet om delar av mitt agerande.
            Okej, hon har rätt att tycka vad hon vill.
          </note>
          <note>
            Jag vill kort referera till en bandinspelning från ett nyhetsprogram
            i Danmarks TV 2 från den 6 april i år. I programmet deltog Jonas
            Widgren, som inte kan vara helt obekant för statsrådet, eftersom
            han -- i och för sig innan Maj-Lis Lööw var statsråd -- var statssekreterare
            på hennes departement. Det måste därför finnas viss anknytning.
            Jonas Widgren säger, på tal om knåp och knep för att få lov att
            stanna kvar i Sverige, att det är kun 5 % av dem som i dag söker
            sig till
          </note>
          <note>
            Europa som är politiska flyktingar; resterande
          </note>
          <note>
            95 % är ekonomiska flyktingar. Då förstår även jag att de måste
            använda litet knåp och knep för att få lov att stanna i de länder
            dit de önskar komma.
          </note>
          <note>
            Vi har under senare år kunnat se att en överväldigande majoritet
            av dem som kommit till
          </note>
          <note>
            Sverige strax före ankomsten har kastat bort pass, biljetter
            och ID-handlingar trots -- jag betonar det -- att man i de flesta
            fall måste ha visat upp dessa handlingar någon gång under resan
            hit.
          </note>
          <note>
            Jag vill påstå att svensk asylpolitik, i varje fall fram till
            december 1989, har inneburit att den som har varit ärlig och öppet
            har deklarerat sina åsikter har haft det svårare att få asyl än
            den som medvetet och kallt och beräknande har fört myndigheter
            och svenska skattebetalare bakom ljuset.
          </note>
          <note>
            Jag vill också, fru talman och fru statsråd, påpeka att det i
            asylpolitiken och flyktingpolitiken i Sverige förs två debatter:
            en debatt här i Sveriges riksdag och en debatt ute på stan.
          </note>
          <note>
            Till sist vill jag säga att det inte är polisen som beslutar
            om en människa skall utvisas. Även om polisen anser att en person
            borde utvisas, så är det fortfarande invandrarverkat som fattar
            beslutet.
          </note>
          <note>
            Eftersom den här debatten handlar om kritik mot asylrätten och
            statsrådet refererar till vad som gäller, hade det faktiskt varit
            både klädsamt och välgörande om statsrådet i någon form av siffror
            kunde vederlägga hur lagstiftningen fungerar i praktiken.
          </note>
          <note type="speaker">
            Anf. 5 Statsrådet MAJ-LIS LÖÖW (s):
          </note>
          <note>
            Fru talman! Jag tycker faktiskt att vi båda och alla i den här
            kammaren har ett ansvar att se till att ge en saklig grund för
            den debatt som också förs utanför det här huset. Vi har ansvar
            för att på saklig grund tillsammans redogöra för vad som gäller
            och inte gäller, och vi bör inte ''surfa'' på fördomar om hur
            det är.
          </note>
          <note>
            Nu ändrar Sten Andersson i Malmö sin argumentation till att börja
            tala om dokumentlöshet och hänvisa till ett uttalande av
          </note>
          <note>
            Jonas Widgren från UNHCRs kontor. Jag utgår för övrigt ifrån,
            att de 5 % som Jonas Widgren talade om var klara konventionsflyktingar.
            Men Sten
          </note>
          <note>
            Andersson vet mycket väl att vi varken nu eller tidigare ansett
            att endast detta är tillräckligt skäl för att i dag få asyl i
            Sverige.
          </note>
          <note>
            Sten Andersson vet också mycket väl att vi både i
          </note>
          <note>
            Sverige och internationellt arbetat mycket med att komma åt problemet
            med dokumentlösheten. Det är i dag klart uttalat att dokumentlösheten
            blir en ytterligare förstärkande faktor i de ärenden som prövas
            om man i övrigt har svaga skäl.
          </note>
          <note>
            Men det var inte detta som Sten Andersson tog upp i sitt första
            inlägg, utan det var möjligheten att överklaga och få hjälp av
            ett juridiskt ombud. Jag menar att det vore olyckligt om vi kallar
            detta för knep och konster och framställer det som ett fiffel
            --
          </note>
          <note>
            även om det förlänger processen och även om det under resans
            gång kan komma att uppstå humanitära skäl. Det enda vi egentligen
            kan göra åt detta är att försöka få ner väntetiderna, och vi börjar
            nu lyckas med detta. Den nya lagstiftning som antogs i full enighet
            den 1 juli förra året syftade också till att effektivisera lagstiftningen
            i detta avseende så att ett ärende inte skulle kunna gå runt flera
            gånger i systemet.
          </note>
          <note>
            Jag har redogjort för de regler som gäller vid en eventuell omprövning
            av asylrätt eller flyktingstatus och de regler i lagstiftningen
            som vi kommit överens om i denna kammare. Jag har också pekat
            på i vilka olika skeden som en prövning av uppehållstillstånd
            eller en omprövning beslut om ett redan fattat beslut om uppehållstillstånd
            kan påverkas och i vilka instanser som sådana initiativ skall
            tas -- polisen, domstolarna och i asylprövningsskedet också av
            den som prövar asylrätten, dvs. invandrarverket och regeringen.
          </note>
          <note>
            Anf. 6 STEN ANDERSSON i Malmö (m):
          </note>
          <note>
            Fru talman! Statsrådet står nästan här och skryter litet grand
            om att regeringen har vidtagit åtgärder för att komma till rätta
            med den s.k. passlösheten.
          </note>
          <note>
            Det skulle även i detta fall vara intressant att få något besked
            om ett eventuellt konkret resultat.
          </note>
          <note>
            Att bara säga att man har försökt att komma till rätta med problemen
            och inte kunna vidimera med något positivt förstärker inte statsrådets
            argumentation.
          </note>
          <note>
            Sedan tillbaka till frågan om knåp och knep och advokater som
            tjänar stora pengar på att hjälpa utlänningar som vill söka asyl
            i Sverige. Nu vet jag att statsrådet inte kan uttala sig om enskilda
            fall och inte heller skall göra det, men vi har i media åtskilliga
            gånger sett hur man från den ena dagen till den andra ändrar sin
            uppgift. Den ena dagen kommer man ifrån Irak, en månad senare
            kommer man ifrån Syrien, och en månad därefter ifrån
          </note>
          <note>
            Egypten. När den första historien inte dög blir man tydligen
            ombedd att pröva en ny. Det är detta jag kallar för knåp och knep.
          </note>
          <note>
            Jag vet om, fru statsråd, att svenska folket vill hjälpa dem
            som verkligen behöver hjälp. Men att hjälpa de personer som medvetet,
            kallt och beräknande, för myndigheter och svenska folket bakom
            ljuset och kostar oss enormt stora pengar, mer pengar per invånare
            än i något annat land i världen, är något som jag tycker att vi
            borde visa en mindre begränsad form av flathet inför.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1990/91:58 om förhållandena i Rumänien
          </note>
          <note type="speaker">
            Anf. 7 Statsrådet MAJ-LIS LÖÖW (s):
          </note>
          <note>
            Fru talman! Maria Leissner har frågat mig om hur regeringen bedömer
            situationen i Rumänien med avseende på respekten för mänskliga
            rättigheter och om jag anser att det finns fog för uppfattningen
            att utvecklingen i Rumänien är på rätt väg. Maria
          </note>
          <note>
            Leissner har vidare frågat mig om jag anser att det i stort sett
            kan uteslutas att rumäner har fog att frukta förföljelse om de
            återvänder till Rumänien.
          </note>
          <note>
            Antalet asylsökande från Rumänien har ökat under det senaste
            året. Regeringen följer utvecklingen i
          </note>
          <note>
            Rumänien, liksom i andra länder, mycket noga. En delegation med
            representanter för invandrarverket och arbetsmarknadsdepartementet
            har besökt
          </note>
          <note>
            Rumänien den 17 november--den 22 november.
          </note>
          <note>
            Rumänien befinner sig i inledningen av en utveckling mot demokrati.
            Denna utveckling har hittills varit fylld av inre politiska motsättningar.
          </note>
          <note>
            Trots svårigheterna har förhållandena i landet dock förändrats
            i grunden genom att rumäner numera beviljas pass och kan resa
            utomlands. Det är möjligt att ge uttryck för sina åsikter, att
            bilda och ansluta sig till politiska partier och fackföreningar
            och det finns inga inskränkningar i religionsfriheten. Allmänna
            val hölls den 20 maj i år.
          </note>
          <note>
            Rumäniens nya ledning, den nationella räddningsfronten, har upphävt
            en rad av de lagar som kännetecknade förtrycket av de mänskliga
            rättigheterna under Ceausescu. En amnesti omfattande bl.a. alla
            som dömts för politiska brott meddelades efter maktövertagandet.
            Övergrepp som tidigare förekom från myndigheternas sida förekommer
            inte längre. Däremot har det förekommit att myndigheterna inte
            kunnat ge skydd till enskilda då det uppblossat etniska motsättningar
            mellan olika grupper där enskilda lemlästats och dödats. Den svenska
            regeringen är väl medveten om detta.
          </note>
          <note>
            Många av de asylsökande från Rumänien hänvisar till förföljelse
            på grund av tillhörighet till den ungerska minoriteten eller någon
            annan minoritet i landet. Det finns utan tvivel djupgående etniska
            motsättningar i framför allt Transsylvanien. Den nya regeringen
            har angett som en klar viljeyttring att trygga de nationella minoriteternas
            rättigheter, men det är för tidigt att bedöma hur kraftfullt den
            kommer att gripa sig an minoritetsfrågorna. Det finns inget som
            tyder på att etniska ungrare eller andra minoriteter skulle utsättas
            för förföljelser från myndigheternas sida. Det bör också påpekas
            att det näst största partiet i parlamentet efter den nationella
            räddningsfronten, representerar den ungerska befolkningsgruppen.
          </note>
          <note>
            Förändringarna i Rumänien har inte nått lika långt som i andra
            delar av Östeuropa och förutsättningarna är förmodligen inte lika
            gynnsamma som på många andra håll i Östeuropa.
          </note>
          <note>
            Asyl kan inte beviljas en person enbart på den grunden att han
            eller hon är från Rumänien. Detta gäller oavsett etnisk tillhörighet.
            Det är dock nödvändigt att göra en noggrann individuell prövning
            av varje enskilt fall.
          </note>
          <note>
            Regeringen har med oro observerat att hot och våld förekommit
            mot enskilda och grupper, bl.a. mot politiska partier, vid olika
            tillfällen under året.
          </note>
          <note>
            Enligt mångas uppfattning har den rumänska ledningen inte vidtagit
            tillräckliga åtgärder mot t.ex. f.d. medlemmar av säkerhetspolisen
          </note>
          <note>
            Securitate. Overifierbara rykten cirkulerar om att
          </note>
          <note>
            Securitatemedlemmar i hemlighet bildat grupper på landsbygden.
          </note>
          <note>
            Officiellt har över 80 000 rumäner lämnat landet sedan revolutionen
            i december 1989. Den verkliga siffran torde vara avsevärt högre.
            En stor andel är etniska tyskar, men också många andra söker sig
            ut.
          </note>
          <note>
            Det är inget problem för rumäner att i dag erhålla pass, vare
            sig som turister eller emigranter. Den snabba demokratiseringsutvecklingen
            i Östeuropa har lett till en relativt stor migration som också
            påverkar Sverige.
          </note>
          <note>
            Det råder stor fattigdom, inte minst i Rumänien, och det är förståeligt
            att uppehållstillstånd i stor utsträckning söks utan att grund
            för asyl föreligger.
          </note>
          <note>
            Det är nödvändigt att pröva varje asylansökan mycket noggrant
            för att bedöma vilka som är flyktingar eller eljest har ett starkt
            skyddsbehov.
          </note>
          <note type="speaker">
            Anf. 8 MARIA LEISSNER (fp):
          </note>
          <note>
            Fru talman! Jag vill tacka invandrarministern för svaret på min
            interpellation. Jag framställde interpellationen för att få reda
            på hur arbetsmarknadsdepartementet och statsrådet ser på situationen
            för de mänskliga rättigheterna i
          </note>
          <note>
            Rumänien, eftersom det kommit en del oroväckande signaler om
            den attityd som regeringen har intagit gentemot asylsökande. Jag
            blev ganska besviken över svaret. Jag tycker att det är färgat
            av ambitionen att rättfärdiga avvisandet av rumänska asylsökande.
            Det gäller framför allt de formuleringar där invandrarministern
            säger att
          </note>
          <note>
            Rumänien befinner sig i inledningen av en utveckling mot demokrati.
            Vidare sägs att trots svårigheterna har förhållandena ändrats
            i grunden.
          </note>
          <note>
            Framför allt är det följande mening som jag är mycket bekymrad
            över: ''Övergrepp som tidigare förekom från myndigheternas sida
            förekommer inte längre.'' Detta är både okunnigt och aningslöst.
            Sveriges regering torde vara den enda i västvärlden som gör en
            sådan bedömning av det nuvarande läget för mänskliga rättigheter
            i
          </note>
          <note>
            Rumänien. Den bedömningen skiljer sig avsevärt från vad respekterade
            mänskliga rättighetsorganisationer som Amnesty och
          </note>
          <note>
            Helsingforskommittén har kommit fram till.
          </note>
          <note>
            Revolutionen i Rumänien i december var kanske inte så mycket
            en revolution som en palatsrevolution, där en grupp bytte plats
            med en annan. Större delen av förtryckarapparaten finns kvar och
            har inte monterats ned. Securitate bytte namn till Rumänska informationstjänsten,
            och det har nyligen aviserats att tusentals Securitatemän skulle
            återanställas. De har samma arbetsuppgifter som förut. Det förekommer
            en ungefär likadan övervakning av medborgare som tidigare med
            telefonavlyssning, öppning av brev m.m.
          </note>
          <note>
            Demonstrationer förbjöds i Bukarest i september.
          </note>
          <note>
            I våras kunde alla se på TV hur de oppositionella partierna fick
            sina kontor förstörda och att bondeledaren blev misshandlad. De
            oppositionella studenterna och andra intellektuella som stod bakom
            massdemonstrationerna i februari, mars och juni har förutom vad
            jag skulle vilja kalla blodbadet i juni också lidit genom att
            de har blivit arresterade, förhörda, misshandlade och fängslade
            under lång tid. Dessa gripanden har skett helt utanför all rättssäkerhet.
            Det har inte varit ovanligt att man hållits avskild från kommunikation
            med omvärlden månadsvis.
          </note>
          <note>
            Lagstiftningen finns i stora delar kvar. Bl.a. har man flitigt
            använt förordning nr 153, där det stadgas att man kan gripa någon
            för att denne lever som en parasit på samhället utan att arbeta.
            Denna typ av lagstiftning finns alltså fortfarande kvar, och den
            är inte förändrad.
          </note>
          <note>
            Premiärminister Iliescu har kallat de intellektuella för provokatörer
            som motarbetar den nya demokratin. En hel del har tvingats fly,
            bl.a. till
          </note>
          <note>
            Sverige.
          </note>
          <note>
            TV-n är helt styrd av regimen. Anställda som kritiserar den officiella
            inställningen skall enligt
          </note>
          <note>
            TVs ledare avskedas.
          </note>
          <note>
            Det finns i och för sig fria tidningar, men de har problem därför
            att kontrollen av papper ligger i regimens händer. Även kontrollen
            över distributionen, framför allt på landsbygden, finns hos makthavarna.
            Detta betyder att utgivningen äventyras och blir rätt osäker.
            Detta fungerar som en slags censur av dessa tidningar.
          </note>
          <note>
            I Amnestyrapporten, som kom så sent som i oktober, säger man
            att man är bekymrad över brott mot mänskliga rättigheter i Rumänien.
            Man är bekymrad över den påstådda medverkan från myndighetspersoner
            i våldsamma attacker på civilbefolkningen. Man är också bekymrad
            över att tillfångatagna eller arresterade människor har behandlats
            illa och över bristen på rättssäkerhet i vissa rättegångar.
          </note>
          <note>
            Från annan källa har jag fått några exempel på hur det har gått
            till när människor har tillfångatagits.
          </note>
          <note>
            Låt mig återge en berättelse:
          </note>
          <note>
            Jag har blivit vilt, barbariskt slagen med nävar och fötter i
            huvudet, magen, över allt, tills jag föll ner.
          </note>
          <note>
            Sedan trampade de ner mig med fötterna och slog mig på nytt tills
            jag svimmade. De hällde vatten över mig, och allt upprepade sig
            flera dagar i rad.
          </note>
          <note>
            En annan säger: Jag visste inte ens vad jag var anklagad för.
            Jag har blivit brutalt slagen. Maten var som för grisar, när vi
            fick den. Vattnet var fullt av maskar -- vi fick vänta tills de
            sjönk till botten.
          </note>
          <note>
            Jag blev väldigt sjuk i maginfluensa, men jag fick ingen behandling.
          </note>
          <note>
            En av dem som har blivit arresterad och misshandlad är Georgescu
            Constantu, som arresterades den 19 februari på gatan och blev
            allvarligt misshandlad tillsammans med ett nittiotal andra människor.
            Han blev så småningom släppt efter att ha blivit hotad av polisen
            att man skulle sätta eld på hans hus, om han sade någonting.
          </note>
          <note>
            En annan är Tudor Dimitru, som arresterades i augusti, oskyldig.
            Han blev misshandlad. Inga misstankar om något brott. Han var
            arresterad i flera veckor.
          </note>
          <note>
            Doina Cercel arresterades den 30 juni. Hon är på
          </note>
          <note>
            Securitates svarta lista för att hon deltog i revolutionen och
            har deltagit i demonstrationer på
          </note>
          <note>
            Universitetsplatsen. Det finns många, inte minst minderåriga,
            som på detta vis har arresterats och misshandlats.
          </note>
          <note>
            Detta är utomordentliga bevis på att situationen när det gäller
            de mänskliga rättigheterna är allvarlig. Jag tycker att det är
            mycket ledsamt att den officiella svenska bilden av Rumänien som
            en rättsstat, eller åtminstone ett land på väg att bli en demokratisk
            rättsstat, är så fullständigt skild från den verklighet som människor
            lever under i
          </note>
          <note>
            Rumänien i dag.
          </note>
          <note type="speaker">
            Anf. 9 ALF WENNERFORS (m):
          </note>
          <note>
            Fru talman! Jag hade förmånen att få tjänstgöra som valövervakare
            den 20 maj, och jag var i samband med det i Rumänien en vecka
            och träffade olika grupper, representanter för partier och liknande.
            För ett par veckor sedan var jag i
          </note>
          <note>
            Rumänien på nytt, och jag måste säga att den beskrivning som
            statsrådet ger av situationen i
          </note>
          <note>
            Rumänien just nu inte stämmer särskilt väl med den bild jag fick,
            inte minst från det senaste besöket i
          </note>
          <note>
            Rumänien.
          </note>
          <note>
            Jag träffade också då representanter för olika partier, för Gruppen
            för social dialog och för en mängd studentgrupper. På grundval
            av det måste jag säga att det här är en alltför ljus bild. Jag
            instämmer i mycket av det som Maria Leissner har påpekat, inte
            minst med tanke på vad man i
          </note>
          <note>
            Rumänien berättar om brotten mot mänskliga rättigheter.
          </note>
          <note>
            Det är rätt märkligt när man nu ändå rätt ambitiöst försöker
            att göra en beskrivning av situationen där nere, finns inte junikravallerna
            med. De är faktiskt något av det allra värsta som har inträffat
            sedan revolutionen före årsskiftet 1989-1990. I samband med de
            här händelserna kallade man tydligen från den rumänska ledningens
            sida på gruvarbetare från norra delen av landet för att återställa
            ordningen i den rumänska huvudstaden Bukarest. Jag fick höra från
            olika grupper, inte minst från studentgrupperna, att man hade
            för avsikt att förstöra det hus där Gruppen för social dialog
            har sina kontor. Detta kunde dock förhindras tack vare ett klokt
            ingripande från visst håll.
          </note>
          <note>
            Jag tycker att man skall ha i minnet när man bedömer detta att
            en vanlig löntagare har ca 2 000--
          </note>
          <note>
            3 000 lei eller 500--600 svenska kronor i månaden, medan gruvarbetarna
            har 15 000 lei i månaden. Det har de fått ganska nyligen plus
            vissa andra förmåner. Detta säger en del.
          </note>
          <note>
            Det pågår en mycket livlig diskussion just nu i
          </note>
          <note>
            Rumänien om huruvida det var Iliescu som kallade på gruvarbetarna
            eller inte. Det påstås alldeles bestämt -- och den debatten har
            också nått
          </note>
          <note>
            Rumäniens parlament.
          </note>
          <note>
            Jag saknar alltså den beskrivningen, även om det är möjligt att
            statsrådet menar att man kan läsa detta mellan raderna i svaret.
          </note>
          <note>
            Dessutom är jag litet förvånad över en uppgift i slutet av svaret:
            ''Officiellt har över 80 000 rumäner lämnat landet sedan revolutionen
            i december 1989.
          </note>
          <note>
            Den verkliga siffran torde vara avsevärt högre.'' Ja, enligt
            den siffra jag fick för ett par veckor sedan nere i Rumänien är
            det 800 000 som har lämnat
          </note>
          <note>
            Rumänien, och av dem skulle 200 000 finnas i
          </note>
          <note>
            Tyskland, företrädesvis det gamla Västtyskland.
          </note>
          <note>
            Den siffran tyder på en verklig flykt från landet, och det är
            naturligtvis mycket tragiskt.
          </note>
          <note type="speaker">
            Anf. 10 Statsrådet MAJ-LIS LÖÖW (s):
          </note>
          <note>
            Fru talman! För att ta det sista först, så förstår jag inte varför
            Alf Wennerfors skulle vara förvånad över att jag säger att det
            förmodligen är en avsevärt högre siffra. Jag har redovisat den
            officiella siffran -- och att vi vet att det är en stor andel
            etniska tyskar som har gett sig av, men också andra grupper.
          </note>
          <note>
            Får jag också understryka att jag på flera ställen i interpellationssvaret
            har pekat på att regeringen med mycket stor oro har observerat
            inte minst det som har hänt på senare tid -- hot om våld mot enskilda,
            mot grupper och mot politiska partier.
          </note>
          <note>
            Det är mycket av detta som Maria Leissner mera utförligt har
            beskrivit.
          </note>
          <note>
            Jag tycker också att det av svaret mycket klart framgår att vi
            gör en helt annan -- och mycket noggrann -- bedömning av de asylsökande
            från
          </note>
          <note>
            Rumänien i dag i förhållande till asylsökande från många andra
            öststater.
          </note>
          <note>
            Det är ju självklart att om rumänska asylsökande anför förföljelse
            av den grad som Maria Leissner här har beskrivit, så hör de till
            dem som kommer att få asyl. Men som jag också påpekat i svaret
            är det väldigt många av de asylsökande i dag som anför just förföljelse
            på grund av att de tillhör en etnisk minoritet, t.ex. den ungerska.
          </note>
          <note>
            Jag försöker också påpeka i svaret att det ändå inte finns någonting
            som tyder på att det från myndigheternas sida skulle pågå en förföljelse
            som är riktad just mot de etniska minoriteterna. Men att det finns
            svåra etniska motsättningar som också har lett till att människor
            har skadats till liv och lem --
          </note>
          <note>
            det vet vi ju, det finns väl dokumenterat.
          </note>
          <note>
            När det gäller asylansökningar från Rumänien i dag prövas varje
            enskilt ärende för sig utomordentligt noggrant. Vi kan inte säga
            att man inte får asyl när man kommer från Rumänien. Men vi kan
            heller inte generellt säga att asylansökningar från
          </note>
          <note>
            Rumänien beviljas.
          </note>
          <note>
            Sedan har jag pekat på att ett led när det gäller att bedöma
            den här utvecklingen är den delegation från invandrarverket och
            arbetsmarknadsdepartementet som just nu har varit i Rumänien.
            Bara det faktum att vi nu har skickat en delegation dit är ett
            uttryck för att vi vill göra ytterligare försök att skapa oss
            en bild av läget i Rumänien när det gäller de mänskliga rättigheterna.
          </note>
          <note>
            Får jag dessutom berätta att Sverige inom ramen för de s.k. konsultationerna,
            som pågår under
          </note>
          <note>
            UNHCRs paraply med 15 länder, har tagit ett särskilt initiativ.
            Vi har nämligen föreslagit att man skulle göra en särskild studie
            av Rumänien med den utgångspunkten -- något som vi borde diskutera
            ännu mera globalt -- att vi skall se vad vi kan göra för att utifrån
            stödja utvecklingen mot pluralism, demokrati och mänskliga rättigheter
            inne i
          </note>
          <note>
            Rumänien, för att undanröja orsakerna till att människor tvingas
            ge sig ut på flykt. En sådan studie pågår nu genom en delegation
            i Rumänien med UNHCR, Schweiz och Sverige representerade, som
            så småningom skall rapportera till de s.k. konsultationerna. Det
            är ytterligare ett uttryck för att vi tycker att det finns all
            anledning att ägna Rumänien stor uppmärksamhet från dessa utgångspunkter.
          </note>
          <note type="speaker">
            Anf. 11 MARIA LEISSNER (fp):
          </note>
          <note>
            Fru talman! Det är bra, tycker jag, att det pågår en del undersökningar,
            och det kan hända att det hade varit bättre om en del av formuleringarna
            i interpellationssvaret hade blivit litet mer försiktiga än vad
            de faktiskt är. Några av dessa formuleringar är direkt upprörande,
            och framför allt den här formuleringen: ''Övergrepp som tidigare
            förekom från myndigheternas sida förekommer inte längre.''
          </note>
          <note>
            Hur kan invandrarministern göra ett sådant uttalande, som har
            så stor betydelse för hur asylsökande behandlas när de kommer
            till Sverige?
          </note>
          <note>
            Det är framför allt två saker som jag är bekymrad över, medan
            invandrarministern kanske inte är lika bekymrad. Det gäller först
            den stora betydelse som junikravallerna har haft för åtminstone
            alla andra länders uppfattning om vad som sker i Rumänien.
          </note>
          <note>
            Det finns otaliga bevis för hur myndigheterna har varit inblandade
            i den direkta förföljelsen av de fredliga demonstranterna. Ett
            antal människor dog och hundratal arresterades. Demonstranterna
            blev attackerade av inte minst gruvarbetare, förmodligen under
            Securitatebefäl. Gruvarbetarna kom till huvudstaden med specialbeställda
            tåg som myndigheterna hade arrangerat. Sedan fick de tack av presidenten
            personligen.
          </note>
          <note>
            Senare har detta följts upp av presidenten genom att han har
            återkommit till anklagelser mot de oppositionella studenterna
            och akademikerna. Jag träffade i somras några av de studentledare
            som har flytt, och de berättade litet mera i detalj hur det hade
            gått till. Bl.a. hade militär och polis gått in på universitetsområdet
            för att leta efter studenter som hade krupit ner och gömt sig
            på olika ställen för att slippa bli misshandlade. Polisen letade
            med värmekamera för att kunna släpa fram folk, slå dem och sedan
            arrestera dem.
          </note>
          <note>
            Detta är inte en regim med ett demokratiskt sinnelag. Det är
            uppenbarligen en regim som inte förmår att skapa en positiv utveckling.
            Inte minst pekar återanställningen av Securitatemännen på detta.
          </note>
          <note>
            För övrigt kan vi notera att Securitate faktiskt aldrig upplöstes.
            De flesta av Securitates avdelningar har funnits hela tiden. Det
            var enbart några enstaka avdelningar som upplöstes, medan de andra,
            som bl.a. har hand om övervakning av medborgare och övervakning
            av utländska ambassader, fortfarande finns kvar.
          </note>
          <note>
            Hur kan Maj-Lis Lööw motivera meningen om att de övergrepp som
            tidigare skett inte längre sker --
          </note>
          <note>
            framför allt med tanke på att utrikesdepartementet, utrikesministern
            och inte minst Jan Romare har uttryckt bekymmer över utvecklingen
            i Rumänien vid ESK-konferensen i
          </note>
          <note>
            Köpenhamn i helt andra ordalag än de som Maj-Lis
          </note>
          <note>
            Lööw har använt i dag?
          </note>
          <note type="speaker">
            Anf. 12 Statsrådet MAJ-LIS LÖÖW (s):
          </note>
          <note>
            Fru talman! Ett av de mest påtagliga övergreppen från regimens
            sida i Rumänien, som vi ju har sett konkreta exempel på, vilka
            många gånger har engagerat det svenska folket, har ju varit att
            man har vägrat människor att över huvud taget lämna landet. Man
            har haft ett så slutet system att människor inte ens har kunnat
            lämna landet. Detta är faktiskt ett exempel på sådant där nu lättnader
            har kommit. Människor har getts tillfälle att resa över gränserna;
            de får pass och utresetillstånd.
          </note>
          <note>
            Men självfallet kan det också i fortsättningen förekomma övergrepp,
            och även enskilda myndighetspersoner kan göra sig skyldiga till
            övergepp. I mitt svar pekade jag dessutom på att det mycket allvarligt
            att myndigheterna inte har klarat att ge skydd emot övergrepp
            som skett mellan olika grupper, t.ex. när etniska motsättningar
            har blossat upp.
          </note>
          <note type="speaker">
            Anf. 13 MARIA LEISSNER (fp):
          </note>
          <note>
            Fru talman! Amnesty International skriver i sin rapport att man,
            på samma sätt som invandrarministern, är orolig över situationen
            för de etniska minoriteterna. Man uttrycker oro inför de anklagelser
            som har framkommit om att myndighetspersoner är inblandade och
            ansvariga för sådana här attacker och att säkerhetsstyrkor uppenbarligen
            skulle ha kunnat förhindra attackerna.
          </note>
          <note>
            Det allvarliga är medbrottsligheten från myndigheternas sida.
            Det handlar inte om enstaka isolerade övergrepp från enskilda
            myndighetspersoner, utan det handlar om ett förtryck av mer systematisk
            karaktär. Zigenarna har bl.a., även enligt Amnestyrapporten, blivit
            anklagade på ett sätt som andra grupper inte har blivit just när
            det gäller förordning nr 153 som jag talade om tidigare. Det är
            helt klart att zigenarna har blivit diskriminerade på grund av
            sitt ursprung.
          </note>
          <note>
            Denna diskriminering har skett från myndigheternas sida.
          </note>
          <note>
            Det är sant att det har skett förändringar i
          </note>
          <note>
            Rumänien. Det går numera att lämna landet. Det förekommer då
            och då demonstrationer på gatorna, även om de ibland förbjuds
            och människor arresteras, misshandlas och dödas. Det är sant att
            det finns dagstidningar, även om censuren fortfarande fungerar
            och myndigheterna har möjligheter att påverka och strypa tidningar
            efter behag. Detta förhindrar dock inte att övergreppen är utomordentligt
            allvarliga. Man kan inte säga att det har gått fantastiskt framåt
            sedan Ceausescus tid. Det är för det första inte sant, och för
            det andra är det en mycket dålig jämförelsegrund. Om man jämför
            Rumänien med vilket annat land som helst, klarar sig Rumänien
            nog relativt dåligt på den allmänna skalan över mänskliga rättigheter.
            Jag är övertygad om att Rumänien även i fortsättningen kommer
            att tas upp som ett bekymmersamt fall av
          </note>
          <note>
            Sverige när det gäller våra aktioner i mänskligarättighetskommissionen
            i FN och i andra fora.
          </note>
          <note>
            Detta är problematiskt. Invandrarministern talar med överslätande
            formuleringar. När UDs representanter uttalar sig låter det däremot
            helt annorlunda. Jan Romare sade i somras: Jag kan inte underlåta
            att framföra vår djupa oro över utvecklingen i Rumänien -- en
            utveckling som även lett till förluster i människoliv samt den
            bestående atmosfären av misstro och osäkerhet i landet.
          </note>
          <note>
            Den slutsats man kan dra är naturligtvis att Maj-Lis
          </note>
          <note>
            Lööw behöver litet argument för att kunna fortsätta att avvisa
            även de asylsökande som helt uppenbart är i behov av skydd.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellationerna 1990/91:69 och 82
          </note>
          <note>
            om en eventuell invandring från Sovjetunionen
          </note>
          <note type="speaker">
            Anf. 14 Statsrådet MAJ-LIS LÖÖV (s):
          </note>
          <note>
            Fru talman! Sten Andersson i Malmö har frågat mig vilka åtgärder
            jag är beredd att vidta och vad som har gjorts med tanke på, som
            Sten Andersson formulerar det, en förväntad massflykt från
          </note>
          <note>
            Sovjetunionen.
          </note>
          <note>
            Håkan Holmberg har i samma ämne frågat vilka åtgärder som regeringen
            avser vidta för att förebygga och hantera en eventuell massiv
            utvandring från Sovjetunionen.
          </note>
          <note>
            Jag besvarar båda interpellationerna i ett sammanhang.
          </note>
          <note>
            Demokratiseringsprocessen i Öst- och
          </note>
          <note>
            Centraleuropa är glädjande. Den har lett till att allt fler länder
            där respekterar rätten att fritt få lämna och sedan återvända
            till sitt land.
          </note>
          <note>
            Den politiska målsättningen är att genomföra demokrati, att tillförsäkra
            mänskliga rättigheter och att bygga upp en sund och fungerande
            ekonomi.
          </note>
          <note>
            Som framhålls i interpellationerna råder en svår ekonomisk situation
            i bl.a. Sovjetunionen. Det kommer att ta tid att få till stånd
            en ekonomisk utveckling som skapar möjligheter till ett bättre
            liv för hela befolkningen. Situationen i landet är svårbedömbar.
          </note>
          <note>
            På samma sätt som skett i flera länder i Öst- och
          </note>
          <note>
            Centraleuropa liberaliseras i början av nästa år utresekontrollen
            i Sovjetunionen. Ny lagstiftning ger medborgarna rätt till ut-
            och inresa. Detta är en mänsklig rättighet. Det är däremot inte
            någon given rättighet att få inresa, bosätta sig och arbeta i
            något annat land än hemlandet.
          </note>
          <note>
            I massmedia över hela Europa förekommer spekulationer om förestående
            massutvandring från
          </note>
          <note>
            Sovjetunionen. Det är inte uteslutet att åtskilliga
          </note>
          <note>
            Sovjetmedborgare kan vilja söka sin utkomst i något annat land.
            Men jag vill betona att det rör sig om spekulationer och att vi
            inte får förlora proportionerna. De krafter som verkar återhållande
            på benägenheten att utvandra --
          </note>
          <note>
            bundenheten till hemlandet genom språk, kultur, familjeband etc.
            -- är starka.
          </note>
          <note>
            Det måste också ligga i allas intresse att den arbetskraft som
            behövs för återuppbyggnaden och omläggningen av ekonomin i de
            tidigare centralt styrda länderna i öst kan stanna kvar. Därför
            måste största vikt läggas vid insatser som kan förebygga en omfattande
            utvandring.
          </note>
          <note>
            Interpellationerna illustrerar vikten av att det internationella
            samfundet gemensamt angriper grundorsakerna till varför människor
            flyr/migrerar t.ex. genom utvecklingsinsatser i ursprungsländerna.
            Vår solidaritet med utsatta människor kräver att flykting- och
            migrationsfrågorna placeras högt på dagordningen i alla de sammanhang
            där flykt eller migration blir en följd av passivitet inför grundorsakerna.
            Jag vill här erinra om den utredning om en sammanhållen flykting-
            och immigrationspolitik som biståndsministern och jag tillsatt
            och som har väckt både uppmärksamhet och efterföljd internationellt.
          </note>
          <note>
            Vidare har en särskild arbetsgrupp bildats inom regeringskansliet
            med representanter för utrikesoch arbetsmarknadsdepartementen.
            Den har till uppgift att följa och bedöma utvecklingen i öst med
            avseende på invandring.
          </note>
          <note>
            Fru talman! Den ekonomiska krisen i
          </note>
          <note>
            Sovjetunionen har fördjupats. Unionens politiska framtid är osäker.
            Sovjetunionens utveckling är naturligtvis av stor betydelse för
            omvärlden. I
          </note>
          <note>
            många internationella fora diskuteras vad som kan göras. Sverige
            deltar givetvis i dessa diskussioner.
          </note>
          <note>
            Samtidigt stärker vi våra bilaterala kontakter med
          </note>
          <note>
            Sovjetunionen och med de baltiska republikerna.
          </note>
          <note>
            Näringslivet, folkrörelser och universitet har knutit mängder
            av kontakter. Regeringen har inlett ett samarbete som syftar till
            ökad kontakt och aktiv kunskapsöverföring på en lång rad områden.
            Ett praktikprogram för ungdomar från de baltiska republikerna
            har inrättats.
          </note>
          <note>
            Vi deltar från svensk sida alltså aktivt i det internationella
            samarbetet. Av särskild vikt är här den ministerkonferens om öst-väst-migration
            i
          </note>
          <note>
            Europarådets regi som, med Österrike som värd, skall hållas i
            Wien i början på nästa år. Frågan uppmärksammas även inom den
            europeiska säkerhetskonferensen (ESK).
          </note>
          <note>
            Det viktigaste är alltså att arbeta för en ordning som gör det
            möjligt för människorna i de länder vi här talar om att kunna
            stanna kvar. Ändå kommer människor från Sovjet och från Öst- och
          </note>
          <note>
            Centraleurpa till väst för att söka arbete. De är hänvisade till
            att söka asyl, eftersom det i de flesta länder i Västeuropa --
            liksom hos oss -- saknas möjligheter till arbetskraftsinvandring
            annat än i mycket begränsad omfattning.
          </note>
          <note>
            Sverige avser inte att göra avsteg från tillämpning av gällande
            utlänningslagstiftning som innebär att arbetstillstånd skall föreligga
            före inresan för dem som vill invandra.
          </note>
          <note>
            Asyl skall förbehållas den som är flykting enligt
          </note>
          <note>
            Genève-konventionen eller som i övrigt har starka skyddsbehov.
            En prövning av asylbehovet måste alltid göras individuellt. Mot
            bakgrund av den positiva utvecklingen mot demokrati och respekt
            för mänskliga rättigheter i Öst- och Centraleuropa och i Sovjetunionen,
            bör man kunna anta att endast få sökande från dessa länder skulle
            ha tillräckliga skäl att få stanna i Sverige. De allra flesta
            sökande från dessa länder kommer, som jag bedömer det nu, efter
            en individuell prövning, att kunna sändas tillbaka till hemlandet.
          </note>
          <note>
            Jag vill försäkra Sten Andersson och Håkan
          </note>
          <note>
            Holmberg att regeringen med stor uppmärksamhet följer utvecklingen
            i Sovjetunionen och i Öst- och
          </note>
          <note>
            Centraleuropa och att vi har en god beredskap.
          </note>
          <note>
            Statens invandrarverk har i fredstid huvudansvaret på den statliga
            sidan för att flyktingmottagandet fungerar. Detta gäller även
            i kris och i krig, även om man då kan behöva använda helt andra
            samverkansformer än normalt.
          </note>
          <note>
            Invandrarverket och polisen kan snabbt sätta in resurser där
            de bäst behövs för att klara av utredning och beslut i tillstånds-
            och asylärenden liksom för att kunna utvisa dem som får nej.
          </note>
          <note>
            Det kommunala flyktingmottagandet har lett till att huvuddelen
            av Sveriges kommuner i dag har erfarenhet av att ta emot flyktingar,
            ett faktum som självfallet förstärker vår beredskap.
          </note>
          <note>
            I den kontinuerliga beredskapsplaneringen ingår självfallet även
            förberedelser för att möta en eventuell ökad invandring av det
            slag som interpellanterna tar upp. Allt detta innebär att
          </note>
          <note>
            Sverige har en betydande kapacitet och flexibitet för att möta
            förändringar i vår omvärld.
          </note>
          <note>
            Fru talman! Jag vill avslutningsvis återvända till vad jag började
            med: De bästa vi, tillsammans med andra länder, kan göra är att
            bidra till att påverka grundorsakerna och satsa på åtgärder som
            motverkar att människor tvingas lämna sina hemländer.
          </note>
          <note>
            Anf. 15 STEN ANDERSSON i Malmö (m):
          </note>
          <note>
            Fru talman! Jag vill börja med att hålla med statsrådet när hon
            säger att det är bäst för
          </note>
          <note>
            Sovjetunionen att folk stannar kvar där. Att i dag dränera Sovjetunionen
            på utbildat folk är det absolut sämsta man kan göra. Det är bättre
            att vi, efter vår förmåga, försöker se till att människorna där
            stannar kvar. Men i dag råder kaos i
          </note>
          <note>
            Sovjetunionen. Det utgår presidentdekret varje dag från Gorbatjov.
            Men enligt uppgifter struntar folk helt i det här. Lokala myndigheter
            och enskilda personer agerar helt och hållet på egen hand och
            efter vad de själva anser vara bäst.
          </note>
          <note>
            Låt mig också säga att vi naturligtvis skall ge visum till t.ex.
            sovjetmedborgare så att de kan åka hit och besöka Sverige som
            turister. Det är en princip som vi måste ha. Den måste vi ha ändå
            tills det visar sig att människor missbrukar detta i så måtto
            att de söker visum som turister och sedan kommer hit i stor omfattning
            och söker asyl för att få rätt att stanna i Sverige. Här har även
            vi både en praktisk och ekonomisk rätt.
          </note>
          <note>
            Statsrådet talar om spekulationer i massmedia. Det som är rätt
            i det fallet är att det har stått i massmedia och att vi har sett
            det i massmedia. Men bakgrunden är uppfattningar från experter,
            från politiker och från forskare som kan det här området. Och
            de fruktar i dag en massflykt från
          </note>
          <note>
            Sovjetunionen på grund av den situation som råder där i dag.
          </note>
          <note>
            Nu säger statsrådet att människor har en viss bundenhet till
            sitt hemland, språket, kulturen och familjebanden. Okej, det kan
            man i vissa lägen köpa. Men jag tror att andra fakta i dag väger
            tyngre för människorna i Sovjetunionen för att lämna landet, massarbetslöshet,
            fattigdom och t.o.m. svält. Det är i det här fallet starkare skäl
            för att fly än det som statsrådet har beskrivit. Jag tycker också
            att man får uppfattningen att både statsrådet och hennes närmaste
            medarbetare tar litet för lätt på dessa problem.
          </note>
          <note>
            Häromkvällen kunde vi i TV höra hur statsrådet apropå folkvandringar
            sade att vi har klarat sådant förut. Då skulle jag vilja fråga:
            När gjorde vi det senast? En informationssekreterare har i en
            lokal tidning i Skåne sagt att man inte ser något i statistiken
            som visar att vi skulle få en ökad invandring från Sovjetunionen.
            Låt mig då, fru talman, få tala om att det inte är förrän nästa
            år som människor fritt får lämna Sovjetunionen. Därför är det
            inte så konstigt om detta ännu inte har satt några spår i statistiken.
          </note>
          <note>
            Fru Rogestam som är chef på invandrarverket tror inte heller
            på någon massflykt, därför att, som hon säger, dessa människor
            inte har tillräcklig transportkapacitet. Men människor som är
            desperata och som lever under svåra umbäranden kan alltid ta sig
            fram även om bilen, bussen eller tåget inte står till förfogande.
            Jag tror att vi i
          </note>
          <note>
            Sverige i dag resonerar litet grand som att det vi inte vill
            skall hända får vi hoppas att det inte händer.
          </note>
          <note>
            Men om det händer, är beredskapen då verkligen god, som statsrådet
            i dag har sagt?
          </note>
          <note>
            Vi har under de senaste åren sett hur 25 000--30 000
          </note>
          <note>
            asylsökande har skapat en formlig panik i Sverige --
          </note>
          <note>
            tältförläggningar och båtar i hamnar. Det har vi inte klarat.
            Statsrådet säger att invandrarverket och polisen kan sätta in
            större resurser. Varför gjorde de inte det under sommaren och
            hösten 1989, när det var kaos runt om i Sverige på alla flyktingförläggningar.
            Det fanns inte tillräckligt med flyktingförläggningar. Varför
            satte man inte in dessa resurser den gången när det verkligen
            behövdes?
          </note>
          <note>
            Statsrådet säger att Sverige har en betydande kapacitet och flexibilitet
            att möta sådana här förändringar. Det har man i alla fall omsorgsfullt
            lyckats dölja tidigare. Jag skall nämna ett exempel.
          </note>
          <note>
            Många forskare befarar i dag att många av dem som vill och kanske
            kommer att söka sig till Sverige från
          </note>
          <note>
            Sovjetunionen lider av sjukdomar som vi i dag har svårt att hantera
            i Sverige, t.ex. tyfus, gulsot och kolera. Dessa sjukdomar är
            vardagsmat i
          </note>
          <note>
            Sovjetunionen i dag. Det förekommer t.o.m.
          </note>
          <note>
            böldpest. Hur skall vi klara detta? Är det med vår kapacitet
            och vår flexibilitet?
          </note>
          <note>
            Fru talman! Med tanke på vad som har hänt tidigare när det gäller
            Sveriges förmåga att hantera asylmottagningar är det ytterst osäkert.
            Frågan är om inte det uttryck som för flera år sedan lanserades
            i massmedia av en politiker -- detta hade jag ingen aning om --
            återigen kommer att aktualiseras.
          </note>
          <note type="speaker">
            Anf. 16 HÅKAN HOLMBERG (fp):
          </note>
          <note>
            Fru talman! Jag ber att få tacka invandrarministern för svaret
            på min interpellation som delvis har samma bakgrund som Sten Anderssons
            i Malmö.
          </note>
          <note>
            Jag kan dock inte säga att jag är särskilt nöjd med svaret.
          </note>
          <note>
            Det är en ganska märklig situation vi har här. I
          </note>
          <note>
            tisdags uppträdde biståndsminister Lena Hjelm-
          </note>
          <note>
            Wallén i frågedebatten. Då hade min kollega, Ingrid
          </note>
          <note>
            Hasselström Nyvall, ställt en fråga i nära nog samma ämne och
            efterlyst besked om planerade svenska nödhjälpsinsatser till Sovjetunionen.
          </note>
          <note>
            Svaret var att det inte planerades någonting av detta slag. Någon
            timme senare uppträdde statsminister Ingvar Carlsson vid ESK-mötet
            i
          </note>
          <note>
            Paris. Då talade statsministern plötsligt om att det skulle utgå
            stöd på något sätt. I dag uppträder Maj-
          </note>
          <note>
            Lis Lööw här och svarar än en gång på en interpellation i samma
            ämne och talar om något helt annat än det som jag och Sten Andersson
            har frågat om. Här talar invandrarministern om arbetskraftsinvandring,
            som om det vi eventuellt kan stå inför vore den typ av inflyttning
            av arbetskraft som vi hade till Sverige på 50- och 60-
          </note>
          <note>
            talen från länder som Italien, Jugoslavien, m.fl.
          </note>
          <note>
            Sedan hänvisar hon till ''östmiljarden'' och svenska insatser
            för baltiska ungdomar, och allt möjligt.
          </note>
          <note>
            Men detta har ju ingenting med det här ämnet att göra.
          </note>
          <note>
            Man kan göra många reflexioner med anledning av den här situationen.
            Exakt vad som är regeringens linje är svårt att avgöra. Jag gissar
            att det är den som Ingvar Carlsson uttryckte. Då inställer sig
            frågan om Lena Hjelm-Wallén inte var betrodd att framföra den,
            eller om Ingvar Carlsson vill monopolisera svar på viktiga frågor
            för sig själv, eller vad det kan vara. Hur som helst tycker jag
            att min kollega, Ingrid Hasselström Nyvall, i tisdags hade rätt
            att få ett seriöst svar och att biståndsministern borde ha väntat
            med sitt svar tills
          </note>
          <note>
            Ingvar Carlsson hade gett klartecken för ett något utförligare
            svar.
          </note>
          <note>
            Det som invandrarministern säger nu är vid sidan av ämnet. Det
            här är ganska bekymmersamt. Precis som i den förra debatten ser
            vi tecken på helt olika uppfattningar från olika statsråd.
          </note>
          <note>
            Jag vill kommentera sakläget något. Det handlar här inte om utvecklingsproblem
            i största allmänhet, svårigheter vid övergången från planekonomi
            till marknadsekonomi. Det handlar om oerhört stora inbyggda problem
            som den sovjetiska ekonomin har dragits med i decennier. Situationen
            i dag är, säger en del, trots allt bättre därför att man har haft
            stora skördar. Men även detta är helt ointressant.
          </note>
          <note>
            Det intressanta är att dessa skördar i många fall inte tas från
            marken. De ligger och ruttnar, och i den mån de tas omhand kan
            de inte transporteras till dem som behöver mat därför att transportsystemet
            är utslitet och oerhört föråldrat. Detsamma gäller lagerkapaciteten.
            Det finns alltså redan i det omedelbara perspektivet ett klart
            hot om hungersnöd i delar av Sovjetunionen, inte överallt och
            inte någon total massvält men i isolerade fickor i landet som
            kan vara så stora som städer som
          </note>
          <note>
            Novgorod och Pskov, som ligger ganska nära vårt område. Där finns
            mycket oroande rapporter om situationen.
          </note>
          <note>
            Jag tror inte heller att vi står inför en omedelbar mycket stor
            flyktingvåg, varken inom
          </note>
          <note>
            Sovjetunionen eller från Sovjetunionen och västerut. Flyktingarna
            skulle i så fall troligen komma till andra länder än Sverige --
            Polen,
          </note>
          <note>
            Tjeckoslovakien osv. Vad vi står inför är ett växande tryck gradvis
            under 90-talet i takt med att situationen fortsätter att råda.
            Det är ingenting som kan lösas i en handvänding, genom att Gorbatjov
            proklamerar det ena eller det andra eller att man får litet hjälp
            västerifrån med att omorganisera utbildning, rättssystem eller
            vad det nu kan vara.
          </note>
          <note>
            Det här är problem som kommer att vara med oss under en mycket
            lång tid.
          </note>
          <note>
            Sverige ensamt kan inte klara av att ge bistånd till de människor
            som kan drabbas av en eventuell kollaps av det sovjetiska samhällssystemet.
            Detta är helt uppenbart. Det är orimligt att vårt land eller något
            land skulle kunna ta emot hela flyktingbördan, som skulle kunna
            bli resultatet.
          </note>
          <note>
            Det behövs internationell arbetsfördelning.
          </note>
          <note>
            Det jag efterlyste i min interpellation var besked om det finns
            en svensk beredskap för att i den situation som nu praktiskt taget
            alla experter på det här området har konstaterat finns -- bistå
            människor där de befinner sig, och i ett ganska kort perspektiv.
            Redan i februari mars kan det behövas på vissa ställen i Sovjet
            sådant som mat, medicin, barnkläder, baracker för inre flyktingar
            från
          </note>
          <note>
            Centralasien och transportkapacitet. Det sista är ett nyckelområde,
            därför att riskerna annars är mycket stora att det som skickas
            till Sovjetunionen försvinner på vägen eller fastnar någonstans
            eller beslagstas av maffian.
          </note>
          <note>
            För att avrunda det hela: Jag tror också att det är nödvändigt
            att den svenska flyktingpolitiken återställs till den mera generösa
            som rådde före
          </note>
          <note>
            Luciadagen 1989, så att vi under 90-talet, om vi får en mycket
            olycksbådande situation, åtminstone kan bereda fristad åt vissa
            grupper som inte faller inom de gängse flyktingkriterierna. Det
            kan vara judar på flykt undan antisemitiska upplopp. Det kan vara
            krigsflyktingar och svårt sjuka. Jag tror att det är nödvändigt
            att se över flyktinglagen och asyllagen så att vi återställer
            den möjlighet som vi hade för att göra det som jag tror varje
            humanitärt sinnad människa kommer att tycka att vi skall göra
            ifall en sådan situation infinner sig.
          </note>
          <note type="speaker">
            Anf. 17 GÖSTA LYNGÅ (mp):
          </note>
          <note>
            Fru talman! Statsrådet Maj-Lis Lööw har i sitt interpellationssvar
            lagt huvudvikten vid att man måste satsa på åtgärder som motverkar
            att människor tvingas lämna sina hemländer. Jag instämmer till
            100 %. Jag vill tillägga att den typiske sovjetmedborgaren helt
            säkert vill stanna i det land där hon eller han har sina rötter,
            sina vänner, sin kultur och sitt språk. Det är självfallet endast
            i nödfall som de knackar på vår port.
          </note>
          <note>
            Med tanke på de enorma miljökatastrofer som har inträffat i Sovjetunionen
            räcker det dock inte med det argumentet. Många människor måste
            faktiskt flytta från Sovjet om de alls skall överleva. Vi måste
            definitivt räkna med en ökad flyktingström.
          </note>
          <note>
            Liksom interpellanterna vill jag berätta hur det skall mötas.
            I Österrike har man redan använt beväpnad gränsvakt. I Finland
            diskuteras detta. Jag hoppas att Sverige kan visa en planerad
            frikostighet, att regeringen redan nu planerar för sådant inom
            ramen för den utredning och den arbetsgrupp som statsrådet Lööw
            talade om. När kan riksdagen få information om dessa arbeten?
          </note>
          <note>
            Den är viktigt att vi får veta om ni i regeringen verkligen är
            beredda och på vilket sätt.
          </note>
          <note type="speaker">
            Anf. 18 KJELL DAHLSTRÖM (mp):
          </note>
          <note>
            Fru talman! Liksom Gösta Lyngå vill jag, alldeles oberoende av
            att vi är partikamrater, se dessa problem positivare än tidigare
            talare gjorde -- jag syftar på Sten Andersson i Malmö, statsrådet
            Maj-
          </note>
          <note>
            Lis Lööw och Håkan Holmberg. Jag tycker att de rids av en rädsla
            som härrör sig från den stora oro som finns över huvud taget för
            flyktingar och folkvandringar, något som jag tror att vi kommer
            att se som ett stabilt inslag i det Europa som nu växer fram.
            Kanske är denna rädsla även kopplad till någon gammal historisk
            rysskräck, vad vet jag.
          </note>
          <note>
            Sverige har absolut ''ett ryskt underskott''. Det beror framför
            allt på den järnridå som har funnits så länge, 40--50 år. Nu ändras
            det. Man kan göra jämförelser med andra folkslag där vi har stora
            invandrargrupper i Sverige. Från Polen, som har en befolkning
            på 35 miljoner, hade vi i mitten av 80-
          </note>
          <note>
            talet 16 000 invandrare, från Grekland med 10
          </note>
          <note>
            miljoner invånare 8 000 invandrare, från Iran med
          </note>
          <note>
            45 miljoner invånare hade vi 13 000 invandrare i mitten av 80-talet.
            Från Finland hade vi som mest under den tid då finländare sökte
            sig hit ungefär
          </note>
          <note>
            300 000 invandrare med 5 miljoner hemma i
          </note>
          <note>
            Finland. Hur ser det ut då det gäller Ryssland? Jag talar nu
            om den ryska rådsrepubliken. Den ryska rådsrepubliken har 130
            miljoner invånare. Enligt tillgängliga uppgifter är det något
            under 1 000
          </note>
          <note>
            ryssar i Sverige. Jämför dessa siffror, och låt oss förstå att
            vi absolut har ett ryskt underskott.
          </note>
          <note>
            Man skall även se till närheten. Vi hade ett seminarium här i
            riksdagen i går med Sällskapet
          </note>
          <note>
            Näringsliv och politik. Från näringslivet tyckte man att vi absolut
            skall satsa på våra närområden. Man talade om de baltiska republikerna
            och Polen. Vi kan konstatera att avståndet från Stockholm till
          </note>
          <note>
            Luleå är ungefär detsamma som från Stockholm till
          </note>
          <note>
            Leningrad. Avståndet Malmö--Luleå är betydligt större än avståndet
            Malmö--Moskva -- detta för att förstå den nya europeiska geografin.
            Vi vet att
          </note>
          <note>
            Leningrad, som inte ligger längre bort härifrån än
          </note>
          <note>
            Luleå, har mycket stora problem av alla de sorter.
          </note>
          <note>
            Får jag göra en ny djupdykning i mina knappa historiska hågkomster,
            har jag för mig att Ryssland,
          </note>
          <note>
            Rusland, har samma ordstam som Roslagen. Det var ruser som grundade
            de första statsbildningarna på den ryska sidan i Nygård, Novgorod.
            Till
          </note>
          <note>
            Ukrainas Kiev huvudstad kom svenskarna, varjagerna, eller rusarna,
            med administration och grekerna med kyrka. Vi har alltså klara
            historiska band med detta närområde och det ryska folket.
          </note>
          <note>
            På den språkliga sidan kan vi konstatera att ryskan är ett av
            de större språken i världen. Egentligen är ryskan geografiskt
            sett ett närmare språk än franskan. Ryska talas av ungefär 260
            miljoner människor, vilket är den totala befolkningen i
          </note>
          <note>
            Sovjet, kan man säga.
          </note>
          <note>
            Sverige måste se positivt på den förändring som har skett. Järnridån
            har försvunnit. Vi behöver hjälpa till med utbildning, ge katastrofhjälp
            och bygga en kulturell brygga mellan dessa gamla kanske trätande
            folk svenskar och ryssar.
          </note>
          <note>
            Jag menar att vi behöver planera för en ordnad invandring av
            ryssar till Sverige i storleksordningen
          </note>
          <note>
            10 000 personer. Det kan också vara fråga om flera tiotusental.
            Men samtidigt måste man, självfallet, diskutera svårigheterna
            med att ta emot en enorm mängd människor.
          </note>
          <note>
            Så en kommentar till statsrådet Lööws svar till interpellanterna,
            för det tycker jag är viktigt.
          </note>
          <note>
            Sovjetunionen är inte ett land utan en union med 15
          </note>
          <note>
            republiker och en mängd delområden inom Ryska rådsrepubliken.
            Vi skall alltså inte tala om
          </note>
          <note>
            Sovjetunionen längre som ett land.
          </note>
          <note>
            Östkännaren Stefan Hedlund har både på seminariet i går här i
            riksdagen och i många TV-
          </note>
          <note>
            diskussioner sagt att vi måste förbereda oss på nödhjälp, långsiktig
            hjälp och bilaterala åtgärder som en mycket billig försäkring
            för en utveckling med överraskande otrevliga händelser.
          </note>
          <note>
            Jag har samma uppfattning som Gösta Lyngå, nämligen att vi behöver
            planera för en frikostighet här. Kanske måste vi alltså planera
            för en ordnad invandring avseende arbete, studier och kulturutbyte.
            Det kan, som sagt, vara fråga om en invandring i storleksordningen
            flera tiotusental ryssar.
          </note>
          <note type="speaker">
            Anf. 19 Statsrådet MAJ-LIS LÖÖW (s):
          </note>
          <note>
            Fru talman! Det här är en utomordentligt intressant debatt. Jag
            tycker att det är bra att vi har den här debatten, eftersom denna
            fråga har varit så uppmärksammad. Men debatten är också bra så
            till vida att den visar hur sammansatt den här frågan är.
          </note>
          <note>
            Först och främst har jag noterat att den förste talaren i debatten
            tyckte att invandrarministern inte var tillräckligt uppjagad och
            att den siste talaren tyckte att invandrarministern och andra
            var alldeles för uppjagade inför det som nu diskuteras.
          </note>
          <note>
            Det är alltså en slutsats som man kan dra.
          </note>
          <note>
            Sedan anser jag att debatten har visat att vi diskuterar flera
            olika saker som vi sedan så att säga blandar i en stor skål. Därefter
            rör vi om, och då blir det som det blir.
          </note>
          <note>
            Men för det första diskuterar vi följande, och detta har vi faktiskt
            diskuterat ganska länge och också skapat en viss beredskap för:
            Det skulle alltså i
          </note>
          <note>
            Sovjetunionen i den process som nu pågår kunna uppstå allvarliga
            hinder och motsättningar t.ex.
          </note>
          <note>
            som kunde leda till en militär intervention i de baltiska staterna.
            Sedan gäller det då vad detta skulle kunna leda till i form av
            flyktingar i ordets rätta bemärkelse.
          </note>
          <note>
            För det andra målas en annan sak upp som någonting tänkbart,
            nämligen massarbetslöshet och svält. Då får man fundera över insatser
            i det sammanhanget.
          </note>
          <note>
            För det tredje diskuteras frågan om vilka konsekvenserna kommer
            att bli när det gäller det faktum att det nu blir lättare att
            få pass och att kunna lämna Sovjetunionen. Det är självfallet,
            som någon här också underströk, någonting som vi här liksom i
            andra länder skall välkomna, eftersom det ges möjlighet till utbyte
            över gränserna. Det kan gälla turister, släkt och vänner, kulturellt
            utbyte osv.
          </note>
          <note>
            Till detta kommer, som Gösta Lyngå sade, s.k.
          </note>
          <note>
            miljöflyktingar. De ekologiska förutsättningarna och framför
            allt miljöskälen skulle tvinga människor att flytta.
          </note>
          <note>
            Från dessa utgångspunkter måste vi kanske ändå vara klara över
            att en mängd olika scenarion är tänkbara. Därför kan jag inte
            säga att Sverige har en enda bestämd plan här för vad som skall
            inträffa.
          </note>
          <note>
            I fråga om de spekulationer som har förekommit diskuterar man
            allting -- alltifrån 4 miljoner till 50
          </note>
          <note>
            miljoner människor. Det finns faktiskt en viss skillnad när det
            gäller hanteringen av sådana siffror. Dessutom vet vi väldigt
            litet om huruvida de här människorna söker sig till Sverige eller
            till något annat land, alltså om hur fördelningen blir över
          </note>
          <note>
            Europa och resten av världen.
          </note>
          <note>
            Uppriktigt sagt förstår jag inte vad Håkan
          </note>
          <note>
            Holmberg menar när han säger att jag inte har svarat på hans
            fråga. Han har ju frågat vilka åtgärder vi skulle vidta för att
            tillsammans med andra länder hantera en eventuell massutvandring
            från Sovjetunionen. Men om det var något som jag strök under i
            mitt interpellationssvar var det ju just vikten av att vi, inte
            minst tillsammans med övriga europeiska länder, diskuterar den
            här saken. Det gäller tänkbara åtgärder och ett gemensamt förhållningssätt
            med tanke på de olika typer av migration eller flyktingströmmar
            som skulle kunna uppstå. Det betyder att vi också måste följa
            utvecklingen i Sovjetunionen utomordentligt noga och att vi måste
            vidta erforderliga åtgärder.
          </note>
          <note>
            Vidare har jag mycket svårt att förstå att det i grunden skulle
            finnas något motsägelsefullt i biståndsministerns och statsministerns
            uttalanden.
          </note>
          <note>
            Självfallet kommer Sverige, i händelse av en svältkatastrof i
            Sovjetunionen eller någon annanstans här på jorden, nu -- liksom
            tidigare varit fallet -- att delta i arbetet med de internationella
            insatser som vi får förutsätta kommer att göras i syfte att ge
            humanitär hjälp.
          </note>
          <note>
            Biståndsministern sade här i tisdags: ''I många internationella
            fora studeras nu situationen, och överväganden pågår om vad som
            bör göras. Sverige deltar aktivt i detta arbete.'' Det är alltså
            ett direkt citat av vad biståndsministern sade i sitt svar här
            i tisdags. Jag finner inte någon motsättning i detta eller i något
            annat som har sagts.
          </note>
          <note>
            Fru talman! Man får ju inte svära här i talarstolen.
          </note>
          <note>
            Men jag måste säga att ingen kan mäta sig med Sten
          </note>
          <note>
            Andersson i Malmö när det gäller att måla fan på väggen. Det
            är verkligen ett helt ''batteri'' av elände som han här tar upp.
            Men jag tycker, och jag har när det gäller det samordningsansvar
            som man haft fösökt att få proportioner på debatten. Självfallet
            skall vi ha en beredskap. Det finns många exempel på att invandrarverket
            och arbetsmarknadsdepartementet har tagit initiativ till att flera
            olika departement och flera olika myndigheter samverkar. Rollfördelningen
            skall vara klar inför olika scenarion. Det får inte råda någon
            tvekan här, för ''likaväl som vi följer utvecklingen inne i Sovjetunionen
            mycket noga diskuterar vi också vilka olika åtgärder som skall
            vidtas i olika tänkbara situationer.
          </note>
          <note>
            Anf. 20 STEN ANDERSSON i Malmö (m):
          </note>
          <note>
            Fru talman! Jag vet inte hur jag skall tacka för statsrådets
            noteringar beträffande min verbala förmåga. Jag har i varje fall
            noterat vad statsrådet sade.
          </note>
          <note>
            Man skall inte raljera i en sådan här debatt --
          </note>
          <note>
            debatten är alldeles för allvarlig för att man skulle göra det.
            Men Kjell Dahlström hade konstiga beräkningar. Han talade om ett
            underskott av flyktingar från Sovjet. Mot den bakgrunden undrar
            jag: Vad händer den dag det blir kris i Kina?
          </note>
          <note>
            Fru statsrådet! Jag har inte haft ambitionen att jaga upp statsrådet.
            Däremot hade jag ambitionen att få klara besked. Men sådana har
            definitivt lyst med sin frånvaro här i dag.
          </note>
          <note>
            Sedan refererar jag till ett uttalande i TV för 14
          </note>
          <note>
            dagar sedan. Statsrådet sade, att apropå frågan om huruvida vi
            klarar en större folkvandring till
          </note>
          <note>
            Sverige: Det har vi klarat förut. Blygsam som jag är frågar jag
            då: När? Det skulle vara intressant att få en precisering i det
            avseendet.
          </note>
          <note>
            Jag undrar också hur det är med den statistikläsande informationssekreteraren,
            som inte har noterat att Sovjet inte släpper lös sina medborgare
            förrän nästa år. Att vi hittills inte har upplevt någon flyktingström
            från Sovjet av större mått begriper väl t.o.m. ett förskolebarn.
          </note>
          <note>
            Statsrådet säger att polis- och invandrarverk kan hantera detta.
            De har diskuterat frågan seriöst, säger man. Då måste min fråga
            bli: Varför har man inte satt in de resurserna tidigare?
          </note>
          <note>
            Vi hade kaos hösten 1989 och vi hade kaos på sommaren 1989. Man
            räddade i och för sig tillvaron för en del hotellägare som under
            snöiga vintrar kunde inkvartera flyktingar i stället. Tältläger
            fick byggas och båtar fick chartras och läggas i våra hamnar runt
            om i hela landet för att lösa problemet.
          </note>
          <note>
            Skulle ytterligare flyktingar komma vore det intressant att få
            reda på vad statsrådet menar med kapacitet och flexibilitet. Om
            det som ingen hoppas skall hända ändå kommer att inträffa, att
            vi får en strid ström av flyktingar från Sovjet under en kort
            tid, tror jag att vi kommer att få höra, som jag sade i mitt första
            inlägg: Detta hade vi ingen aning om.
          </note>
          <note>
            Vi kunde inte i vår vildaste fantasi tro att det skulle komma
            så många. Tyvärr har vi inte resurser att klara detta.
          </note>
          <note type="speaker">
            Anf. 21 HÅKAN HOLMBERG (fp):
          </note>
          <note>
            Fru talman! Även jag reagerar mot vissa tonlägen och även formuleringar
            i Sten Anderssons i Malmö inlägg, inte minst det senaste resonemanget
            om underskott och hänvisningar till Kina och Indien.
          </note>
          <note>
            Den sortens resonemang hör inte hemma i någon typ av debatt om
            flyktingproblem. Diskuterar man asylfrågor skall man diskutera
            i termer som asylrätt, mänskliga rättigheter, elementära, klara
            och grundläggande principer.
          </note>
          <note>
            Det som har motiverat min fråga är något helt annat. Det är den
            kollaps för den sovjetiska ekonomin som är alldeles uppenbart
            förestående, ifall den inte redan har inträffat. Under hela året
            har den ena rapporten efter den andra kommit, som har kunnat kontrolleras
            och verifieras på plats av forskare och experter och som har talat
            om sammanbrott i livsmedelsförsörjningen, ransonering, att transportapparaten
            bryter samman, smörbrist i Riga, m.m. i samma stil. Det är helt
            uppenbart att denna situation inte kan fortgå utan att det får
            väldigt påtagliga konsekvenser för enskilda människor, var de
            än bor i Sovjetunionen.
          </note>
          <note>
            Det här är heller inte något som går att trolla bort eller lösa
            på kort sikt med de svenska biståndsinsatser för Östeuropa, Baltikum
            och
          </note>
          <note>
            Sovjet som vi är överens om och som i och för sig är alldeles
            utomordentliga. Detta är ett problem som ramlar över oss helt
            oavsett hur vi hanterar de långsiktiga utvecklingsproblemen i
            öst. Det är de frågorna som jag i dag och min partikamrat Ingrid
          </note>
          <note>
            Hasselström Nyvall i tisdags ville få svar på. Vad avser man
            att göra, vilken form av beredskap har man för att klara den akuta
            situation som kan uppstå, och som på ett eller annat sätt kan
            komma att spilla över även på oss?
          </note>
          <note>
            Helt uppenbart finns det inget svar på den frågan.
          </note>
          <note>
            Hade det funnits ett svar hade vi inte fått den här underliga
            situationen. Lena Hjelm-Wallén sade i tisdags i kammaren, vilket
            var kärnan i hennes inlägg: Vi planerar ingenting särskilt.
          </note>
          <note>
            Statsministern sade en timme senare i Paris: Jo då, vi planerar
            någonting. Invandrarministern väljer nu att tala om något annat.
            Det är uppenbart att det inte finns någon planering. Den skulle
            kunna finnas. Den skulle gå att ta fram. Jag nämnde i mitt inlägg
            tidigare ett antal punkter som skulle kunna ingå. Maj-Lis Lööw
            har hittills inte nämnt någon.
          </note>
          <note>
            Hon är välkommen att ansluta sig till de punkter som jag nämnde,
            som en början till en riktlinje för vad svensk katastrofhjälp
            skulle kunna bidra med.
          </note>
          <note>
            Välkommen Maj-Lis Lööw!
          </note>
          <note>
            Det finns ingen anledning att fortsätta en debatt där vi bara
            står och kritiserar varandra. Detta är mycket allvarligare än
            så. Jag hoppas att regeringen äntligen tar sig samman. Det vi
            har sett den här veckan är inte uppbyggligt.
          </note>
          <note type="speaker">
            Anf. 22 GÖSTA LYNGÅ (mp):
          </note>
          <note>
            Fru talman! Statsrådet Lööw har dragit den helt riktiga slutsatsen
            att frågan är komplicerad, den är mycket komplicerad. Kan vi få
            reda på om arbetsgruppen för Östeuropas utveckling också delar
            den uppfattningen?
          </note>
          <note>
            Jag skulle kunna öka på komplikationen något genom att påpeka
            att andra ekologiska katastrofer inträffar och kommer att inträffa
            på olika platser i världen på grund av hänsynslöshet mot och okunnighet
            om naturens villkor. Det är vad som har skett i Sovjetunionen
            och det kommer att ske på andra håll.
          </note>
          <note>
            Vi får nya flyktingströmmar. De är inte små. Vi behöver inte
            diskutera 50 miljoner, men en enda ynka halv miljon, kan vi plötsligt
            ta emot det? Det är den storleksordningen som vi måste diskutera.
          </note>
          <note>
            Det är svårt nog.
          </note>
          <note>
            Vi måste ta problemet på stort allvar och diskutera det på ett
            medmänskligt sätt. Det vore lämpligt att statsrådet Lööw initierade
            och ledde diskussionen om nya lösningar på ett nytt och jättestort
            problem.
          </note>
          <note type="speaker">
            Anf. 23 Statsrådet MAJ-LIS LÖÖW (s):
          </note>
          <note>
            Fru talman! Får jag först säga till Gösta Lyngå att det i och
            för sig är intressant att diskutera, även om det inte ligger på
            mitt bord, vilka insatser vi skall göra i Sovjetunionen för att
            hjälpa till med miljöproblemen. Jag kan bara säga att jag inte
            tänker angripa de problemen genom en förändrad invandringspolitik.
          </note>
          <note>
            Jag håller med Håkan Holmberg om att det inte finns någon anledning
            att träta om detta. Men
          </note>
          <note>
            Håkan Holmbergs fråga var formulerad på sådant sätt att den gällde
            vad vi gör för att tillsammans med andra länder hantera en eventuell
            massutvandring.
          </note>
          <note>
            Nu vill han i stället ha besked om, exakt i kronor och ören,
            efter vad jag förstår, vad en svensk insats vid en svältkatastrof
            i Sovjet skall bestå av.
          </note>
          <note>
            Låt mig ta fasta på ''tillsammans med andra länder'', som Håkan
            Holmberg formulerade det i sin interpellation. Det är precis det
            jag har försökt peka på, som biståndsministern har försökt att
            peka på och som jag är alldeles övertygad om att statsministern
            också hade som utgångspunkt. Blir det en svältkatastrof i Sovjetunionen,
            skall vi vara med och hjälpa till med en samlad internationell
            humanitär insats. Det har vi, såvitt jag kan minnas, varit i varenda
            liknande situation runt om i världen tidigare.
          </note>
          <note>
            Sten Andersson i Malmö pratar om det andra scenariot som utmålas,
            nämligen vad som skall hända då människor kan få pass och få lämna
          </note>
          <note>
            Sovjetunionen med anledning av att man liberaliserar sina passlagar
            efter nyåret. Jag hoppas att vi är överens om att det är bra.
            Det är bra att människor kan få resa över gränserna. Vi har ställt
            de kraven i många årtionden på Sovjetunionen och andra länder,
            att de skall ge sina medborgare möjlighet att röra sig över gränserna.
            Det är en viktig del av de mänskliga rättigheterna.
          </note>
          <note>
            Självklart kan detta också komma att leda till att en och annan,
            kanske t.o.m. många, vill utnyttja den möjligheten inte bara till
            att resa ut på turistbesök, utan väljer att försöka utvandra från
          </note>
          <note>
            Sovjetunionen. Det är precis samma situation som vi har haft
            i de andra öststaterna tidigare. När möjligheten att resa ut öppnades
            var det många som, med anledning av den ekonomiska situation som
            rådde där, valde ren immigration. Det var bl.a.
          </note>
          <note>
            det jag hänvisade till i den TV-intervju som Sten
          </note>
          <note>
            Andersson refererar till.
          </note>
          <note>
            Vi har faktiskt haft situationen -- om än möjligtvis i mindre
            skala, men det vet vi ingeting om -- att människor från flera
            av de forna östländerna kommit hit och ansökt om att få stanna
            på grund av ren invandring och inte med asylskäl. Det har visserligen
            inneburit stora påfrestningar på det svenska flyktingmottagandet,
            men det kaos som
          </note>
          <note>
            Sten Andersson med sitt färgstarka språk påstod hade uppstått
            har, menar jag, inte uppstått. Det har inneburit stora påfrestningar
            för oss, men vi har också klarat oss igenom dem utan något kaos.
          </note>
          <note type="speaker">
            Anf. 24 KJELL DAHLSTRÖM (mp):
          </note>
          <note>
            Herr talman! När jag lyssnar på statsrådets Lööws förklaringar
            reagerar jag mot att hon återigen säger att det som har hänt i
            Östeuropa inte givit regeringen någon som helst anledning att
            förändra invandrarpolitiken. Jag tycker att det är mycket märkligt,
            för att uttrycka det försiktigt.
          </note>
          <note>
            Här har vi haft en järnridå alldeles inpå oss, som nu helt plötsligt
            har försvunnit. Bakom denna har ungefär 300 miljoner människor
            -- det är ungefär
          </note>
          <note>
            5 % av jordens befolkning -- nu fått och kommer att få sin rörelsefrihet,
            och de finns alldeles inpå detta lilla land Sverige. Jag ville
            med de geografiska och kulturhistoriska utvikningarna i mitt anförande
            peka på behovet av att ta tag i situationen och inte bara litet
            handfallet invänta katastrofala utvecklingar. Jag delar där Håkan
            Holmbergs uppfattning. Det är mycket illavarslande för
          </note>
          <note>
            Sverige att regeringen inte anser sig föranlåten att förändra
            invandrarpolitiken efter vad som har hänt och efter vad vi kan
            befara kommer att hända.
          </note>
          <note type="speaker">
            Anf. 25 HÅKAN HOLMBERG (fp):
          </note>
          <note>
            Fru talman! Naturligtvis efterlyser varken jag eller någon annan
            i den här debatten besked i kronor och ören om vad som skall göras
            den ena eller andra månaden eller året för att bidra till att
            något mildra följderna av den sovjetiska ekonomins kollaps. Min
            fråga handlade om hur vi skall hantera och förebygga de följder
            som denna kollaps kan få och som kan komma att få konsekvenser
            i form av att desperata människor söker sig vart som helst västerut,
            både till Sverige och till andra länder.
          </note>
          <note>
            En av mina punkter var också att det är nödvändigt att återställa
            den generösa flyktingpolitik som regeringen med stöd av några
            andra partier -- bl.a.
          </note>
          <note>
            det parti som Sten Andersson i Malmö tillhör -- vid
          </note>
          <note>
            Luciatid förra året upphävde. Jag tycker att det är rimligt att
            begära besked från invandrarministern --
          </note>
          <note>
            det var därför jag ställde frågan. Jag gjorde det även därför
            att hon här själv påpekade att det finns ett samband mellan vårt
            stöd till katastrofoffer osv.
          </note>
          <note>
            och vår invandrings- och flyktingpolitik. Det sägs också av andra
            personer. Här behövs en samordning.
          </note>
          <note>
            Invandrarministern hänvisade själv i sitt svar till den arbetsgrupp
            inom regeringskansliet som skall ta ett mer samlat grepp på den
            här typen av frågor.
          </note>
          <note>
            Jag hade hoppats att det skulle finnas ett sådant samlat grepp
            att redovisa. Det hade väl också
          </note>
          <note>
            Ingrid Hasselström Nyvall i tisdags. Som jag här har konstaterat
            fick hon ett svar. Sedan gav Ingvar
          </note>
          <note>
            Carlsson ett besked med ett annat innehåll, och nu kommer Maj-Lis
            Lööw och svarar på ett tredje sätt, dvs. väljer att -- intill
            sista inlägget, som gladde mig -- tala om någonting annat.
          </note>
          <note>
            Jag hoppas att Maj-Lis Lööw nu sist talade å hela regeringens
            vägnar; en beredskapsplanering eller vad man vill kalla det förefaller
            vara nödvändig, inte bara för den nu kommande vintern utan för
            mycket lång tid framöver -- det kommer att ställas stora krav;
            många, inte minst det internationella samfundet, kommer att begära
            att Sverige gör sin del -- låt vara att den är begränsad -- av
            de insatser som kan behövas för att förhindra massvält, svåra
            miljökatastrofer, medicinska katastrofer, sjukdomar, osv., till
            följd av det som nu håller på att hända. Jag hoppas som sagt att
            Maj-Lis Lööw talar å hela regeringens vägnar -- då behöver vi
            inte ha någon mer debatt av den här typen: Då väntar vi bara på
            en redovisning i vanlig ordning från regeringen vid ett senare
            tillfälle.
          </note>
          <note>
            Anf. 26 STEN ANDERSSON i Malmö (m):
          </note>
          <note>
            Fru talman! Håkan Holmberg brukar vara alert i riksdagen, men
            även solen har sina fläckar: Det var inte jag som började anföra
            jämförelsetal på flyktingunderskott. Jag håller med Håkan
          </note>
          <note>
            Holmberg om att det är den enskilda individens skäl som skall
            prövas. Varifrån vederbörande sedan kommer är ointressant. Men
            det var som sagt inte jag som startade den debatten -- det borde
            herr
          </note>
          <note>
            Holmberg veta.
          </note>
          <note>
            Jag håller med dem som säger att vi i den här frågan har fått
            olika besked från olika statsråd -- från fru
          </note>
          <note>
            Hjelm-Wallén, statsminister Carlsson och statsrådet
          </note>
          <note>
            Lööw. Men det är bra om man nu har tagit det här på allvar och
            insett att det kanske uppstår en situation som vi aldrig tidigare
            har sett maken till.
          </note>
          <note>
            Det var jag som nämnde turistvisa i mitt inlägg --
          </note>
          <note>
            det står faktiskt ingenting om det i statsrådets svar.
          </note>
          <note>
            Jag sade att vi så länge vi kan skall värna rätten för
          </note>
          <note>
            Sovjetmedborgare -- och alla andra, för den delen --
          </note>
          <note>
            att besöka Sverige som turister. Men statsrådet sade att vi har
            klarat folkvandringar tidigare, och som svar på min fråga vilka
            folkvandringar det var refererade statsrådet till att någon eller
            några av dem som fått turistvisum till Sverige hoppat av och sökt
            asyl här. Är det det som statsrådet kallar för folkvandring har
            vi vitt skilda uppfattningar om hur det begreppet skall tolkas.
          </note>
          <note>
            Överläggningen var härmed avslutad.
          </note>
          <note>
            6 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1990/91:Sf1--Sf8 till socialförsäkringsutskottet
          </note>
          <note>
            1990/91:K15 till konstitutionsutskottet
          </note>
          <note>
            1990/91:Fi14--Fi31 till finansutskottet
          </note>
          <note>
            1990/91:K16 och K17 till konstitutionsutskottet
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Motionerna
          </note>
          <note>
            med anledning av prop. 1990/91:25 Förslag till tilläggsbudget
            I till statsbudgeten för budgetåret
          </note>
          <note>
            1990/91
          </note>
          <note>
            1990/91:Sf9 av Ann-Cathrine Haglund m.fl. (m)
          </note>
          <note>
            1990/91:Sf10 av Sten Svensson m.fl. (m)
          </note>
          <note>
            1990/91:Sf11 av Ulla Orring och Britta Bjelle (fp)
          </note>
          <note>
            1990/91:Kr1 av Ingrid Sundberg m.fl. (m, fp, c)
          </note>
          <note>
            1990/91:Kr2 av Jan Hyttring och Stina Gustavsson
          </note>
          <note>
            (c)
          </note>
          <note>
            1990/91:Kr3 av Inger Schörling m.fl. (mp)
          </note>
          <note>
            1990/91:Kr4 av Kaj Nilsson m.fl. (mp)
          </note>
          <note>
            1990/91:Kr5 av Berndt Ekholm m.fl. (s)
          </note>
          <note>
            1990/91:T6 av Viola Claesson (v)
          </note>
          <note>
            1990/91:T7 av Roy Ottosson m.fl. (mp)
          </note>
          <note>
            1990/91:Jo32 av Sven Eric Lorentzon m.fl. (m)
          </note>
          <note>
            1990/91:Jo33 av Karl Erik Olsson m.fl. (c)
          </note>
          <note>
            1990/91:N13 av Per-Ola Eriksson m.fl. (c)
          </note>
          <note>
            1990/91:N14 av Inger Schörling m.fl. (mp)
          </note>
          <note>
            1990/91:A6 av Sonja Rembo m.fl. (m)
          </note>
          <note>
            1990/91:A7 av Margareta Gard (m)
          </note>
          <note>
            1990/91:Bo15 av Knut Billing m.fl. (m)
          </note>
          <note>
            med anledning av prop. 1990/91:53 Lag om folkbokföringsregister,
            m.m.
          </note>
          <note>
            1990/91:Sk22 av Inger Hestvik och Inga-Britt
          </note>
          <note>
            Johansson (s)
          </note>
          <note>
            1990/91:Sk23 av Bo Lundgren m.fl. (m)
          </note>
          <note>
            1990/91:Sk24 av Rune Rydén (m)
          </note>
          <note>
            1990/91:Sk25 av Kjell Johansson m.fl. (fp)
          </note>
          <note>
            1990/91:Sk26 av Margitta Edgren (fp)
          </note>
          <note>
            1990/91:Sk27 av Kjell Dahlström m.fl. (mp)
          </note>
          <note>
            1990/91:Sk28 av Görel Thurdin m.fl. (c)
          </note>
          <note>
            1990/91:Sk29 av Marianne Stålberg (s)
          </note>
          <note>
            8 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 21 november
          </note>
          <note type="speaker">
            1990/91:103 av Gunnar Hökmark (m) till miljöministern om koldioxidutsläppen
            i Sveriges internationella miljövårdssamarbete:
          </note>
          <note>
            Det förekommer olika uppgifter om Sveriges agerande vid FNs klimatkonferens
            i Genève. Med tanke på att vi i Sverige har ett riksdagsuttalande
            om att frysa koldioxidutsläppen vore det i konsekvens med detta
            rimligt att Sverige verkade pådrivande för att få andra länder
            att göra motsvarande förpliktigande åtaganden.
          </note>
          <note>
            Med tanke på att miljöministern över huvud taget inte nämnde
            det av riksdagen uttalade koldioxidtaket med ett enda ord i sitt
            officiella anförande är det angeläget med en redovisning av
          </note>
          <note>
            Sveriges strategi i det internationella miljövårdsarbetet inom
            detta område.
          </note>
          <note>
            Mot denna bakgrund vill jag fråga miljöministern om hon är beredd
            att inför riksdagen redogöra för
          </note>
          <note>
            Sveriges strategi i arbetet med världsklimatkonferensens ministerdeklaration
            och överenskommelsen mellan EFTA och EG-
          </note>
          <note>
            länderna.
          </note>
          <note>
            9 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 22 november
          </note>
          <note>
            1990/91:226 av Jan-Erik Wikström (fp) till statsrådet Lena Hjelm-Wallén
            om biståndet:
          </note>
          <note>
            I regeringens skrivelse om det s.k. krispaketet framförs en rad
            tankar, i flera fall ganska lösligt och otydligt beskrivna, om
            utgiftsnedskärningar och andra förändringar i stort och smått.
            De enda av dess som hittills förelagts riksdagen för beslut --
            i form av proposition -- är en skattehöjning och en förändring
            av sjukpenningförsäkringen. En av de tankar som förs fram i skrivelsen
            är att en del av kostnaderna för asylberättigade flyktingar från
            uländer skall betalas med biståndspengar. Denna kostnad uppges
            vara 700 milj.kr. per år. Det skulle i så fall vara det femte
            -- och mest drastiska --
          </note>
          <note>
            förslaget från den socialdemokratiska regeringen om nedskärningar
            av biståndet sedan 1982. Redan i våras övergavs i praktiken 1
            %-löftet genom att östbistånd finansieras från anslaget för ulandsbistånd.
            Nu tänker regeringe tydligen gå ett steg längre. Det vore utomordentligt
            allvarligt, vilket framgår bl.a. av en skrivelse från SIDA till
            regeringen. Under kyrkornas u-vecka som nu pågår har välgrundade
            protester framförts mot regeringens planer. Mot den bakgrunden
            vill jag fråga biståndsministern:
          </note>
          <note>
            Avser regeringen verkligen att i budgeten lägga fram ett förslag
            om att skära ned biståndet på det sätt som tidigare aviserats?
          </note>
          <note type="speaker">
            1990/91:227 av Lennart Eliasson (fp) till försvarsministern om
            försvarsmaterielindustrin:
          </note>
          <note>
            Sysselsättningssituationen i de södra delarna av
          </note>
          <note>
            Bergslagen är bekymmersam, inte minst inom ståloch försvarsmaterielindustrin.
            Betydande uppsägningar har skett de senaste åren inom dessa branscher
            och nu varslas om ytterligare uppsägningar på flera håll, bl.a.
            i Karlskoga och
          </note>
          <note>
            Hällefors. Diskussioner pågår nu mellan AB
          </note>
          <note>
            Bofors och FFV om sammanslagning.
          </note>
          <note>
            Jag vill därför fråga försvarsministern:
          </note>
          <note>
            Kommer regeringen att ha några önskemål om bevarande av utvecklingskompetens
            och produktionskapacitet inom försvarsmaterielindustrin i de nu
            pågående diskussionerna mellan AB Bofors och FFV?
          </note>
          <note type="speaker">
            1990/91:228 av Lennart Eliasson (fp) till försvarsministern om
            försvarsmaterielbeställningar:
          </note>
          <note>
            Regeringens meddelande om besparingar inom offentliga sektorn
            innehåller bl.a. förslag om nedskärningar inom försvarsdepartementets
            område.
          </note>
          <note>
            Detta bl.a. har ytterligare ökat oron hos anställda inom den
            redan hårt drabbade försvarsmaterielindustrin i Karlskoga.
          </note>
          <note>
            Jag vill därför ställa följande fråga:
          </note>
          <note>
            Kommer regeringen under våren 1991 att avsätta pengar för försvarsmaterielbeställningar,
            t.ex.
          </note>
          <note>
            artilleriammunition, i väntan på att ett nytt försvarsbeslut
            ger ett mer långsiktigt besked inför framtiden till våra försvarsmaterielindustrier?
          </note>
          <note>
            10 § Kammaren åtskildes kl. 13.48.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
