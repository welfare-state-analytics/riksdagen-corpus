<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--56</head>
          <docDate when="1991-02-05">1991-02-05</docDate>
        </div>
      </front>
      <body>
        <div>
          <note>
            1 § Svar på fråga 1990/91:359 om kommunernas taxe- och avgiftshöjningar
          </note>
          <note>
            Anf. 1 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Sten Andersson i Malmö har frågat statsrådet Åsbrink
            vilka åtgärder han är beredd att vidta när det gäller taxe- och
            avgiftshöjningar i kommunerna.
          </note>
          <note>
            Arbetet i regeringen är så fördelat att det är jag som skall
            svara på frågan.
          </note>
          <note>
            Taxor och avgifter i den kommunala verksamheten fastställer kommunerna
            själva. Det som ytterst begränsar kommunernas möjligheter att
            sätta taxor och avgifter är den s.k. självkostnadsprincipen som
            utvecklats i rättspraxis och som också finns inskriven i vissa
            speciallagar, bl.a. i lagen om allmänna vatten- och avloppsanläggningar.
          </note>
          <note>
            Ingripande i den kommunala taxesättningen kan inte ske på annat
            sätt än genom lagstiftning.
          </note>
          <note>
            Regeringen kan inte överpröva de kommunala taxorna.
          </note>
          <note>
            I ett läge där en av de viktigaste uppgifterna är att begränsa
            pris- och kostnadsutvecklingen är det självfallet angeläget att
            även kommunerna ålägger sig stor återhållsamhet. Regeringen har
            vidtagit följande åtgärder för att hålla tillbaka omotiverade
            prishöjningar.
          </note>
          <note>
            Den 20 december 1990 gav regeringen statens prisoch konkurrensverk
            (SPK) i uppdrag att följa de prisökningar som sker i samband med
            skattereformens genomförande så att allmänheten får en korrekt
            information om skattereformens prishöjande effekter år 1991.
          </note>
          <note>
            Vidare genomför SPK en särskild undersökning av hur fyra viktiga
            kommunala taxor, nämligen lokaltrafiktaxor, VA-taxor, fjärrvärmetaxor
            och eltaxor har förändrats vid årsskiftet 1990/91 och hur stor
            del av ändringen som kan hänföras till skattereformen.
          </note>
          <note>
            Regeringen gav den 18 januari i år samtliga länsstyrelser i uppdrag
            att med stöd av SPK få i gång omfattande informationsinsatser
            i prisfrågor.
          </note>
          <note>
            Uppdraget är inte begränsat till privat detaljhandel utan skall
            avse även kommunala och statliga prissättare. SPK fick samtidigt
            i uppdrag att tillhandahålla länsstyrelserna lämpligt informationsmaterial
            och ge dem råd inom ramen för regeringens uppdrag.
          </note>
          <note>
            Anf. 2 STEN ANDERSSON i Malmö (m):
          </note>
          <note>
            Herr talman! Jag tackar för svaret. Den mycket omskrutna skatteomläggningen
            har nu resulterat i att man skall utse prispoliser som skall åka
            runt och kontrollera varuhusen och de prishöjningar som man befarar
            skall ske baserade på skatteomläggningen. Man kan trots allt välja
            butik.
          </note>
          <note>
            Det är värre när man skall välja kommun.
          </note>
          <note>
            Kommunerna har verkligen vidtagit kraftiga skattehöjningar, där
            man skyller en stor del på skatteomläggningen. Jag har exempel
            från Malmö kommun. Sjukvårdsavgifterna för patienter har stigit
            med 100 %, kostnaden för fjärrvärme med
          </note>
          <note>
            60 %, busspriserna med 50 %, kostnaderna för kopiering med 300
            % och till sist kostnaden för bad med 37 %. Detta överstiger således
            vida en höjning baserad på skatteomläggningen.
          </note>
          <note>
            Herr talman! Skatteomläggningen framstår nu mer och mer som en
            dålig kopia av kejsarens nya kläder.
          </note>
          <note>
            Folk blir varje dag medvetna om att de ytterligare pengar som
            man eventuellt får utbetalda skall gå till mycket mer än vad man
            från början hade trott. Jag är förvånad över att statsrådet inte
            riktigt tar på allvar de stora taxehöjningar, som hårt belastar
            löntagare, som har gjorts runt om i Sveriges olika kommuner. Jag
            har bara tagit som exempel vad som har hänt i Malmö. Malmö är
            dock inte ensam om dessa kraftiga taxehöjningar.
          </note>
          <note>
            Anf. 3 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Jag förstår inte på vad Sten
          </note>
          <note>
            Andersson i Malmö grundar sin uppfattning om att jag inte tar
            detta på allvar. Jag har faktiskt sysslat med denna fråga mycket
            intensivt på sistone. Jag har inte bara gjort det för att skatteomläggningen
            ibland har åberopats på ett felaktigt sätt som grund för taxe-
            och prisförändringar, utan också därför att vi har diskuterat
            ett stabiliseringsavtal där prisfrågorna har en ganska stor betydelse,
            enligt de svar som organisationer har lämnat till
          </note>
          <note>
            Rehnbergkommissionen.
          </note>
          <note>
            Jag tycker att det är viktigt -- det framgår också av mitt svar
            -- att man klargör dessa förhållanden så att man inte skyller
            på skatteomläggningen i olika sammanhang där den inte utgör någon
            som helst grund för prisstegringar. Det är viktigt att konsumenterna
            får ett stöd så att de kan agera som konsumenter på grundval av
            sakinformation. Det är inte detsamma som att agera med prispoliser.
          </note>
          <note>
            Anf. 4 STEN ANDERSSON i Malmö (m):
          </note>
          <note>
            Herr talman! Som jag sade från början kan man som konsument byta
            butik. Man har ett urval av butiker som konkurrerar med varandra
            bl.a. med priser att välja mellan. Det är mycket svårare att göra
            det i en kommun. Man kan byta kommunens ledning vart tredje år,
            men det är en mera trög process.
          </note>
          <note>
            Statsrådet säger att regeringen inte kan överpröva de regionala
            taxorna. Samtidigt säger han att man skall tillämpa självkostnadsprincipen.
          </note>
          <note>
            Jag begär nu inte att statsrådet skall kunna Malmös ekonomi,
            men kostnaderna kan inte ha stigit med
          </note>
          <note>
            100 % inom sjukvården eller med 50 % inom kollektivtrafiken på
            ett år. Här borde man göra något från statens sida.
          </note>
          <note>
            Anf. 5 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Jag får i så fall fråga Sten Andersson i Malmö vad
            han vill att regeringen eller eventuellt riksdagen skall göra.
            Jag har talat om vad regeringen kan göra.
          </note>
          <note>
            När det gäller de kommunala taxorna är det viktigt att klara
            ut vad som beror på faktiska kostnadsförändringar och hur man
            sedan i kommunerna har bestämt sig för att förändra taxorna. Det
            kan finnas många skäl till att man ändrar taxorna. Man kan ha
            dålig inkomst från en verksamhet som man bedriver. På en del områden
            finns det utrymme för höjningar. Självkostnaderna kan där vara
            mycket högre än de taxor som normalt har tagits ut. Jag tycker
            att det är viktigt att man klarar ut dessa olika delar, men jag
            upprepar frågan till Sten Andersson i Malmö: Vad vill Sten
          </note>
          <note>
            Andersson att vi skall göra?
          </note>
          <note>
            Anf. 6 STEN ANDERSSON i Malmö (m):
          </note>
          <note>
            Herr talman! Jag vill att man skall belasta de enskilda medborgarnas
            plånböcker mindre. Man genomför nu ytterst kraftiga taxehöjningar.
          </note>
          <note>
            Statsrådet säger ju att man i princip skall tillämpa självkostnadsprincipen.
            Jag är förvånad över detta.
          </note>
          <note>
            Har man inte gjort det tidigare? Har man struntat i detta? Vem
            har i så fall betalat dessa kostnader tidigare?
          </note>
          <note>
            Anf. 7 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Det här verkar bli något slags undervisning i första
            förberedande kommunalekonomi. Självkostnadsprincipen innebär att
            en kommun inte får ta ut större kostnad för den här typen av tjänster
            som man levererar till medborgarna än vad som motsvaras av självkostnaden.
            På många områden är självkostnaden för kommunen mycket högre än
            de faktiska taxor som tas ut. Det vet var och en som sysslar med
            kommunala frågor.
          </note>
          <note>
            För övrigt tycker jag att dessa frågor närmast hör hemma i Malmö
            kommun och inte här i riksdagen.
          </note>
          <note>
            Anf. 8 STEN ANDERSSON i Malmö (m):
          </note>
          <note>
            Herr talman! Jag tog upp frågan med tanke på det stora massmediala
            utrymme som prispoliserna fick.
          </note>
          <note>
            I pressrealiserna sades åtminstone inget om kommunala och statliga
            taxor. Man talade om handelns rätt att smyghöja och skylla höjningarna
            just på skattereformen. Med min fråga vill jag bevisa att kommunerna
            är än värre och att det i regel drabbar de enskilda kommunmedborgarnas
            plånböcker mycket hårdare.
          </note>
          <note>
            Anf. 9 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Jag vet inte vilka referat Sten
          </note>
          <note>
            Andersson i Malmö har läst. I de pressmeddelanden och annan information
            som jag har lämnat på denna punkt, spelade faktiskt också taxorna
            en mycket stor roll. Det gäller att klara ut vilka höjningar som
            beror skatteomläggningen.
          </note>
          <note>
            Medborgarna har rätt att bli informerade om hur olika kostnader,
            taxehöjningar m.m. har medverkat till prisförändringar.
          </note>
          <note>
            Prispressargrupperna är främst till för att ge konsumenterna
            stöd att agera. Det kan man göra om man får bra information. Det
            vill vi försöka medverka till.
          </note>
          <note>
            Anf. 10 STEN ANDERSSON i Malmö (m):
          </note>
          <note>
            Herr talman! Jag tror faktiskt inte att marginalerna t.ex. inom
            handeln i dag är så enormt stora. Att vi befinner oss i denna
            situation i dag, beror säkert på det företagsklimat vi i dag har
            här i landet. Man tillåter i mycket liten utsträckning den fria
            konkurrens som pressar priserna, som förekommer i stor omfattning
            i andra länder.
          </note>
          <note>
            Överläggningen var härmed avslutad.
          </note>
          <note>
            2 § Svar på fråga 1990/91:351 om folkbokföringsreformen
          </note>
          <note type="speaker">
            Anf. 11 Statsrådet ERIK ÅSBRINK (s):
          </note>
          <note>
            Herr talman! Anders Svärd har frågat mig om jag tänker vidta
            några åtgärder för att råda bot på eller åtminstone minska de
            problem som enligt honom har kommit i dagen i samband med folkbokföringsreformen.
            Enligt Anders Svärd hinner alla invånare inte överföras till det
            nya registret, arkivfunktionen måste tills vidare vara kvar hos
            kyrkan, anställda inom nuvarande kyrkobokföringsorganisation får
            vänta på besked om sin framtid osv. Enligt frågeställaren har
            kyrkan inte heller fått de utlovade förutsättningarna för sitt
            framtida kyrkobokföringsarbete, som t.ex. önskad lagstiftning
            för att garantera församlingsregistrens innehåll av tillräckliga
            uppgifter för kyrkans arbete.
          </note>
          <note>
            Organisationskommittén för folkbokföringen har dragit upp riktlinjer
            för överföringen av information till de nya folkbokföringsregistren.
            För hela befolkningen skall uppgifter som i dag finns i de datorbaserade
            länsregistren föras över till de nya registren före driftstarten
            i det nya systemet.
          </note>
          <note>
            Vidare skall före denna tidpunkt ytterligare uppgifter, hämtade
            från personakterna, registreras för alla invånare upp till 50
            år. Motsvarande uppgifter beträffande dem som är över 50 år skall
            registreras successivt efter driftstarten. För dessa personer
            skall kopior av personakterna övergångsvis användas i den nya
            organisationen.
          </note>
          <note>
            Det finns ingen anledning att tro annat än att den registrering
            som är avsedd att ske före driftstarten skall kunna genomföras
            planenligt.
          </note>
          <note>
            Organisationskommittén överlämnade i maj 1989
          </note>
          <note>
            till regeringen en promemoria om den framtida förvaringen av
            kyrkobokföringsarkiv och om mikrofilmning av kyrkobokföringshandlingar.
            I
          </note>
          <note>
            enlighet med kommitténs förslag har regeringen senare beslutat
            att kyrkobokföringsarkiven skall föras över till landsarkiven
            och uppdragit åt arkivdepåkommittén att inom ramen för sitt utredningsuppdrag
            beakta de behov av depåer, personal och övriga resurser som föranleds
            av beslutet. Ett förslag från arkivdepåkommittén i bl.a. dessa
            frågor är att vänta inom den närmaste tiden. Därmed får regeringen
            underlag för att bedöma hur principbeslutet om överföring till
            landsarkiven skall genomföras. Övergångsvis måste dock arkiven
            förvaras i församlingarna.
          </note>
          <note>
            Vad gäller de anställda inom nuvarande folkbokföringsorganisation
            har regeringen meddelat bestämmelser om tillsättningsförfarandet
            som ger dessa företräde till anställning i den nya organisationen.
            Tillsättningsbesluten skall fattas av organisationskommittén.
            Jag har inhämtat att kommittén nu har fattat tillsättningsbeslut
            i fråga om tjänsterna i närmare hälften av länen, och jag utgår
            från att resterande tjänster kommer att kunna tillsättas inom
            den närmaste tiden.
          </note>
          <note>
            Beträffande förutsättningarna för den framtida registerföringen
            inom svenska kyrkan vill jag slutligen nämna att företrädare för
            kyrkan, civildepartementet och finansdepartementet gemensamt och
            i samråd med datainspektionen har arbetat med att ta fram underlag
            för ett särskilt, samordnat och smidigt förfarande som skall kunna
            tillämpas vid datainspektionens prövning av ansökningar om de
            tillstånd som behövs för de nya registren.
          </note>
          <note>
            Organisationskommittén har i sitt betänkande med författningsförslag
            med anledning av den nya folkbokföringsorganisationen m.m. föreslagit
            bestämmelser som syftar till att garantera att de kyrkliga organen
            får tillgång till de uppgifter från folkbokföringen som behövs
            för deras verksamhet och registerföring. Betänkandet remissbehandlas
            för närvarande. Jag räknar emellertid med att de riktlinjer kommittén
            har dragit upp i denna del kommer att följas.
          </note>
          <note>
            Jag anser alltså inte att det i genomförandet av folkbokföringsreformen
            har kommit några sådana problem i dagen att de skulle ge anledning
            till åtgärder från min sida.
          </note>
          <note type="speaker">
            Anf. 12 ANDERS SVÄRD (c):
          </note>
          <note>
            Herr talman! Tack så mycket för svaret. Jag kan emellertid inte
            dela innehållet när det gäller slutsatsen. Enligt min uppfattning
            har en lång rad problem uppdagats, tvärtemot vad statsrådet säger.
          </note>
          <note>
            Låt mig peka på några problem. Om inget av de exempel som jag
            tog upp i min fråga skulle duga, kan vi börja med kostnadsbilden.
            I det här fallet skulle staten tjäna pengar på reformen. I själva
            verket kommer det att kosta några hundra miljoner extra per år.
            Kyrkan skall även stå för en del kostnader för den nya bokföringen.
            Det kan vi dock lämna därhän. Det har man fattat beslut om.
          </note>
          <note>
            Ett exempel är att personalen fortfarande inte har fått besked.
            Statsrådet säger själv att bara personalen i cirka hälften av
            länen har fått besked och att de resterande kommer att få besked
            ganska snart. Tanken och löftena innebar att besked skulle ha
            getts i juli 1990. Nu skall man i bästa fall snart få besked.
            Det måste väl ändå utgöra ett problem?
          </note>
          <note>
            När det gäller arkiven är det klart att man från början tänkte
            sig att man skulle kunna klara de åtaganden man gjorde. Det kan
            man nu inte, och man får lov att lösa dem på ett annat sätt. Det
            är kanske allvarligare att alla inte hinner bli registrerade.
            Ett ganska stort antal människor finns inte med från början. Avsikten
            måste väl ändå ha varit att man skulle ha ett komplett register
            vid reformens införande?
          </note>
          <note>
            Allt detta bottnar naturligtvis i att man satte i sjön en reform
            som man inte hade utrett utan bara beslutat om.
          </note>
          <note type="speaker">
            Anf. 13 Statsrådet ERIK ÅSBRINK (s):
          </note>
          <note>
            Herr talman! Få reformer har väl utretts och diskuterats under
            så lång tid och vid så många tillfällen som denna. Oavsett att
            det kan ha funnits delade meningar om hur det här skulle ha gått
            till, tycker jag att det är glädjande att vi nu har fattat ett
            beslut och att reformen står inför ett genomförande. Vi bör alla,
            oavsett de skilda utgångspunkter som kan ha funnits tidigare,
            nu vara överens om att detta sker så snabbt och smidigt som möjligt.
            Jag vill inte påstå att man helt undgår problem, men jag menar
            att detta på det stora hela taget fungerar ganska tillfredsställande.
          </note>
          <note>
            När det gäller frågan om att överföra information från personakter
            har vi räknat med att det skall ta en viss tid. Det beror bl.a.
            på att vi inte ville sätta av alla pengar under ett enstaka budgetår
            utan sprida ut det litet i tiden. Många andra ändamål är med och
            konkurrerar om statens utgifter. Det var också osäkert om man
            över huvud taget skulle kunna hinna med all registrering före
            den 1 juli
          </note>
          <note>
            1991. De erfarenheter som vi har kunnat utvinna under senare
            tid tyder snarare på att registreringsarbetet går snabbare än
            vad vi utgick ifrån tidigare. Jag har ingen anledning att tro
            annat än detta kan slutföras på ett tillfredsställande sätt.
          </note>
          <note>
            Den andra frågan som jag vill beröra gäller tillsättningen av
            tjänster. Det är riktigt att det har dragit ut på tiden. Det beror
            bl.a. på att förhandlingarna om lönenivån i den nya organisationen
            har tagit lång tid. Det beror också på att det har funnits meningsskiljaktigheter
            vid tillsättningen av enstaka tjänster i ganska många län. Inte
            minst personalorganisationerna har föredragit att man i dessa
            fall skall vänta med tillsättningen i hela länet tills de tvistiga
            fallen har blivit utklarade. Detta är några av förklaringarna
            till att det i vissa fall har dragit ut på tiden.
          </note>
          <note type="speaker">
            Anf. 14 ANDERS SVÄRD (c):
          </note>
          <note>
            Herr talman! Statsrådet har nu gjort en revision av svaret. Det
            har inte längre varit helt utan problem.
          </note>
          <note>
            I svaret var det problemfritt.
          </note>
          <note>
            I många fall får människor som är beroende av konsekvenserna
            av en reform vänta på besked. Det är inte tillfredsställande.
            Man kan inte skylla på fackliga organisationer. Det finns en rad
            exempel på klara fall där man trots innehavd kompetens och klara
            linjer inte fått besked. Som statsrådet säger har man kommit till
            beslut i bara hälften av fallen.
          </note>
          <note>
            Detta kan inte anses vara tillfredsställande.
          </note>
          <note>
            När det gäller de register som skall vara en förutsättning för
            att präster skall utföra sina pastorala uppgifter, menar jag att
            man inte har kommit till ett resultat som är acceptabelt ur medborgarnas
            utgångspunkt. Det skulle jag vilja ha en kommentar till.
          </note>
          <note>
            Överläggningen var härmed avslutad.
          </note>
          <note>
            3 § Svar på fråga 1990/91:366 om slutdag för inlämning av självdeklarationer
          </note>
          <note type="speaker">
            Anf. 15 Statsrådet ERIK ÅSBRINK (s):
          </note>
          <note>
            Herr talman! Karl-Göran Biörsmark har -- med hänvisning till
            att den 15 februari i år inträffar på en fredag -- frågat mig
            om jag avser att vidta några åtgärder för att möjliggöra för årets
            deklaranter att lämna in sina självdeklarationer senast söndagen
            den 17 februari.
          </note>
          <note>
            Senaste tidpunkt för att lämna självdeklaration är bestämd i
            lag. Deklarationstidpunkten den 15
          </note>
          <note>
            februari har gällt sedan mer än 60 år tillbaka och är väl inarbetad
            i allmänhetens medvetande. Jag har inte för avsikt att förelägga
            riksdagen förslag om att ändra den i lag fastställda tidpunkten
            för avlämnande av självdeklaration.
          </note>
          <note>
            Jag förmodar dock att Karl-Göran Biörsmark med sin fråga inte
            åsyftar en ändring av deklarationstidpunkten i sig utan om förseningsavgift
            vid detta års deklarationstillfälle kommer att påföras om självdeklaration
            kommer in först under lördagen eller söndagen.
          </note>
          <note>
            Även förutsättningarna för att påföra förseningsavgift regleras
            i lag. Kommer inte självdeklarationen in inom föreskriven tid
            skall enligt lagen förseningsavgift påföras. Möjligheten för skattemyndigheterna
            att med tillräcklig säkerhet konstatera att en deklaration lämnats
            för sent varierar. Den påverkas bl.a. av i vilken utsträckning
            sorteringsarbete sker under helgen.
          </note>
          <note>
            Det bästa sättet, om man vill vara helt säker på att inte bli
            påförd förseningsavgift, är att iaktta den föreskrivna tidpunkten,
            dvs. för de flesta den 15
          </note>
          <note>
            februari kl. 24.00.
          </note>
          <note>
            Anf. 16 KARL-GÖRAN BIÖRSMARK
          </note>
          <note>
            (fp):
          </note>
          <note>
            Herr talman! Statsrådets förmodan är helt riktig:
          </note>
          <note>
            Tanken var inte att ändra lagen. Denna har fungerat i 60 år och
            har gjort det väl de flesta åren.
          </note>
          <note>
            Men i år är det litet olyckligt, eftersom sista inlämningsdagen
            är en fredag. Det vore praktiskt om deklaranterna kunde få också
            lördagen och söndagen på sig, då ingenting speciellt ändå händer
            i arbetet med deklarationerna.
          </note>
          <note>
            Om jag minns rätt har man vid några tillfällen tidigare generellt
            medgivit någon dags senare inlämning av deklarationerna utan att
            förseningsavgift har påförts.
          </note>
          <note>
            Statsrådet säger i svaret: ''Möjligheten för skattemyndigheterna
            att med tillräcklig säkerhet konstatera att en deklaration lämnats
            för sent varierar.'' Jag trodde att det antingen utgick förseningsavgift
            eller att det inte gjorde det efter en viss tid. Här finns det
            tydligen någon liten glidning.
          </note>
          <note>
            Det sägs vidare i svaret att detta ''påverkas bl.a. av i vilken
            utsträckning sorteringsarbete sker under helgen''. Betyder det
            att det på vissa håll kommer att ske ett sorteringsarbete under
            helgen men inte på andra håll?
          </note>
          <note>
            Slutligen säger statsrådet: ''Det bästa sättet, om man vill vara
            helt säker på att inte bli påförd förseningsavgift, är att iaktta
            den föreskrivna tidpunkten, dvs. för de flesta den 15 februari
            kl.
          </note>
          <note>
            24.00.'' Jag trodde att alla skulle lämna in sin deklaration
            då.
          </note>
          <note>
            Jag tycker egentligen att detta är en ganska liten fråga, som
            borde kunna ordnas med litet god vilja.
          </note>
          <note>
            Om statsrådet ringde till generaldirektören för riksskatteverket
            och denne gav en signal om att den som lämnar in deklarationen
            på söndagen inte kommer att påföras någon förseningsavgift, så
            skulle hela saken vara avklarat. Det skulle vara en mycket praktisk
            åtgärd.
          </note>
          <note type="speaker">
            Anf. 17 Statsrådet ERIK ÅSBRINK (s):
          </note>
          <note>
            Herr talman! Vi är överens om att det inte är aktuellt med någon
            lagändring vid det här tillfället.
          </note>
          <note>
            Nästa gång frågan blir aktuell, dvs. när den 15
          </note>
          <note>
            februari härnäst infaller på en fredag, är år 2002.
          </note>
          <note>
            Om Karl-Göran Biörsmark då är kvar i riksdagen, går det bra att
            ställa en ny fråga till mig -- den gången förhoppningsvis något
            tidigare så att en eventuell lagändring kan övervägas.
          </note>
          <note>
            När det gäller frågan om förseningsavgifter och skattekontorens
            eventuella arbete under helgen är det riktigt att man på en del
            håll i landet planerar att starta sorteringsarbetet redan under
            helgen. Det tycker jag i och för sig är någonting positivt, eftersom
            det bidrar till att påskynda taxeringsprocessen; människorna är
            ju intresserade av att få besked så snart som möjligt. Men det
            är också klart att skattekontoren inte lägger ner något arbete
            på att utreda exakt vid vilken tidpunkt en deklaration har inlämnats
            under förutsättning att den finns tillgänglig på kontoret när
            den ordinarie arbetstiden börjar på måndagen. De skattekontor
            som påbörjar sorteringen under helgen kommer att ha tillräckligt
            att göra ändå. Det är i första hand förseningar och försummelser
            av betydligt allvarligare slag än vad vi talar om som skattemyndigheterna
            inriktar sig på.
          </note>
          <note>
            Min rekommendation till skattebetalarna är att försöka lämna
            in deklarationen senast under fredagen. Men jag utgår från att
            skatteförvaltningarna nu liksom tidigare hanterar den här frågan
            med förnuft och att förseningsavgift inte kommer att påföras dem
            som lämnar in sina deklarationer under helgen.
          </note>
          <note>
            Anf. 18 KARL-GÖRAN BIÖRSMARK
          </note>
          <note>
            (fp):
          </note>
          <note>
            Herr talman! Jag tackar för det svaret. För det var betydligt
            mer klargörande än det skriftliga svaret.
          </note>
          <note>
            Det gav en mycket mer distinkt signal till deklaranterna.
          </note>
          <note>
            Jag har alltså inte begärt någon lagändring, och jag är inte
            intresserad av vad som händer på 2000-
          </note>
          <note>
            talet -- jag är intresserad av vad som händer den 16
          </note>
          <note>
            och 17 februari 1991.
          </note>
          <note>
            Vad jag vill är att deklaranterna skall få en signal om vad som
            händer i år och inte på 2000-talet --
          </note>
          <note>
            något sådant har inte föresvävat mig.
          </note>
          <note>
            Om något skattekontor vill påbörja sorteringen under lördagen
            och söndagen kan man naturligtvis göra det utan att det påverkar
            frågan om förseningsavgift.
          </note>
          <note>
            Jag förstår av det senaste svaret att det statsrådet sade är
            en signal till deklaranterna, inkl. mig själv, att om jag lämnar
            in deklarationen söndagen den
          </note>
          <note>
            17 februari och min deklaration för övrigt är okej, kommer jag
            inte att påföras någon förseningsavgift.
          </note>
          <note>
            Det är så jag tolkar svaret. Är det rätt?
          </note>
          <note type="speaker">
            Anf. 19 Statsrådet ERIK ÅSBRINK (s):
          </note>
          <note>
            Herr talman! Detta är en riktig tolkning, med det tillägget att
            vi inte har något ministerstyre i det här landet och att jag inte
            kan och inte får beordra skatteförvaltningarna att uppträda på
            ett visst sätt.
          </note>
          <note>
            Jag säger bara att med den kännedom jag har om det goda omdöme
            som skatteförvaltningarna brukar visa kommer man att hantera även
            den här frågan på ett för allmänheten tillfredsställande sätt.
          </note>
          <note>
            I praktiken utgår jag från att det inte påförs förseningsavgift
            om deklarationen lämnas in under lördagen eller söndagen. Men
            jag vill ändå rekommendera folk att så långt det är möjligt lämna
            in sina deklarationer inom föreskriven tid, dvs. under fredagen.
          </note>
          <note>
            Anf. 20 KARL-GÖRAN BIÖRSMARK
          </note>
          <note>
            (fp):
          </note>
          <note>
            Herr talman! Jag vill instämma i att det är bra om deklarationerna
            lämnas in senast den 15 februari.
          </note>
          <note>
            Men jag är också glad för att statsrådet ger den här klara signalen.
            Jag förstår bekymret med ministerstyre -- något sådant skall vi
            inte ha. Men det besked vi nu fått blir en glädjande signal till
            årets deklaranter att det räcker att de lämnar in deklarationen
            den 17 februari. Det var det som var avsikten med min fråga.
          </note>
          <note>
            Överläggningen var härmed avslutad.
          </note>
          <note>
            4 § Svar på fråga 1990/91:354 om det svenska fältsjukhuset vid
            Gulfen
          </note>
          <note>
            Anf. 21 Försvarsminister ROINE CARLSSON
          </note>
          <note>
            (s):
          </note>
          <note>
            Herr talman! Göthe Knutson ställde, för en tid sedan, en fråga
            till mig om det planerade svenska fältsjukhuset vid Gulfen. Jag
            besvarade frågan den
          </note>
          <note>
            22 januari.
          </note>
          <note>
            I några följdfrågor till statsministern undrar nu
          </note>
          <note>
            Göthe Knutson när det svenska fältsjukhuset beräknas vara klart
            för avfärd, när det kan vara upprättat i krigsområdet och om anläggningen
            då är
          </note>
          <note>
            C-skyddad.
          </note>
          <note>
            Statsministern har överlämnat frågan till mig.
          </note>
          <note>
            Svaret på den första frågan är att förbandet är klart för avfärd
            och att transporter har påbörjats.
          </note>
          <note>
            På den andra frågan vill jag svara att sjukhuset kommer att kunna
            börja sin verksamhet inom ett par veckor. Det har bedömts vara
            tillräckligt av de som har det övergripande medicinska ansvaret
            på platsen.
          </note>
          <note>
            Beträffande skyddet mot kemiska stridsmedel så ger sjukvårdstälten
            i sig skydd mot gas i vätskeform. Som extra säkerhet är tälten
            även utrustade med särskilt tätningsskydd. För skydd mot gas i
            flyktigare former (gas och aerosol) behövs dessutom kemiska filter.
            Anskaffning av sådana filter pågår.
          </note>
          <note>
            Vad gäller det personliga skyddet medför var och en i sin utrustning:
            skyddsmask, indikeringsutrustning, personsaneringsmedel, autoinjektor
            och C-vätskeskydd. Det senare är avsett att förhindra att gas
            i droppform träffar huden.
          </note>
          <note>
            Dessutom medförs 550 stycken av den s.k. C-
          </note>
          <note>
            stridsdräkt 90 från flygvapnet att användas vid verksamhet i
            områden utsatta för bekämpning med kemiska stridsmedel.
          </note>
          <note>
            Som gemensam skyddsutrustning medförs utrustning för luft- resp.
            markindikering, materielsanering samt speciell skyddsdräkt för
          </note>
          <note>
            Indikerings-, Sanerings- och Brandpersonal (ISB).
          </note>
          <note>
            Jag vill också tillägga att de myndigheter som i
          </note>
          <note>
            Sverige haft ansvaret för fältsjukhuset har gjort ett engagerat,
            snabbt och professionellt arbete.
          </note>
          <note>
            För att förstå vilket arbete som ligger bakom det svenska fältsjukhuset
            kan denna operation jämföras med att flytta hela Säffle sjukhus
            till
          </note>
          <note>
            Mellersta Östern samtidigt som hela personalen nyrekryteras.
          </note>
          <note type="speaker">
            Anf. 22 GÖTHE KNUTSON (m):
          </note>
          <note>
            Herr talman! Tack för svaret, försvarsministern.
          </note>
          <note>
            Låt mig först till fältsjukhusets personal, 525
          </note>
          <note>
            personer, uttala en innerlig önskan om välgång i dess nya och
            viktiga humanitära arbete i Saudi-
          </note>
          <note>
            Arabien. Försvarsministern uttalar att det är ett engagerat,
            snabbt och professionellt arbete som den personal som finns bakom
            denna kontinent har utfört, dvs. den personal som finns utöver
            dessa 525
          </note>
          <note>
            personer. Detta vill jag verkligen understryka. Jag har talat
            med flera olika befattningshavare för att få veta hur arbetet
            går. Det är naturligtvis ett intresse hos envar som känner ett
            engagemang i bl.a.
          </note>
          <note>
            försvarsfrågor.
          </note>
          <note>
            Jämförelsen med Säffle sjukhus är utomordentligt talande. Men
            skillnaden är att man inte flyttar ett vanligt sjukhusannex till
            utlandet. Däremot ingår fältsjukhusen i en planläggning som är
            oerhört omfattande. Bakom denna planläggning står bl.a.
          </note>
          <note>
            försvarets sjukvårdsstyrelse.
          </note>
          <note>
            Det skulle, herr talman, nog vara bra om det fanns en färdigrekryterad
            personalstyrka till ett fältsjukhus. Annars tar rekryteringen
            sin tid. Jag skulle gärna vilja ha försvarsministerns kommentar
            till detta.
          </note>
          <note>
            När det gäller tätningsskyddet föreligger uppenbarligen en missuppfattning
            någonstans.
          </note>
          <note>
            Tätningsskydd finns inte på plats utan kommer dit ner först om
            14 dagar. Och för om åtta veckor kommer C-skyddet att finnas anbringat.
            Under februari och första hälften av mars är detta svenska fältsjukhus
            i Saudi-Arabien faktiskt oskyddat som anläggning mot C-stridsmedel.
            Detta är någonting som borde ha förutsetts.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1990/91:367 om familjeplanering inom det bilaterala
            biståndet
          </note>
          <note>
            Anf. 23 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Anita Persson har frågat mig vilka åtgärder avseende
            familjeplanering jag kommer att vidta inom det bilaterala biståndet.
          </note>
          <note>
            Anita Persson konstaterar att befolkningsfrågan är av avgörande
            betydelse för utvecklingen i uländerna och noterar samtidigt att
            Sverige under flera år har ökat det multilaterala biståndet till
            familjeplanering.
          </note>
          <note>
            Befolkningstillväxten, befolkningens sammansättning och förändringar
            i denna, migrationsmönster och resursutnyttjande är mycket riktigt
            avgörande för länders utveckling.
          </note>
          <note>
            Familjeplaneringsinsatser är centrala för att komma till rätta
            med en alltför hög befolkningstillväxt. Såväl multi- som bilateralt
          </note>
          <note>
            (bl.a. genom SIDA och SAREC) verkar Sverige för detta.
          </note>
          <note>
            Regeringen har i årets budgetproposition i flera sammanhang understrukit
            befolkningsfrågornas betydelse. De svenska bidragen till FNs befolkningsfond
            (UNFPA) föreslås öka med 10
          </note>
          <note>
            milj.kr. och till Internationella familjeplaneringsfederationen
            (IPPF) med 5
          </note>
          <note>
            milj.kr.
          </note>
          <note>
            Jag välkomnar att SIDA i sin anslagsframställning
          </note>
          <note>
            1991/92 utförligt beskrivit bakgrunden till sina ökade och planerade
            insatser för befolkningsfrågor.
          </note>
          <note>
            Det är värdefullt att SIDA utarbetat nya riktlinjer för insatserna.
          </note>
          <note>
            De bilaterala insatserna syftar till kunskaps- och policyutveckling
            samt utveckling av organisation och ledarskap. Särskilt stöder
            SIDA utbildningen av kvinnliga ledare på olika nivåer i samhället.
          </note>
          <note>
            Lokala familjeplaneringsorganisationer i t.ex.
          </note>
          <note>
            Etiopien och Tanzania får direkt svenskt stöd. Inom ramen för
            primärhälsovårdsstödet till Kenya köper
          </note>
          <note>
            Sverige in preventivmedel till Kenyas familjeplaneringsprogram.
          </note>
          <note>
            Det finns i dag en stor efterfrågan på familjeplaneringsinsatser,
            som inte motsvaras av tillgången. Jag anser därför att ett intensifierat
            internationellt samarbete på detta område behövs både multi- och
            bilateralt. Detta fortsätter jag att verka för. Jag tror också
            att de ökade eller nya satsningar som görs, behöver uppmärksammas
            mera än förut i biståndsdebatten.
          </note>
          <note>
            Jag ser fram emot en aktiv svensk medverkan i förberedelserna
            för FNs planerade internationella möte för befolkningsfrågor år
            1994.
          </note>
          <note type="speaker">
            Anf. 24 ANITA PERSSON (s):
          </note>
          <note>
            Herr talman! Jag vill tacka biståndsministern för svaret.
          </note>
          <note>
            Anledningen till min fråga är en artikel i en av våra dagstidningar
            för en tid sedan med anledning av ett besök av Malkom Potts från
            FHI, Family Health
          </note>
          <note>
            Institute. Han säger i intervjun att Sverige ger en mycket liten
            del av sitt bistånd till familjeplanering.
          </note>
          <note>
            Jag blev mycket förvånad när jag läste den artikeln, eftersom
            Sveriges bidrag till familjeplaneringen är mycket uppmärksammat
            ute i världen.
          </note>
          <note>
            Familjeplaneringen måste komma med i alla sammanhang i det bilaterala
            biståndsarbetet.
          </note>
          <note>
            Världens befolkning är i dag ca 5,3 miljarder. Om ingenting görs
            är risken att befolkningen fördubblas under nästa århundrade.
            Det kan t.o.m.
          </note>
          <note>
            komma att bli en tredubbling.
          </note>
          <note>
            Det gäller inte bara att dela ut kondomer till befolkningen,
            något som kan vara nog så viktigt.
          </note>
          <note>
            Man måste dessutom få de mottagande ländernas regeringar att
            förstå behovet av familjeplanering i hela dess vidd. Man måste
            sätta upp mål för familjestorlekar och man måste få hela befolkningen
            att förstå behovet av familjeplanering och att ställa upp, såsom
            skett exempelvis i Kina och Indien. Det gäller också att få med
            far- och morföräldrarna och ordna deras förhållanden på ålderdomen.
          </note>
          <note>
            Det är viktigt att Sverige vid all biståndsgivning arbetar för
            att få mottagande regeringar att inse behovet av familjeplanering
            och behovet av att förbättra situationen för kvinnorna.
          </note>
          <note>
            Satsning måste också ske på utbildning av både män och kvinnor.
            Vi vet att de fattiga, outbildade kvinnorna har de flesta barnen
            och de tyngsta jobben. I u-länderna är det bara 51 % av kvinnorna
            och 72 % av männen som kan läsa. Därför måste de preventivmetoder
            som används vara enkla att tillämpa.
          </note>
          <note>
            Viktigt är också att man får till stånd en utbyggnad av mödra-
            och barnhälsovården, så att de barn som föds överlever. Då blir
            föräldrarna också mer positiva till familjeplanering.
          </note>
          <note>
            Jag vill fråga biståndsministern: Vilka åtgärder kräver Sverige
            av ett mottagarland när det gäller kvinnornas berättigade krav
            på en bra mödra- och hälsovård samt familjeplanering?
          </note>
          <note>
            Anf. 25 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Det är riktigt som Anita Person säger att kvinnornas
            utbildningsnivå är avgörande för planeringen av familjens storlek.
            Detta är någonting som vi alltid betonar när vi har programsamtal
            med länder där befolkningstillväxten är ett problem. Framför allt
            i dessa tider då miljöfrågan står högt på dagordningen kommer
            befolkningstillväxten alltid in i bilden, eftersom dessa frågor
            är mycket nära kopplade till varandra.
          </note>
          <note>
            Utom det vi gör i programländerna direkt via landramarna arbetar
            vi också bilateralt med särskilda program. I budgeten för denna
            verksamhet har jag inför nästa år föreslagit en avsevärd ökning
            av ett av SIDAs anslag, nämligen det som kallas Särskilda program.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1990/91:360 om ökade platser på apotekar- och
            receptarielinjerna
          </note>
          <note>
            Anf. 26 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Herr talman! Barbro Westerholm har frågat mig vad regeringen
            avser göra för att få fram medel för att finansiera en ökning
            av antalet platser på apotekarlinjen och receptarielinjen till
            nästa år.
          </note>
          <note>
            I samband med att riksdagen under våren 1990
          </note>
          <note>
            beslöt om en ökning av antalet platser på apotekarlinjen och
            receptarielinjen gav riksdagen som sin mening regeringen till
            känna att dessa linjer borde tillföras ytterligare 20 nybörjarplatser
            vardera under den nu aktuella treårsperioden.
          </note>
          <note>
            I årets budgetproposition anmälde jag att jag inte bedömde det
            vara möjligt att i rådande budgetsituation föreslå en ytterligare
            ökning av dessa utbildningar för budgetåret 1991/92. Vilka bedömningar
            som regeringen kan göra för budgetåret 1992/93 får vi återkomma
            till i nästa års budgetproposition.
          </note>
          <note type="speaker">
            Anf. 27 BARBRO WESTERHOLM (fp):
          </note>
          <note>
            Herr talman! Jag hoppas att frågan inte upplevs som att jag är
            här för att tala för min sjuka mor eftersom jag har en koppling
            till Apoteksbolaget.
          </note>
          <note>
            Jag ser det här som en principfråga. Staten har ju ansvar för
            apotekens driften, är ägare av
          </note>
          <note>
            Apoteksbolaget samt är den stora arbetsgivaren när det gäller
            receptarier och apotekare.
          </note>
          <note>
            Driften kräver specialutbildad personal, och det finns angivet
            i författningar vad de skall kunna. Det är en flerårig utbildning.
            Man har under en följd av år påtalat att det finns en bristsituation
            här. Det var därför riksdagen ökade på antalet platser i utbildningen.
            Det är viktigt att staten verkligen tar sitt ansvar för den här
            driften eftersom det är fråga om ett monopol. Men man går emot
            riksdagen så till vida att man skjuter det på framtiden. Skall
            jag vara illvillig så tolkar jag det litet som att man puttar
            över det till en kommande regering, och att man inte behöver ta
            ansvar för de konsekvenser som kommer när det uppstår en akut
            bristsituation.
          </note>
          <note>
            Jag hade förväntat mig en större respekt för riksdagens beslut
            och en bättre analys av konsekvenserna när man inte satsade de
            här pengarna. Det rör sig bara om en eller två miljoner kronor
            per år jämfört med de nio miljarder som man ger ut för läkemedlen.
            Folkpartiet liberalerna har avstått från att motionera av flera
            skäl -- och det var de skälen jag trodde utbildningsministern
            skulle komma med. Det är friställningar på gång inom läkemedelsindustrin,
            och regeringen avser i sin budgetproposition att föra över läkemedelsnotan
            för öppna vården till landstingen. Därmed kan man nog göra avsevärda
            besparingar. Det kommer sannolikt att leda till ett minskat personalbehov.
          </note>
          <note>
            Jag hade förväntat mig en sådan analys. Jag tycker att man skall
            göra den nu innan man definitivt tar ställning till vilka utbildningsbehov
            man har.
          </note>
          <note>
            Världen har förändrats.
          </note>
          <note>
            Anf. 28 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Herr talman! Jag känner mig litet ställd inför
          </note>
          <note>
            Barbro Westerholms sätt att angripa problemet.
          </note>
          <note>
            Hon säger att hon är förvånad över att regeringen inte respekterar
            riksdagen och försöker putta över ett problem på den regering
            som kommer efter valet. Sedan säger hon att hon är besviken över
            att jag inte gör den analys hon hade tänkt göra och som innebär
            att man egentligen inte behöver dessa extra utbildningsplatser,
            eftersom man får friställningar av folk. Jag ber om ursäkt, men
            jag tycker att det är ett litet märkligt sätt att resonera på.
          </note>
          <note>
            Jag tycker inte alls att regeringen puttar bekymren ifrån sig.
            Riksdagen har sannolikt, jag utgår från det, menat allvar när
            den har begärt en utökning under en treårsperiod. Vi konstaterar
            i budgetpropositionen att vi inte kan lägga fram det förslaget
            med den budget som vi nu har och med de ekonomiska ramar som finns.
            Vi utgår ifrån att riksdagen är beredd att respektera att vi säger
            att detta får vi klara av under treårsperioden. Skulle det då
            under denna treårsperiod på grund av ändrade förhållanden visa
            sig att man faktiskt inte behöver göra denna utbyggnad kommer
            vi att återkomma till riksdagen i det ögonblicket. Jag har ännu
            inte sett något skäl att gå tillbaka till riksdagen och säga att
            jag inte är beredd att fullfölja det som riksdagen uttalade sig
            för i våras. Tvärtom är jag beredd att fullfölja detta. Men jag
            har inte avsett mig inte kunna lägga det förslaget i årets budgetproposition.
          </note>
          <note type="speaker">
            Anf. 29 BARBRO WESTERHOLM (fp):
          </note>
          <note>
            Herr talman! Situationen är ju den att världen och
          </note>
          <note>
            Sverige har förändrats under det här året sedan riksdagen tog
            detta beslut.
          </note>
          <note>
            Vi har stora friställningar i läkemedelsindustrin, och regeringen
            följer nu folkpartiet liberalernas förslag att föra över ansvaret
            för läkemedelskostnaderna till landstingen per den 1
          </note>
          <note>
            januari nästa år. Därmed kommer man att kunna göra avsevärda
            besparingar på läkemedelsnotan.
          </note>
          <note>
            Detta kan leda till antingen att personalbehovet blir mindre
            eller att man får loss pengar, och då är det många miljoner man
            får loss. Dessa kan man använda till den här utbildningen. Men
            det ligger två saker i detta. Skälet man gav till att inte ta
            upp detta i år var fel mot bakgrund av den verklighet vi i dag
            lever i. Jag hade hoppats på en vidare analys och att man inte
            bara säger att vi inte har inga några pengar.
          </note>
          <note>
            Anf. 30 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Herr talman! Jag får nöja mig med att Barbro
          </note>
          <note>
            Westerholm tycker att skälen var felaktiga. Jag finner en viss
            glädje i om framlagda eller icke framlagda förslag som vi redovisat
            möjligen är att rätta.
          </note>
          <note type="speaker">
            Anf. 31 BARBRO WESTERHOLM (fp):
          </note>
          <note>
            Herr talman! Det jag efterlyser är att regeringen hela tiden
            följer vad som händer i världen utanför.
          </note>
          <note>
            Varken vi i riksdagen eller regeringen hade någon möjlighet att
            förutse de här förändringarna på marknaden. Folkpartiet liberalerna
            hade sett den här besparingsmöjligheten på läkemedelsnotan och
            motionerat om det redan förra året. Vi fick inte något gehör för
            det då. Regeringen tog sedan upp den idén och plockade in den
            i budgetpropositionen, och det är vi mycket nöjda med.
          </note>
          <note>
            Anf. 32 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Herr talman! Jag föreställer mig då att vi kan vara ense så långt.
            Att jag inte redan detta första år i budgetpropositionen lyft
            fram det som riksdagen beställde under en treårsperiod har naturligtvis
            skett mot bakgrund av en bedömning att frågan inte var så akut
            och att riksdagens bedömning att den skulle lösas under treårsperioden
            också var riktig.
          </note>
          <note>
            Däremot har jag inte haft anledning att pröva huruvida riksdagen
            skulle få tillfälle att ta ett nytt beslut i år. Det kan man ju
            faktiskt göra.
          </note>
          <note type="speaker">
            Anf. 33 BARBRO WESTERHOLM (fp):
          </note>
          <note>
            Herr talman! Jag tycker att motiveringen i budgetpropositionen
            var fel, men vi landar på rätt beslut.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1990/91:352 om naturresurslagen
          </note>
          <note>
            Anf. 34 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Siw Persson har, med hänvisning till bl.a. pågående
            regeringsprövning av ett markavvattningsföretag vid Brattströmmen
            i
          </note>
          <note>
            Österdalälven, frågat mig om man kan lita på att regeringen som
            sista instans vid sin prövning av lagen kan garantera att lagen
            fungerar vid praktisk tillämpning.
          </note>
          <note>
            Jag har den 8 maj och den 13 november 1990
          </note>
          <note>
            besvarat frågor som Siw Persson ställt med anledning av regeringsärendet.
            Regeringens prövning av ärendet pågår fortfarande och ett beslut
            kan väntas inom den närmaste tiden. Som
          </note>
          <note>
            Siw Persson känner till kan jag inte föregripa regeringens prövning.
            Jag vill också hänvisa till vad jag har sagt tidigare.
          </note>
          <note type="speaker">
            Anf. 35 SIW PERSSON (fp):
          </note>
          <note>
            Herr talman! Jag vill tacka för svaret. Jag förstår inte varför
            regeringsbeslutet dröjer. Vad är det som behövs ytterligare egentligen?
            Naturvårdsverket har klart sagt ifrån att enligt gällande bestämmelser
            i naturresurslagen skall ansökan om företaget avslås. Boverket
            och fiskeristyrelsen har sagt samma sak. Naturvårdsverket och
            fiskeristyrelsen är så upprörda över det inträffade att de t.o.m.
            har gått så långt och gjort något så ovanligt som att anmäla det
            här till riksåklagaren. Vi är många som tycker att regeringen,
            i en sådan principiellt viktig fråga, snabbt och med skärpa genom
            beslut måste klargöra att ett brott mot NRL inte skall löna sig.
          </note>
          <note>
            Annars är vi inne på en mycket farlig väg. Det var därför jag
            ställde frågan igen. Jag kan inte förstå varför det dröjer så
            länge.
          </note>
          <note>
            Jag blev ännu mer förvånad när jag fick ett tidningsurklipp framför
            mina ögon där det står att en regeringstalesman uttalat: ''Det
            är många ärenden som är betydligt angelägnare än detta för regeringen
            att ta ställning till.'' Är det så att andra ärenden är mycket
            viktigare än miljöärenden, och är det det som gör att man dröjer?
          </note>
          <note>
            Jag förstår att ministern inte kan och inte skall föregripa ett
            regeringsbeslut. Men vad betyder det konkret inom den närmaste
            tiden?
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1990/91:358 om åldringsvården
          </note>
          <note type="speaker">
            Anf. 36 Statsrådet BENGT LINDQVIST (s):
          </note>
          <note>
            Herr talman! Elisabeth Fleetwood har frågat mig vilka åtgärder
            jag avser vidta för att ge kommunerna möjlighet att ge vård åt
            de tusentals människor som skulle haft plats på de ålderdomshem
            som enligt frågeställaren lagts ned enligt förslag och riktlinjer
            från den socialdemokratiska regeringen.
          </note>
          <note>
            Först ett klarläggande. Regeringen har inte fattat något beslut
            om att ålderdomshemmen skall läggas ned. Däremot har regeringen
            sagt att många ålderdomshem har en alltför låg standard och därför
            bör byggas om för att uppfylla kraven på en god boendestandard.
            Fr.o.m. 1988 infördes också möjligheten att få statsbidrag för
            personalkostnader på ålderdomshemmen och att få statlig bostadsfinansiering
            vid om- och nybyggnad av ålderdomshem.
          </note>
          <note>
            Den 1 januari 1992 får kommunerna, enligt riksdagens beslut i
            december förra året, ett samlat ansvar för de särskilda boendeformerna
            för äldre.
          </note>
          <note>
            Till dessa räknas bl.a. ålderdomshem, gruppbostäder och de lokala
            sjukhem som förs över från landstingen. För att stimulera utbyggnaden
            av gruppbostäder för bl.a. åldersdementa har riksdagen med anledning
            av regeringens proposition 1990/91:14 om ändrad ansvarsfördelning
            inom äldreomsorgen m.m.
          </note>
          <note>
            uttalat sig för ett särskilt statligt stimulansbidrag om
          </note>
          <note>
            2 miljarder kronor under en femårsperiod.
          </note>
          <note>
            Riksdagens beslut om ett entydigt primärkommunalt ansvar för
            den långvariga servicen till och vården av äldre och handikappade
            tillsammans med ett utvidgat statligt stöd bör enligt min mening
            ge goda förutsättningar för en fortsatt utbyggnad av olika vård-
            och boendeformer för äldre.
          </note>
          <note type="speaker">
            Anf. 37 ELISABETH FLEETWOOD (m):
          </note>
          <note>
            Herr talman! Tack för svaret, Bengt Lindqvist. Jag ställde den
            här frågan efter det att jag hade läst ett citat i Expressen där
            statsrådet säger att vi måste vara självkritiska m.m. vid bedömning
            av hur ålderdomshemmen har avskaffats. Jag ber att få förutskicka
            att eftersom tiden här i talarstolen är så knappt tillmätt hoppas
            jag på ett personligt sammanträffande med ministern för att jag
            skall kunna få redovisa mina personliga upplevelser för ett par
            veckor sedan. Då stod man faktiskt med tårar i ögonen när de gamla
            skulle i väg från ett ålderdomshem som skulle läggas ned.
          </note>
          <note>
            Det var ju så att statsbidragen till personalen på ålderdomshemmen
            avskaffades. I och med det måste kommunerna lägga om den politiska
            planeringen. Där har vi orsaken till att situationen ser ut som
            den gör i dag. Socialdemokraterna ändrade sig sedan under galgen,
            och det infördes en viss möjlighet 1988.
          </note>
          <note>
            Den typ av välfärd vi ser i dag har en brist på omtanke, och
            det är en brist på välfärd som grundar sig på de felaktiga beslut
            som fattades någon gång i mitten av 1980-talet om att statsbidrag
            inte skulle kunna utgå till personalen. Man borde i stället uppmuntra
            byggandet av ålderdomshem. Detta har ju inte heller nått ut till
            kommunerna. Vi hittar fortfarande socialistiskt motstånd i kommunerna
            mot ålderdomshemmen.
          </note>
          <note>
            Det är klart att ålderdomshemmen skall bli bättre.
          </note>
          <note>
            Det är ingen i den här kammaren, inte något parti, som har talat
            för dåliga ålderdomshem utan man har talat för bra ålderdomshem.
            Det ni gjorde i regeringsställning -- jag minns inte om Bengt
          </note>
          <note>
            Lindqvist var med och det spelar ingen roll, regeringen är ansvarig
            i sin helhet -- var att avskaffa bidragen till personalen.
          </note>
          <note>
            Jag har sett dessa gamla människor med tårar i ögonen. Jag såg
            t.ex. en gammal man, 96 år gammal, som hade bott 26 år på det
            här ålderdomshemmet. Han var blind och döv och kan inte flytta
            till ett servicehotell.
          </note>
          <note type="speaker">
            Anf. 38 Statsrådet BENGT LINDQVIST (s):
          </note>
          <note>
            Herr talman! Jag är först tvungen att med skärpa göra ett tillrättaläggande.
            Det hade inte funnits något statsbidrag till ålderdomshemmen innan
            det infördes 1988. Det är en felaktighet som tyvärr alltför många
            borgerliga debattörer uppger. Det är fel. Det fanns inget statsbidrag
            dessförinnan. Det har däremot funnits förslag från borgerliga
            partier om att införa ett sådant. Anledningen till att vi blev
            överens då var att vi äntligen hade fått ett ekonomiskt utrymme
            för att införa ett statsbidrag som blev neutralt över hela den
            kommunala äldreomsorgen. Detta kunde vi göra utan att behöva försämra
            statsbidragen till de boendeformer som redan hade sådana. Låt
            oss utgå från att ålderdomshemmen tidigare har varit en av flera
            boendeformer som kunnat användas av kommuner, och från 1988 blev
            statsbidraget neutralt och omfattar även dem. För oss är det viktigt
            att alla de här boendeformerna, däribland ålderdomshemmen är en
            sådan, kan användas av kommunerna. Många av de gamla ålderdomshemmen
            har en dålig standard, och det är ett problem. Men det finns ingenting
            som i dag hindrar kommunerna från att bygga ålderdomshem om man
            vill det.
          </note>
          <note>
            Om det fortfarande finns exempel på nedläggningar tror jag att
            det förekommer lika ofta i borgerliga kommuner som i socialdemokratiska.
          </note>
          <note>
            Det har förut varit så, att man byggde om ålderdomshem både med
            borgerlig och med socialdemokratisk majoritet.
          </note>
          <note>
            Herr talman! Anledningen till min självkritik är att vi på ett
            bättre sätt skulle ha förutsett, och när jag säger vi menar jag
            verkligen också de borgerliga partierna, att det behövdes fler
            boendealternativ mellan långvård och att bo kvar i den egna bostaden.
            Där finns en brist inom svensk äldreomsorg. Den har vi nu möjlighet
            att åtgärda med hjälp av den reform som vi nu har genomfört.
          </note>
          <note>
            Hade ni moderater varit intresserade av att bygga ut hade ni
            ställt upp på den här reformen. Det gjorde ni inte.
          </note>
          <note type="speaker">
            Anf. 39 ELISABETH FLEETWOOD (m):
          </note>
          <note>
            Herr talman! Ja, jag blir förvånad och mer än det --
          </note>
          <note>
            förbluffad och vad jag nu kan använda för ord som inte tar för
            lång tid.
          </note>
          <note>
            Har socialdemokraterna inget ansvar för att antalet platser på
            ålderdomshemmen har minskat under
          </note>
          <note>
            80-talet? Det är en rak fråga. Jag kanske kan få svar på den.
          </note>
          <note>
            Jag vill också utnyttja mina återstående sekunder.
          </note>
          <note>
            Vi fick alldeles nyss höra att de borgerliga kommit med förslag
            om statsbidrag. Gjorde vi i så fall inte någonting? Jag fick också
            höra att de borgerliga också hade ett ansvar och att vi inte hade
            gjort någonting för ålderdomshemmen. Var det i så fall inte någon
            som stödde dem? Jag ställer två raka frågor: Finns det inget ansvar
            hos socialdemokraterna? Gjorde inte de borgerliga någonting när
            de föreslog statsbidrag som ni avslog?
          </note>
          <note type="speaker">
            Anf. 40 Statsrådet BENGT LINDQVIST (s):
          </note>
          <note>
            Herr talman! Jag tror inte att det kommer att lyckas att dra
            i gång en ny ålderdomshemsdebatt på alldeles felaktiga premisser.
            Ålderdomshemmen är ingen missgynnad form inom äldreomsorgen.
          </note>
          <note>
            Det fanns många kommuner som tog sig före att förändra boendestandarden
            i äldre ålderdomshem.
          </note>
          <note>
            När jag tittade på vilka kommuner det var, fann jag att var det
            lika många borgerliga som socialdemokratiska. Anledningen var
            att man ville kombinera en god boendestandard med en trygg vård.
            Ålderdomshemmen bör finnas kvar. De bör utnyttjas för vad de är
            i förhållande till övriga boendeformer. Så har vi också skapat
            politiken nu.
          </note>
          <note>
            Det finns i dag inget hinder för en sådan utveckling.
          </note>
          <note type="speaker">
            Anf. 41 ELISABETH FLEETWOOD (m):
          </note>
          <note>
            Herr talman! Egentligen är det här en alldeles för allvarlig
            fråga, som drabbar de svagaste i samhället oerhört hårt, för att
            man skall göra politik av den.
          </note>
          <note>
            Men Bengt Lindqvist står här och blandar bort korten och talar
            om vilken positiv inställning man har. Det är de borgerliga partierna,
            inte minst moderaterna, som har talat för mellanformen ålderdomshem.
            Det sade också Bengt Lindqvist så ärligt ifrån i det här citatet
            som fick mig att väcka frågan. Nu kryper Bengt Lindqvist ifrån
            det här igen och är inte lika självkritisk. Jag tror t.o.m. att
            detta skulle kunna ge fler väljare, men det är jag inte intresserad
            av i dag. Jag är intresserad av de äldre människor den personal
            jag satt och pratade med häromdagen. Nu är sekunderna snart ute
            igen.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1990/91:370 om rätten till kommunal barnomsorg
          </note>
          <note type="speaker">
            Anf. 42 Statsrådet BENGT LINDQVIST (s):
          </note>
          <note>
            Herr talman! Gudrun Schyman har frågat mig om jag tänker vidta
            åtgärder för att riksdagsbeslutet om full behovstäckning inom
            barnomsorgen skall genomföras.
          </note>
          <note>
            Genom riksdagsbeslutet hösten 1985 lades principen fast om att
            förverkliga en rätt för alla barn att få del av barnomsorgen från
            18 månaders ålder till dess de börjar skolan. Under de senaste
            åren har det skett en kraftig utbyggnad av den kommunala barnomsorgen
            med en utbyggnadstakt av 15 000--20 000 platser om året i daghem
            och familjedaghem. I början av år 1990 fick 86 % av samtliga barn
            i åldern 18 månader t.o.m. sex år del av den kommunala barnomsorgen
            i någon form.
          </note>
          <note>
            Såväl barnafödandet som kvinnornas förvärvsarbete har dock ökat
            betydligt mer än de ursprungliga prognoserna förutsåg. År 1990
            föddes
          </note>
          <note>
            125 000 barn, vilket är drygt 25 000 fler än år 1985, då beslutet
            fattades. Detta innebär att det fram till år 1991 fötts 90 000
            fler barn än vad som beräknades.
          </note>
          <note>
            Av barnomsorgsundersökningen 1990 framgår att det i januari månad
            stod 62 600 barn i kö till kommunal barnomsorg. Av dessa var närmare
            hälften under 18 månader.
          </note>
          <note>
            Regeringen har vidtagit en rad åtgärder för att underlätta kommunernas
            möjligheter att uppfylla målet om full behovstäckning. Statsbidraget
            till barnomsorgen höjdes den 1 januari 1990.
          </note>
          <note>
            Möjligheterna att anordna alternativ barnomsorg har vidgats.
            Fr.o.m. den 1 januari 1991 utbetalas statsbidrag också till personalkooperativ.
            Förslag om att statsbidrag skall utbetalas till daghem och fritidshem
            som drivs av svenska kyrkan har lagts fram i årets budgetproposition.
            Vidare har beslut fattats om en utökning av antalet utbildningsplatser
            för barnomsorgspersonal.
          </note>
          <note>
            Regeringen tillsatte våren 1990 en aktionsgrupp för barnomsorg,
            som lade fram sin rapport i augusti samma år. Aktionsgruppen fann
            att cirka tre fjärdedelar av landets kommuner kommer att eller
            är nära att uppnå full behovstäckning år 1991.
          </note>
          <note>
            Aktionsgruppen redovisade olika förslag för att påskynda den
            fortsatta utbyggnaden.
          </note>
          <note>
            Aktionsgruppens rapport remissbehandlas för närvarande.
          </note>
          <note>
            Regeringen följer utvecklingen inom barnomsorgen mycket noga.
          </note>
          <note>
            När riksdagsbeslutet om full behovstäckning inom barnomsorgen
            fattades, sattes gränsen för rätt till barnomsorg vid 18 månaders
            ålder. Denna tidpunkt valdes med tanke på den lagfästa rättighet
            som en förälder har att vara ledig från sin anställning under
            barnets första 18 månader. Det betonades dock att kommunen inte
            befrias från sitt ansvar för omsorgen för barn under 18 månader.
          </note>
          <note>
            Riksdagens beslut om en utbyggnad av föräldraförsäkringen i tre
            etapper till att omfatta 18
          </note>
          <note>
            månader genomfördes i sin första etapp den 1 juli
          </note>
          <note>
            1989. Avsikten är att den fortsatta utbyggnaden av föräldraförsäkringen
            skall genomföras så snart de ekonomiska förutsättningarna har
            förbättrats.
          </note>
          <note type="speaker">
            Anf. 43 GUDRUN SCHYMAN (v):
          </note>
          <note>
            Herr talman! Jag skall be att få tacka statsrådet för svaret,
            som jag, av förklarliga skäl, naturligtvis inte är särskilt belåten
            med. Det andas inte ens en smula oro eller bestörtning över den
            situation jag har redogjort för i min fråga, den situation som
            faktiskt råder bl.a. i Stockholm.
          </note>
          <note>
            I hälften av kommunerna i Stockholmsområdet säger man i dag mycket
            medvetet att man kortar köerna genom att höja åldersgränsen. Kajsa
          </note>
          <note>
            Hörberg, kommunalråd i Lidingö, säger t.ex. att man på det här
            viset betar av kön och att föräldrarna vet att det inte är lönt
            att försöka få plats tidigare. Kommunalrådet i Vallentuna, moderaten
            Elver Nilsson, säger att man inom kommunen inte kan ta ansvar
            för att den socialdemokratiska regeringen sviker sina vallöften,
            utan att man där måste prioritera i fråga om sina resurser, vilka
            inte räcker till alla. Det är här fråga om en mycket medveten
            handling.
          </note>
          <note>
            Själv sitter jag i socialnämnden i Värmdö kommun, och jag var
            med om när en nämnd -- enig förutom vänsterpartiet -- fattade
            beslutet att vi inte skulle ta emot barn under 18 månader. Detta
            skedde trots att man visste att föräldrapenningen inte skulle
            byggas ut.
          </note>
          <note>
            Det blir ett glapp på tre månader, då föräldrar --
          </note>
          <note>
            ensamstående eller inte -- varken har barnomsorg eller föräldrapenning.
            Jag kan inte se annat än att den enda möjligheten då är att söka
            socialbidrag, och jag tycker inte att det är en särskilt hedervärd
            situation. Det är väldigt förnedrande för den som kanske både
            har arbete och vill gå ut och arbeta, och det borde dessutom vara
            förnedrande för en regering som har att förvalta ett riksdagsbeslut
            i vilket det, precis som Bengt Lindqvist säger, visserligen sades
            att det skulle vara fråga om full behovstäckning för barn fr.o.m.
            18 månaders ålder, men i vilket det också betonas att kommunerna
            inte kan befrias från sitt ansvar på det här området.
          </note>
          <note>
            Frågan är: Vad tänker regeringen göra åt de kommuner som alldeles
            uppenbart inte tar sitt ansvar? Regeringen verkar inte ens oroad
            över utvecklingen, och det är enligt min uppfattning väldigt oroande.
          </note>
          <note type="speaker">
            Anf. 44 Statsrådet BENGT LINDQVIST (s):
          </note>
          <note>
            Herr talman! Svaret är att det inte finns något annat vettigt
            att göra än att anstränga sig till det yttersta för att bygga
            bort köerna och att förverkliga de intentioner som fanns uttryckta
            i riksdagsbeslutet från 1985.
          </note>
          <note>
            Låt mig ändå peka på att ingen kommun har rätt att fullständigt
            stänga ute barn under 18 månader, eftersom den sociala förturen
            redan i dag finns som en lagstadgad rätt för barn, och den gäller
            naturligtvis också för barn under 18 månader. De fall där barnen
            har behov av särskilt stöd eller där familjen behöver social förtur
            för barnen måste prövas på det sättet. Om detta behov föreligger,
            måste familjen också få plats inom barnomsorgen för sitt barn.
            Detta bör varenda kommun vara väl medveten om.
          </note>
          <note>
            Allmänt sett är situationen den att vi nu börjar närma oss målet,
            och med ytterligare några kraftiga ansträngningar -- särskilt
            i några kommuner som har större problem än andra -- skall vi kunna
            komma fram till målet. Just i det läget upplevs naturligtvis de
            köer som fortfarande finns kvar som ännu mera utmanande orättvisor,
            eftersom de allra flesta barn nu får plats medan några fortfarande
            står utanför och får vänta för länge.
          </note>
          <note>
            Mitt besked är att kommunerna nu måste anstränga sig till det
            yttersta för att fullfölja riksdagens beslut från 1985.
          </note>
          <note type="speaker">
            Anf. 45 GUDRUN SCHYMAN (v):
          </note>
          <note>
            Herr talman! Jag tror inte att det är fråga om så få kommuner
            som Bengt Lindqvist säger. Om man skulle undersöka vilka kommuner
            som rapporterar att de uppfyller full behovstäckning men att de
            samtidigt har kvar platser för småbarn, tror jag att det skulle
            visa sig att det inte är så många. I många kommuner, som i Lidingö
            och även i Sundbyberg, med socialdemokratiskt styre, säger man
            att man inte kan ta emot barn från tolv månader, eftersom det
            då blir hundra barn till i barnomsorgen, vilket man inte har råd
            med.
          </note>
          <note>
            När kommunerna konsekvent och helt öppet väljer att prioritera
            bland sina utgifter på det sättet att man inte bygger ut barnomsorgen
            så att barn under
          </note>
          <note>
            18 månader kan få plats, då måste det vara något fel i systemet.
            Det måste då vara regeringens ansvar att ingripa.
          </note>
          <note>
            Bengt Lindqvist talade om social förtur, men jag kan tala om
            att i många kommuner har man slutat med det för länge sedan. Man
            kan inte ha en social förtur där det blir så långa förtursköer
            att man måste börja prioritera inom förtursköerna. Det går inte.
            Man ger då socialhjälp, och inte så sällan till svart barnomsorg.
            Det kan knappast vara någon bra lösning, eller hur?
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1990/91:368 om postens prishöjningar på paket
          </note>
          <note>
            Anf. 46 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Lars Sundin har frågat mig om regeringen avser att
            vidta några åtgärder mot bakgrund av de prishöjningar posten nu
            genomfört och som postorderföretagen har reagerat emot.
          </note>
          <note>
            Den prishöjning som postverket genomfört uppgår till i genomsnitt
            ca 11 %. Priserna för postens paket regleras emellertid numera
            i separata avtal mellan posten och enskilda postorderföretag.
            Det innebär att priserna kan variera mellan olika kunder.
          </note>
          <note>
            Enligt vad jag erfarit motsvarar de prisförändringar som posten
            nyligen genomfört den genomsnittliga prisökningen i transportbranschen
            som helhet.
          </note>
          <note>
            Postens satsning på de s.k. gröna paketen innebär samtidigt att
            priserna för privatkunder kan hållas nere.
          </note>
          <note>
            Postorderdistributionen har under en följd av år sammantaget
            varit en förlustaffär för posten.
          </note>
          <note>
            Posten arbetar därför aktivt med att anpassa såväl intäkter som
            kostnader för att öka lönsamheten. På kostnadssidan genomförs
            ett antal åtgärder för att sänka kostnadsnivån, bl.a. genom en
            kraftig minskning av antalet terminaler. Sammantaget skapar dessa
            åtgärder förutsättningar för en rimlig och stabil prisutveckling
            för posterorderföretagen framöver.
          </note>
          <note>
            Jag kommer mot denna bakgrund inte att föreslå regeringen några
            särskilda åtgärder med anledning av Lars Sundins fråga.
          </note>
          <note type="speaker">
            Anf. 47 LARS SUNDIN (fp):
          </note>
          <note>
            Herr talman! Jag ber att få tacka för det snabba svaret på min
            fråga. Jag beklagar naturligtvis att statsrådet inte kommer att
            föreslå regeringen några särskilda åtgärder med anledning av frågan.
            Det måste innebära att man inom regeringen inte är oroad över
            postens prishöjningar, som på nästan alla produkter och nästan
            alla tjänster är klart högre än ökningen av konsumentprisindex.
          </note>
          <note>
            De prishöjningar posten redan har beslutat om för sina varor
            och tjänster och som gäller fr.o.m.
          </note>
          <note>
            årsskiftet kostar de stora postorderföretagen, de tre största
            i Borås, ca 30 milj. kr. extra. Det betyder att risken för varsel
            är överhängande och att antalet permitteringar ökar i en bygd
            som redan har det mycket besvärligt med anledning av tekobranschens
            svårigheter.
          </note>
          <note>
            SPK har ju fått regeringens uppdrag att granska företagens prishöjningar.
            Jag vill då fråga: Är posten ett företag som skulle kunna granskas?
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1990/91:369 om
          </note>
          <note>
            Bergslagspendeln
          </note>
          <note>
            Anf. 48 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Birger Andersson har frågat mig om regeringen avser
            att medverka till att projektet
          </note>
          <note>
            Bergslagspendeln kan fullföljas enligt ursprungliga planer.
          </note>
          <note>
            Riksdagen anvisade i samband med behandlingen av regeringens
            prop. 1987/88:64 om särskilda regionalpolitiska insatser i delar
            av Bergslagen och norra Sveriges inland 20 milj. kr. för investeringar
            i järnvägens infrastruktur. Medlen avsåg upprustning på sträckorna
            Kolbäck--Surahammar och Ludvika--Tillberga. Beträffande ytterligare
            medel till den s.k. Bergslagspendeln angav riksdagen att prövning
            härav får ske inom ramen för anslaget för länstrafikanläggningar.
          </note>
          <note>
            Vid fördelningen av medel till byggande av länstrafikanläggningar
            för åren 1991--2000 har vägverket tilldelat Västmanlands län 162
            milj. kr.
          </note>
          <note>
            Länsstyrelsen i Västmanlands län har inte ansett dessa medel
            vara tillräckliga för att på ett rationellt sätt kunna fullfölja
            utbyggnaden av
          </note>
          <note>
            Bergslagspendeln. Länstrafikanläggningsplanen har därför överlämnats
            till regeringen för fastställelse. Frågan är under beredning inom
            regeringskansliet och kommer att avgöras under våren.
          </note>
          <note type="speaker">
            Anf. 49 BIRGER ANDERSSON (c):
          </note>
          <note>
            Herr talman! Jag ber att få tacka kommunikationsministern för
            svaret, även om jag tycker att det var ganska intetsägande.
          </note>
          <note>
            Som kommunikationsministern väl känner till är upprustningen
            i full gång. Pengarna räcker inte.
          </note>
          <note>
            Regeringen har från början sagt A, och då tycker jag att man
            skall fortsätta med att säga B genom att ge Västmanlands län de
            pengar som behövs.
          </note>
          <note>
            Det står mycket riktigt i svaret att länet har tilldelats 162
            milj. kr. för allt som rör länstrafikanläggningar i länet. Enbart
          </note>
          <note>
            Bergslagsbanans fullföljande kostar 187 milj. kr.
          </note>
          <note>
            Det innebär att vi inte har en enda investeringskrona till andra
            länstrafikanläggningar.
          </note>
          <note>
            Detta är enligt min mening väldigt allvarligt, och jag tror inte
            att något annat län skulle acceptera ett sådant förhållande.
          </note>
          <note>
            Det blir när det gäller järnvägen en mycket kraftig tidsförskjutning
            om vi inte får mer pengar. Jag har ställt frågan om järnvägen
            kommer att kunna fullföljas enligt ursprungliga planer, dvs. att
            det hela skulle kunna fullföljas ganska snabbt. Nu visar det sig
            att om det inte blir ytterligare medel, kommer det att bli en
            mycket kraftig fördröjning.
          </note>
          <note>
            Man kan nämligen inte bygga en järnväg på samma sätt som man
            bygger en väg, en bit i taget, utan man måste fullfölja allt i
            snabb takt för att kunna utnyttja hela sträckan.
          </note>
          <note>
            Jag skulle vilja fråga kommunikationsministern:
          </note>
          <note>
            Hur ser kommunikationsministern på möjligheterna att ge oss nödvändiga
            pengar för en upprustning av Bergslagsbanan?
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1990/91:356 om räntan på statliga ombyggnadslån
          </note>
          <note>
            Anf. 50 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Olle Östrand har frågat mig om regeringen av sysselsättningspolitiska
            skäl ämnar medge att den lägre garanterade räntan beviljas vid
            ombyggnad av bostäder i större omfattning än i dag.
          </note>
          <note>
            Bakgrunden till frågan är att riksdagen vid sitt beslut år 1988
            om ändrade ombyggnadssubventioner bemyndigade regeringen att i
            vissa fall medge en lägre garanterad ränta bl.a.
          </note>
          <note>
            om det motiveras av arbetsmarknadsskäl.
          </note>
          <note>
            Den tillfälliga höjningen av den garanterade räntan vid ombyggnad
            av bostäder ingår bland de åtgärder som har satts in för att dämpa
            överhettningen inom byggområdet. Ombyggnaderna av bostäder har
            också begränsats genom ramar för bostadslån. För att dämpa överhettningen
            har också annat byggande än nyproduktion av bostäder på olika
            sätt hållits tillbaka i hela landet, särskilt i storstadsområdena.
          </note>
          <note>
            Eftersom överhettningen på byggområdet i vissa delar av landet
            nu dämpats, har regeringen beslutat ta bort ombyggnadsramarna
            i hela landet med undantag för Stockholms- och
          </note>
          <note>
            Göteborgsområdena. I dessa områden har regeringen medgivit att
            om annat byggande minskas, kan ombyggnadsarbeten i motsvarande
            mån ökas. Detta gäller upp till en volym av ytterligare 1 miljard
            kronor i ombyggnadsinvesteringar.
          </note>
          <note>
            Frågan om undantag från höjningen av den garanterade räntan prövas
            från fall till fall mot bakgrund av bl.a. arbetsmarknadsläget
            på orten.
          </note>
          <note>
            Regeringen har varit frikostig med dispenser av arbetsmarknadsskäl.
          </note>
          <note type="speaker">
            Anf. 51 OLLE ÖSTRAND (s):
          </note>
          <note>
            Herr talman! Jag ber att få tacka bostadsministern för svaret,
            som jag tycker var mycket klargörande, allra helst vad bostadsministern
            sade om att regeringen nu när sysselsättningen börjar svika är
            villig att vara mycket gentil med dispenser.
          </note>
          <note>
            Läget börjar bli allvarligt inom byggbranschen, och som jag framhöll
            i min fråga var i december 4,7 %
          </note>
          <note>
            av medlemmarna i Byggnads A-kassa arbetslösa.
          </note>
          <note>
            Det är en ökning med 1,6 % på bara en månad.
          </note>
          <note>
            Situationen är som vanligt värst i Norrlandslänen.
          </note>
          <note>
            Gävleborg hade en arbetslöshet på 12,5 %, en ökning med 4,2 %
            bara på en månad. Siffran för
          </note>
          <note>
            Västernorrland var 9 %, dvs. en ökning med 3 %. I
          </note>
          <note>
            Jämtland var arbetslösheten 12,5 %, en ökning med 4,5 %. I Västerbotten
            var arbetslösheten
          </note>
          <note>
            6,9 % och i Norrbotten 11,7 %. Det är naturligtvis mycket allvarligt
            att det har skett en så kraftig stegring bara på en månad.
          </note>
          <note>
            Enligt uppgifter förvärras nu situationen -- inte bara i Norrland,
            utan i hela landet. Jag läste att
          </note>
          <note>
            Byggentreprenörföreningen spår en nergång med
          </note>
          <note>
            5 % under 1991. Andra bedömare har talat om en något mindre minskning,
            men alla är överens om att svackan kommer. Det är därför naturligtvis
            viktigt att ombyggnadsverksamheten kommer i gång. Det ger möjligheter
            till en mycket snabb ökning. I jämförelse med rent nybyggande
            är ombyggnadsverksamheten mycket mer arbetskrävande, och den ger
            därför också en mycket högre grad av sysselsättning i förhållande
            till insatt kapital.
          </note>
          <note>
            Mot denna bakgrund tycker jag att det besked jag har fått av
            bostadsministern har varit mycket klargörande, dvs. att regeringen
            är beredd att av arbetsmarknadspolitiska skäl i stor utsträckning
            medge dispenser där situationen så kräver.
          </note>
          <note>
            Till slut skulle jag vilja fråga bostadsministern:
          </note>
          <note>
            Finns det inom departementet något begrepp om hur många projekt
            som skulle kunna plockas fram i det här läget?
          </note>
          <note>
            Anf. 52 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Vi har på departementet behandlat inkomna ärenden
            rörande ombyggnadsprojekt som kan komma i gång under första kvartalet
            i år, och samtliga projekt där man angivit arbetsmarknadsskäl
            har tillstyrkts. Vi kommer nu fortlöpande att behandla ärendena
            efter hand som de kommer in. Som jag har redovisat i svaret kommer
            vi självfallet, mot bakgrund av arbetsmarknadsläget, att ge dispenser
            i de ärenden där länsarbetsnämnderna har strukit under att ärendet
            är angeläget av sysselsättningsskäl. Vi har gått till väga på
            detta sätt under 1990, och det finns ingen anledning att nu ändra
            på det tillvägagångssättet.
          </note>
          <note>
            Skälet till dessa begränsningar, till att vi tryckte ner bromspedalen
            litet grand, var den kraftiga överhettning som rådde på byggarbetsområdet
            och som ledde till en våldsam prisutveckling. Vi kan nu konstatera
            att de restriktioner som infördes bl.a.
          </note>
          <note>
            när det gäller ombyggnad har haft till följd att prisutvecklingen
            påtagligt har dämpats på byggområdet. Medan vi 1986--1988 på byggsidan
            när det gällde nyproduktion av flerfamiljshus hade en prisstegring
            som var tre gånger snabbare än inflationen, så halverades under
            1989 den ökningstakten så att den blev en och en halv gång snabbare
            än inflationen. När slutredovisningen för
          </note>
          <note>
            1990 nu har kunnat göras finner vi att byggkostnaderna under
            året ökat mindre än vad inflationen uppgått till. Men vi följer
            som sagt utvecklingen med mycket stor uppmärksamhet och är självfallet
            beredda att genomföra de lättnader som är nödvändiga för att klara
            sysselsättningen.
          </note>
          <note type="speaker">
            Anf. 53 OLLE ÖSTRAND (s):
          </note>
          <note>
            Herr talman! Jag håller med bostadsministern om att det var riktigt
            att i slutet av 1988 vidta åtgärder för att dämpa dels överhettningen,
            dels den väldiga kostnadsstegringen på byggmarknaden. Men jag
            är fullständigt övertygad om att det var många byggherrar som
            vid den tidpunkten hade mer eller mindre färdiga ombyggnadsprojekt
            som de då så att säga stoppade i skrivbordslådan.
          </note>
          <note>
            Eftersom de debatter som vi för här i kammaren inte brukar gå
            spårlöst förbi ute i landet är jag övertygad om att det är många
            byggherrar som nu kommer att plocka fram de objekten, arbeta vidare
            med dem och lämna in dispensansökningar. Det gör de naturligtvis
            om de vet att regeringen i fortsättningen kommer att se positivt
            på sådana ansökningar om det är motiverat av arbetsmarknadsläget
            på orten. Jag ber att än en gång få tacka för svaret.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1990/91:361 om Stockholms tingsrätt
          </note>
          <note>
            Anf. 54 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Birgit Henriksson har -- med hänvisning till att
            Stockholms tingsrätt av budgetskäl dragit ned på verksamheten
            -- frågat mig vilka åtgärder jag kommer att vidta för att verksamheten
            i tingsrätten åter skall fungera normalt.
          </note>
          <note>
            Låt mig först säga att jag är väl medveten om att arbetsbördan
            är tung i många domstolar och att handläggningstiderna i en del
            mål och ärenden är oacceptabelt långa. Inom justitiedepartementet
            arbetar vi därför sedan flera år på att effektivisera och modernisera
            verksamheten i domstolarna.
          </note>
          <note>
            Rättegångsförfarandet har reformerats. En delgivningsreform har
            just trätt i kraft.
          </note>
          <note>
            Domstolarna har avlastats en stor del av rättshjälpsfrågorna.
            Den summariska processen kommer snart att flyttas över till kronofogdemyndigheterna.
            En stor parlamentarisk kommitté, domstolsutredningen, ser nu över
            domstolarnas uppgifter, arbetssätt och organisation. Kommittén
            skall lämna sina förslag redan i år.
          </note>
          <note>
            Av Birgit Henrikssons fråga kan man få intrycket att Stockholms
            tingsrätts verksamhet mer eller mindre har avstannat. Så är ingalunda
            fallet.
          </note>
          <note>
            Tingsrätten avgjorde under år 1990 lika många brottmål som den
            fick in, drygt 8 000. På tvistemålssidan avgjordes fler mål än
            som kom in, ungefär 11 400. Antalet oavgjorda mål har alltså inte
            ökat. Jag kan försäkra att både personal och lokaler fortfarande
            utnyttjas fullt ut.
          </note>
          <note>
            Det är riktigt att Stockholms tingsrätt för att klara sin budget
            har minskat antalet brottmålsrotlar från
          </note>
          <note>
            37 till 31 under första halvåret 1991. Bakgrunden är att tingsrätten
            har ett eget budgetansvar och en treårig budgetram. Syftet med
            dessa ramar är att myndigheten får ökad frihet och bättre förutsättningar
            att själv planera och förändra sin verksamhet.
          </note>
          <note>
            Tingsrätten fann att budgeten skulle komma att överskridas, om
            inte vissa åtgärder vidtogs. Man valde då att minska antalet brottmålsrotlar.
          </note>
          <note>
            Härigenom kunde personal omfördelas dit där den bäst behövdes.
            Samtidigt kunde vissa resurser frigöras genom naturlig avgång.
          </note>
          <note>
            Det är varken min eller regeringens uppgift att lägga sig i tingsrättens
            beslut i sådana här frågor.
          </note>
          <note>
            Däremot har regeringen gett statskontoret i uppdrag att se över
            tingsrättens organisation.
          </note>
          <note>
            Statskontoret redovisade uppdraget i december
          </note>
          <note>
            1990 i en rapport som nu är på remiss. I rapporten föreslås --
            i syfte att göra domstolen mer effektiv och flexibel -- bl.a.
            en ändrad indelning av tingsrättens brottmålsavdelningar. Tingsrättens
            beslut beträffande brottmålsrotlarna ligger väl i linje med statskontorets
            förslag.
          </note>
          <note>
            Man kan självfallet alltid diskutera om resurserna är tillräckliga.
            Men alla tycks vara överens om att ökade resurser inte är någon
            förstahandslösning.
          </note>
          <note>
            Domstolarna kan inte skiljas ut från gängse krav på effektivitet
            och sparsamhet. Det arbete vi bedriver inom justitiedepartementet
            är inriktat på att säkra kvaliteten och snabbheten i våra domstolar
            också i en framtid. Det är den rättssökande allmänheten mest betjänt
            av.
          </note>
          <note type="speaker">
            Anf. 55 BIRGIT HENRIKSSON (m):
          </note>
          <note>
            Herr talman! Jag vill tacka justitieminister
          </note>
          <note>
            Freivalds för svaret, som jag dock tycker är otillfredsställande.
            Jag talar inte om det som har varit, om 1990, utan om de nedskärningar
            och indragningar som nu kommer att ske fram till sommaren 1991
            på grund av budgetbristen.
          </note>
          <note>
            Ett av de svåraste problemen i dag är de långa köerna vid tingsrätterna,
            framför allt i storstädernas tingsrätter -- Göteborg har ungefär
            samma problem som Stockholm. Ett annat stort problem som man inte
            får glömma är att vittnen hinner glömma. Man hänvisar allt oftare
            till ibland mycket ofullständiga första utredningar. ''Står det
            så, har jag väl sagt så'', säger man, eller ''Ja, då var det väl
            så, men det är så länge sedan''.
          </note>
          <note>
            Alla som någorlunda regelbundet har suttit ting --
          </note>
          <note>
            jag är själv nämndeman sedan många år -- vet att vittnen ofta
            förtydligar eller ändrar utsagor. Om målet ligger någorlunda rätt
            i tiden kan det också förekomma att rätten vill ställa kompletterande
            frågor och därigenom kan få en annan syn. Jag menar att det är
            ett hot mot rättssäkerheten att inte använda alla till buds stående
            medel för att omfördela resurser, så att ansträngda tingsrätter
            kan beta av de alltför långa köerna.
          </note>
          <note>
            Det är klart att man kan ställa krav på ökad effektivitet --
            det skall man göra. Men den ökade effektiviteten får aldrig vinnas
            på bekostnad av kvaliteten på dömandet eller på bekostnad av allmänhetens
            berättigade krav på att domstolsprövning skall ske inom rimlig
            tid. Då måste man omfördela resurserna.
          </note>
          <note>
            Det är klart att man kan säga att tingsrätterna har eget budgetansvar.
            Men det kan aldrig vara meningen att det faktum att man haft några
            få tunga mål, som man inte hade kunnat räkna med och som tagit
            så mycket resurser i anspråk att man sedan måste dra in på övrigt,
            inte skall medföra en resursomfördelning från justitieministerns
            sida!
          </note>
          <note>
            Anf. 56 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Jag kanske har anledning att tala om för Birgit
            Henriksson hur anslaget till domstolarna fördelas.
          </note>
          <note>
            Det totala anslaget till domstolarna tilldelas domstolsverket.
            Det sker alltså ingen fördelning av anslaget till domstolarna
            i justitiedepartementet.
          </note>
          <note>
            Det är naturligtvis en grannlaga uppgift för domstolsverket att
            fördela de medlen mellan domstolarna. Verket gör ett omfattande
            dimensioneringsarbete, och det är särskilda dimensioneringsunderlag
            som tas fram för de stora domstolarna. Det är en inte oväsentlig
            fråga hur medlen fördelas i de besluten. Jag är övertygad om att
            det finns olika uppfattningar i frågan, om det sker på ett riktigt
            sätt eller inte. Den diskussionen får föras i det sammanhang där
            den hör hemma.
          </note>
          <note type="speaker">
            Anf. 57 BIRGIT HENRIKSSON (m):
          </note>
          <note>
            Herr talman! Man har i Stockholm haft ett par mycket tunga, ovanliga
            mål med stor säkerhetsinsats, som spräckt alla budgetramar. Det
            är mot den bakgrunden som jag har ställt mina frågor. När något
            sådant händer, som inte i förväg kan planeras -- måste man då
            inte kunna vara flexibel och skjuta till medel? Rättskipningen
            är rättsstatens allra viktigaste funktion. Då måste extra resurser
            skjutas till. Det får inte bli på det här viset, anser jag.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1990/91:363 om våldtäktsbrott
          </note>
          <note>
            Anf. 58 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Margó Ingvardsson har frågat mig om jag avser att
            vidta några åtgärder för att en kvinnas uppträdande före en våldtäkt
            inte skall avgöra om brottet bedöms som grovt eller inte.
          </note>
          <note>
            Som Margó Ingvardsson väl vet är frågan om betydelsen av en kvinnas
            uppträdande före ett övergrepp en av de mest centrala i samband
            med den ändring av våldtäktsbestämmelserna som genomfördes år
            1984. Den ägnades också ett betydande utrymme i förarbetena. Jag
            vill särskilt peka på de uttalanden som ett enhälligt justitieutskott
            ställde sig bakom. För egen del anser jag att de uttalanden som
            då gjordes fortfarande framstår som väl övervägda och ägnade att
            läggas till grund för domstolarnas rättstillämpning.
          </note>
          <note>
            Jag vill framhålla att jag, mot bakgrund av ett enskilt fall,
            inte är beredd att dra den slutsatsen att domstolarna i sin praxis
            skulle avvika från de principer som riksdagen ställde sig bakom
            i samband med lagändringarna år 1984. Tvärtom kan sägas att svenska
            domstolar regelmässigt tillerkänner uttalanden i förarbeten stor
            betydelse.
          </note>
          <note>
            Några särskilda åtgärder från min sida är därför inte påkallade.
            Jag kan emellertid försäkra Margó
          </note>
          <note>
            Ingvardsson att vi noga följer utvecklingen av praxis på det
            här området.
          </note>
          <note type="speaker">
            Anf. 59 MARGÓ INGVARDSSON (v):
          </note>
          <note>
            Herr talman! Jag tackar justitieministern för svaret på min fråga.
            Jag tyckte att det kändes angeläget och viktigt att vi än en gång
            slår fast att vi ändrade våldtäktsbestämmelserna 1984 så att kvinnans
            --
          </note>
          <note>
            offrets -- handlingssätt före övergreppet inte längre skulle
            ha någon rättslig betydelse.
          </note>
          <note>
            Bakgrunden till att jag tycker att det är viktigt att vi än en
            gång säger det är den uppmärksammade domen i en domstol -- och
            det var inte vilken domstol som helst, utan det handlade om en
            hovrätt. Där bedömer man fortfarande offrets uppträdande före
            våldtäkten och väger in det i den sammanlagda bedömningen i målet.
          </note>
          <note>
            Den här gången var det extra upprörande, tycker jag, eftersom
            det var ett barn som våldtogs, en fjortonårig flicka. Hovrätten
            skriver i sin dom att denna fjortonåriga flicka hade givit mannen
            ett starkt intryck av att hon var mer erfaren och äldre än 14
            år. Som om inte varje människa visste att vad en fjortonåring
            lägger sig mest vinn om är att verka mer erfaren och äldre än
            14 år! Det är någonting som ingår i det normala beteendet.
          </note>
          <note>
            Denna hovrätt har tydligen inte läst på bestämmelserna och har
            tydligen inte uppmärksammat att vi ändrade dem 1984. Jag undrar
            därför: Är det någonting som vi har missat?
          </note>
          <note>
            Finns det någonting mer som vi politiker kan göra, så att vi
            inte behöver uppleva det här en gång till?
          </note>
          <note>
            Jag tycker att en enda dom av det här slaget är en dom för mycket.
            Finns det något mer vi kan göra?
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1990/91:373 om tidpunkten för förslag om ändrade
            panträttsregler
          </note>
          <note>
            Anf. 60 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Oskar Lindkvist har frågat mig när riksdagen kommer
            att föreläggas förslag om de ändrade panträttsregler m.m. som
            behövs i det nya bostadsfinansieringssystemet.
          </note>
          <note>
            Frågan bereds inom justitiedepartementet, men jag kan ännu inte
            säga om det behövs lagändringar.
          </note>
          <note>
            Skulle sådana behövas kommer förslag att föreläggas riksdagen
            i sådan tid att ändringarna kan träda i kraft samtidigt med det
            nya finansieringssystemet.
          </note>
          <note type="speaker">
            Anf. 61 OSKAR LINDKVIST (s):
          </note>
          <note>
            Herr talman! Jag tackar för svaret på min fråga. Jag hade kanske
            väntat att det skulle föreligga mera avancerade planer på hur
            man skall lösa de här viktiga frågorna i samband med det nya finansieringssystemet
            för bostadsbyggandet.
          </note>
          <note>
            För att ge en liten bakgrund skall jag åskådliggöra problemet
            med ett exempel. Låt oss anta att det i en fastighet finns ett
            bottenlån på 700 000 kr. och ett statligt bostadslån på 150 000
            kr. Bottenlånets säkerhetsläge blir då från 0 till 700 000 kr.,
            och säkerhetsläget för det statliga bostadslånet ligger mellan
            700 000 kr. och 850 000 kr. -- Så fungerar systemet i dag, och
            det fungerar i allt väsentligt bra.
          </note>
          <note>
            Emellertid är det inte möjligt att tillämpa dagens system avseende
            panträtt i fast egendom om det i fastigheten finns ett räntelån.
            Detta lån är ju inte från början bestämt till sin storlek; det
            växer årligen i 18--20 år med ett belopp som för varje år kan
            bestämmas först i efterhand. Antag att säkerheten för räntelånets
            nedre gräns ligger omedelbart efter investeringslånet. Det är
            alltså ett investeringslån som i dagens system i princip motsvaras
            av bottenlån och bostadslån. Utskottet hade vid behandlingen av
            räntelånesystemet i höstas i och för sig synpunkter på var den
            nedre säkerhetsgränsen skulle ligga, men det kan vi nu bortse
            från -- det är inte relevant för det nu aktuella problemet. Alltså:
            Den nedre säkerhetsgränsen för inteckningen är klar, men var ligger
            den övre? Den måste såvitt man förstår flyttas upp så länge räntelånet
            ökar. Det blir inte möjligt att ge inteckningen en övre gräns
            redan från början. Hur löser man detta problem? Det var den frågan
            som jag hade trott att justitieministern skulle ge ett svar på
            i dag.
          </note>
          <note>
            Anf. 62 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Såvitt jag nu kan bedöma -- jag säger det även mot
            bakgrund av det som Oskar Lindkvist här nu beskrivit -- tror jag
            knappast att det är nödvändigt med någon ändring av panträttslagreglerna.
            Men jag kan inte säkert svara på den frågan förrän de undersökningar
            som pågår inom justitiedepartementet och bostadsdepartementet
            är färdiga.
          </note>
          <note type="speaker">
            Anf. 63 OSKAR LINDKVIST (s):
          </note>
          <note>
            Herr talman! Jag är inte ute efter att få veta om det behövs
            någon lagändring eller inte -- jag är ute efter besked. Om justitieministern
            kan ge ett besked till bostadsmarknaden utan lagändring, så desto
            bättre! Det viktigaste är att vi lär oss en sak när det gäller
            bostadsmarknaden, och det är att vi inte skall komma i efterhand
            med de upplysningar och besked som är nödvändiga för att få till
            stånd ett långsiktigt bostadsbyggande och en mer långsiktig finansiering.
            Jag önskar därför att justitieministern, så snart ni har klarat
            ut om det behövs en lagändring eller ej, kommer tillbaka till
            riksdagen och berättar att man på det och det sättet skall kunna
            lösa de problem som har uppstått. Måhända kan justitieministern
            också tala om på vilket sätt det då skall bli möjligt att lösa
            problemen utan någon lagändring.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1990/91:353 om avvisningsbeslut rörande turkbulgarer
          </note>
          <note type="speaker">
            Anf. 64 Statsrådet MAJ-LIS LÖÖW (s):
          </note>
          <note>
            Herr talman! Mot bakgrund av att invandrarverket beslutat att
            skjuta upp avvisningar av asylsökande till länder som är berörda
            av konflikten i Persiska viken har Maria Leissner frågat mig om
            regeringen är beredd att på grund av säkerhetsläget tillfälligt
            skjuta upp avvisningar av bulgarienturkar som planerat att resa
            till Turkiet sedan deras asylansökan avslagits.
          </note>
          <note>
            Huvudregeln är att verkställighet av en avvisning skall ske genom
            att utlänningen frivilligt lämnar landet inom viss tid, normalt
            två veckor från avvisningsbeslutet.
          </note>
          <note>
            Bestämmelserna i utlänningslagen hindrar således inte att en
            utlänning reser till valfritt land som tar emot honom, om verkställigheten
            därigenom inte fördröjs. Om utlänningen inte har lämnat landet
            inom den gällande tidsfristen skall polismyndigheten vid behov
            efter samråd med invandrarverket verkställa beslutet. Om det inte
            finns hinder mot verkställigheten skall utlänningen sändas till
            hemlandet. Det är således polisen och invandrarverket, inte regeringen,
            som fattar dessa beslut.
          </note>
          <note>
            Regeringen har tidigare gjort bedömningen att avvisning kan ske
            till Bulgarien. Ingen ändring har gjorts av denna bedömning.
          </note>
          <note>
            Svaret till Maria Leissner är att regeringen inte kan låta bulgarienturkar
            stanna i Sverige i avvaktan på att Turkiet eventuellt tar emot
            dem.
          </note>
          <note>
            Om den av Maria Leissner föreslagna ordningen skulle gälla är
            det lätt att inse att några avvisningar inte skulle komma att
            genomföras till något land.
          </note>
          <note type="speaker">
            Anf. 65 MARIA LEISSNER (fp):
          </note>
          <note>
            Herr talman! Jag ber att få tacka invandrarministern för svaret,
            även om jag naturligtvis är besviken över det.
          </note>
          <note>
            Problemet med bulgarienturkarna under den nuvarande krisen i
            Gulfen är att många av dem hade tänkt resa till Turkiet som alternativt
            land, vilket man har fullständig möjlighet till både enligt svenska
            regler och enligt internationell lagstiftning på området. Men
            det är inte möjligt så länge som
          </note>
          <note>
            Gulfkrisen pågår -- Turkiet är just nu inte berett att ta emot
            dem.
          </note>
          <note>
            Vi har i svensk politik begreppet skäligt rådrum, som syftar
            till att en asylsökande som har fått nej skall kunna få en chans
            att hitta ett alternativt land, om han inte vill återvända till
            hemlandet. Även inom UNHCR har man, framför allt under
          </note>
          <note>
            Stoltenbergs ledning, många gånger talat om en möjlighet att
            återvända med säkerhet och värdighet. Det betyder samma sak: Man
            skall få tid och möjlighet att innan avvisningen verkställs hitta
            ett alternativt land att återvända till.
          </note>
          <note>
            Också i FNs konvention om migration, som antogs i höstas, finns
            referenser till att -- vare sig det gäller irreguljära eller reguljära
            migranter, som man kallar det -- mottagarlandets myndigheter skall
            ge möjlighet för migranter att resa till ett tredje land.
          </note>
          <note>
            Därför hade det varit en human åtgärd om regeringen -- eller
            som i det här fallet invandrarverket -- hade givit klartecken
            till att avvakta med avvisningen av de turkbulgarer som önskat
            söka sig till Turkiet och som under normala omständigheter skulle
            ha fått stanna där. Det är beklagligt att regeringen har denna
            ganska hårda inställning gentemot turkbulgarerna mot bakgrund
            av de svenska och internationella regler som ger flyktingar möjlighet
            att åka till ett tredje land om de blir avvisade.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1990/91:355 om invandrarverkets ärendehandläggning
          </note>
          <note type="speaker">
            Anf. 66 Statsrådet MAJ-LIS LÖÖW (s):
          </note>
          <note>
            Herr talman! Mot bakgrund av ett program i TV
          </note>
          <note>
            4 den 22 januari har Maria Leissner frågat mig om regeringen
            är beredd att vidta åtgärder för att hjälpa invandrarverket att
            modernisera sin ärendehantering.
          </note>
          <note>
            I TV-programmet framkom att det tar lång tid innan handlingar
            registreras och att man när handlingar flyttas mellan olika avdelningar
            inte alltid vet var de finns.
          </note>
          <note>
            Invandrarverket är en självständig myndighet som naturligtvis
            utan regeringens inblandning utarbetar och ansvarar för sin organisation.
            Invandrarverket leds av en parlamentariskt tillsatt styrelse.
            Verket arbetar fortlöpande med att rationalisera sin ärendehantering
            bl.a. genom datorstöd samt översyn av sin organisation.
          </note>
          <note>
            Verkets arbete med detta samt de resurser regeringen ställt till
            förfogande för bl.a.
          </note>
          <note>
            datorisering framgår av verkets anslagsframställan samt av regeringens
            budgetproposition.
          </note>
          <note>
            Regeringen har tillgodosett verkets anslagsframställan avseende
            fortsatt utveckling av
          </note>
          <note>
            ADB-stöd.
          </note>
          <note type="speaker">
            Anf. 67 MARIA LEISSNER (fp):
          </note>
          <note>
            Herr talman! Jag vill tacka invandrarministern för svaret, även
            om det är utomordentligt kortfattat och inte ger särskilt många
            ledtrådar till vilken framtida hjälp invandrarverket kan vänta
            sig från regeringen.
          </note>
          <note>
            Den situation som har avslöjats bl.a. i TV-
          </note>
          <note>
            programmet Kalla fakta är ganska anmärkningsvärd. Det förekommer
            att handlingar tappas bort, och det inte bara en gång utan uppenbarligen
            ganska regelmässigt. Verkets biträdande generaldirektör, Per-Erik
            Nilsson, bekräftade i programmet att så var fallet. Även advokater
            har berättat om liknande saker. De har varit med om att asylsökandes
            handlingar har försvunnit. Det har också förekommit uppgifter
            om att även andra dokument, t.ex. asylsökandes pass, har försvunnit.
          </note>
          <note>
            Detta är naturligtvis fullständigt oacceptabelt. Man kan fråga
            sig om något annat verk, någon annan myndighet, skulle kunna helt
            tappa bort handlingar på det sätt som sker på invandrarverket.
            Det är svårt att frigöra sig från misstanken att man där tar litet
            lättare på utlänningars rättssäkerhet än vad andra myndigheter
            gör när det gäller svenska medborgare.
          </note>
          <note>
            Det finns också en säkerhetsaspekt. Om man misstänker att polisutredningar
            har förkommit och en asylsökande avvisas trots att utredningen
            kanske fortfarande inte har kommit fram, kan man inte heller frigöra
            sig från misstanken att den kanske befinner sig på något lands
            ambassad i Sverige. När handlingar har förkommit och man inte
            vet var de är uppstår en mycket obehaglig situation för den asylsökande
            som kanske tvingas återvända till hemlandet. Också av detta skäl
            är det oacceptabelt att handlingar kommer bort.
          </note>
          <note>
            Jag vill fråga Maj-Lis Lööw om det inte vore dags att låta någon
            utomstående, antingen riksrevisionsverket eller någon annan utomstående
            organisation, titta på invandrarverkets administration.
          </note>
          <note type="speaker">
            Anf. 68 Statsrådet MAJ-LIS LÖÖW (s):
          </note>
          <note>
            Herr talman! Jag vill instämma med Maria Leissner i att det naturligtvis
            inte är acceptabelt att det förhåller sig så här. Jag hade också
            anledning att notera att invandrarverkets biträdande generaldirektör
            själv gav uttryck för denna uppfattning i TV-programmet. Jag har
            all anledning att anta att invandrarverket tar kritiken mot missförhållandena
            på allvar och att man rättar till dem.
          </note>
          <note>
            Regeringen och invandrarministern kan självfallet inte ge sig
            in i detta. Jag har i mitt frågesvar försökt ge uttryck för min
            uppfattning att detta är något som man på invandrarverket själva
            måste klara av och till yttermera visso begära de anslag man anser
            nödvändiga för att få tillräckliga resurser för en bra hantering.
            Invandrarverket har begärt detta i sin petita och har också från
            regeringen fått de resurser som man på verket ansett att man behöver.
            Jag utgår då ifrån att man på invandrarverket kommer att rätta
            till dessa missförhållanden.
          </note>
          <note type="speaker">
            Anf. 69 MARIA LEISSNER (fp):
          </note>
          <note>
            Herr talman! Jag vill tacka invandrarministern för detta klarläggande.
            Det är mycket viktigt att invandrarverket känner detta stöd från
            regeringen.
          </note>
          <note>
            Om det behövs resurser eller andra insatser för att man på invandrarverket
            skall komma till rätta med dessa problem har man i så fall också
            möjlighet att återkomma till regeringen. Men vore det inte dags
            att låta någon utomstående gå in och se efter om inte invandrarverkets
            administration skulle kunna moderniseras och bli mer effektiv?
            Det är kanhända just en sådan insats som behövs för att problemen
            skall kunna undanröjas i framtiden.
          </note>
          <note type="speaker">
            Anf. 70 Statsrådet MAJ-LIS LÖÖW (s):
          </note>
          <note>
            Herr talman! Invandrarverket leds av en parlamentariskt tillsatt
            styrelse med representanter även för folkpartiet. Jag utgår från
            att också dessa tar nödvändiga initiativ.
          </note>
          <note>
            Överläggningen var härmed avslutad.
          </note>
          <note>
            18 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1990/91:70 och 74 till lagutskottet
          </note>
          <note>
            1990/91:78 till kulturutskottet
          </note>
          <note>
            1990/91:79 till utrikesutskottet
          </note>
          <note>
            1990/91:80 till justitieutskottet
          </note>
          <note>
            1990/91:83 till näringsutskottet
          </note>
          <note>
            1990/91:86 till justitieutskottet
          </note>
          <note>
            Motionerna
          </note>
          <note>
            1990/91:A8--A15 till arbetsmarknadsutskottet
          </note>
          <note>
            1990/91:Jo34--Jo38 till jordbruksutskottet
          </note>
          <note>
            1990/91:Ju19 och Ju20 till justitieutskottet
          </note>
          <note>
            1990/91:Sf20--Sf27 till socialförsäkringsutskottet
          </note>
          <note>
            1990/91:Kr8 och Kr9 till kulturutskottet
          </note>
          <note>
            19 § Bordläggning
          </note>
          <note>
            Anmäldes och bordlades de under den allmänna motionstiden avlämnade
            motionerna enligt förteckning i anslutning till kammarens föredragningslista
            för onsdagen den 6 februari.
          </note>
          <note type="speaker">
            Anf. 71 TREDJE VICE TALMANNEN:
          </note>
          <note>
            Jag får meddela att när motionstiden gick ut hade sammanlagt
            3 102 motioner avlämnats. Ett stort antal delades härefter upp
            på två eller flera motioner med hänsyn till att de innehöll yrkanden
            som hörde till olika utskott. Efter denna uppdelning ökade antalet
            motioner till 3 722.
          </note>
          <note>
            Jämfört med förra året innebär nu nämnda siffror att antalet
            motioner minskat något. Förra året registrerades totalt 3 757
            motioner.
          </note>
          <note>
            20 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 4 februari
          </note>
          <note type="speaker">
            1990/91:141 av Ylva Annerstedt (fp) till utbildningsministern
            om Radio Södertälje:
          </note>
          <note>
            Radio Södertälje har under 14 år sänt egna dagliga sändningar
            och är ett unikt exempel på en väl fungerande lokalradio. Den
            speglar Södertäljes kulturliv och granskar den politiska verksamheten
            i kommunen. Den har också sändningar för den assyrisk/syrianska
            folkgruppen.
          </note>
          <note>
            Trots sin väl täckande verksamhet kostar Radio
          </note>
          <note>
            Södertälje endast knappt 25 % av vad lokalradio annars kostar
            i genomsnitt. Kostnaden är 50 kr. per svensk men Radio Södertälje
            kostar endast 12 kr.
          </note>
          <note>
            per södertäljebo.
          </note>
          <note>
            Trots detta avser Radio Stockholm, till vilken
          </note>
          <note>
            Radio Södertälje är knuten organisatoriskt, att genomföra hela
            sitt sparbeting genom att lägga ner
          </note>
          <note>
            Radio Södertälje. Argumentet sägs vara att
          </note>
          <note>
            Södertälje endast är en av 25 kommuner och därför ej har behov
            av någon annan radiostation än Radio
          </note>
          <note>
            Stockholm.
          </note>
          <note>
            Ett sådant resonemang bottnar uppenbarligen i bristande kunskap
            om Södertäljes speciella förutsättningar som regionalt centrum
            i en stor landsbygd och med eget kulturliv. Södertälje är ej någon
            förort till Stockholm och har därför behov av egen radiobevakning.
          </note>
          <note>
            Att Radio Stockholm som enhet har svårt att klara sina uppgifter
            inom tilldelad ram är uppenbart eftersom tilldelade resurser inte
            står i rimlig proportion till invånarantalet. Med 25 kommuner
            och 1,6 miljoner invånare som bevakningsområde har Radio Stockholm
            endast hälften så stora resurser som övriga lokalradiostationer
            i landet har.
          </note>
          <note>
            Mot denna bakgrund vill jag ställa följande fråga till kulturministern:
          </note>
          <note>
            Vilka åtgärder avser kulturministern vidta för att säkerställa
            Radio Södertäljes möjligheter att fortsätta sina radiosändningar?
          </note>
          <note>
            21 § Anmälan om frågor
          </note>
          <note>
            den 4 februari
          </note>
          <note type="speaker">
            1990/91:374 av Filip Fridolfsson (m) till justitieministern om
            STIM-pengar och gudstjänstmusik:
          </note>
          <note>
            Upphovsrättsutredningen har föreslagit att psalmsång och varje
            spontan lovsång i våra gudstjänster skall avgiftsbeläggas. Alla
            kyrkor och samfund skall vara skyldiga att till STIM anmäla och
            betala för varje skyddat musik- och sånginslag som framförs vid
            miljontals möten och sammankomster.
          </note>
          <note>
            En proposition väntas till hösten. Förslaget har väckt stor oro
            bland kyrkornas folk. Man upplever förslaget som ett ingrepp i
            den andliga verksamhetens egenart.
          </note>
          <note>
            Avser justitieministern mot bakgrund av den oro som förslaget
            om avgiftsbeläggning på gudstjänstmusiken har väckt föreslå lagstiftning
            i enlighet med utredningens förslag?
          </note>
          <note type="speaker">
            1990/91:375 av Pär Granstedt (c) till försvarsministern om svenska
            skyddsmasker:
          </note>
          <note>
            25 000 svensktillverkade skyddsmasker har skickats till Israel.
            Maskerna var avsedda att användas för palestinier i de ockuperade
            områdena på Västbanken och i Gaza, men israeliska experter har
            dömt ut skyddseffekten hos dem. Det är av central betydelse att
            man i Sverige och utomlands kan ha tilltro till det svenska befolkningsskyddet.
          </note>
          <note>
            Jag vill mot denna bakgrund fråga försvarsministern:
          </note>
          <note>
            På vilket sätt avser regeringen att försäkra sig om att svenska
            gasmasker har ett fullgott skydd?
          </note>
          <note type="speaker">
            1990/91:376 av Göthe Knutson (m) till försvarsministern om de
            svenska skyddsmaskerna:
          </note>
          <note>
            Israeliska myndigheter har enligt uppgift underkänt de svenska
            skyddsmasker som sänts till Israel i avsikt att vara till skydd
            för civilbefolkningen på
          </note>
          <note>
            Västbanken.
          </note>
          <note>
            Från Sveriges civilförsvarsförbund har det nu ställts kritiska
            frågor angående våra 6,5 miljoner skyddsmasker och dess användbarhet
            i de krissituationer som kan drabba Sveriges befolkning.
          </note>
          <note>
            Jag vill fråga försvarsminister Roine Carlsson i vilka avseenden
            Israel underkänner de svenska skyddsmaskerna och vad det är i
            den israeliska hotbilden som de svenska skyddsmaskerna inte klarar
            samt varför svenska myndigheter anser att detta inte kan hota
            oss.
          </note>
          <note>
            den 5 februari
          </note>
          <note type="speaker">
            1990/91:377 av Hugo Bergdahl (fp) till försvarsministern om de
            svenska skyddsmaskerna:
          </note>
          <note>
            Skyddsmasker levererade från Sverige till Israel har vid utprovning
            visat sig vara mindre effektiva mot stridsgaser.
          </note>
          <note>
            Vilket skydd ger de skyddsmasker som svensk militär och civilbefolkning
            utrustas med i en krissituation?
          </note>
          <note>
            den 5 februari
          </note>
          <note>
            1990/91:378 av Jan Strömdahl (v) till bostadsministern om försenade
            hyresbetalningar på grund av dröjsmål med handläggning av bostadsbidragsärenden
            m.m.:
          </note>
          <note>
            De för regeringen oväntat stora hyreshöjningarna från 1 februari
            blev oväntat stora även för många hyresgäster. Hanteringen av
            bostadsbidragsansökningarna och höjningen av bostadstilläggen
            har fastnat och till socialbyråerna är köerna månadslånga. Det
            är stor risk för att hyresinbetalningarna försenas och att hyresgästerna
            förr eller senare blir uppsagd till följd av bl.a. betalningsförseningar
            som regeringen ytterst är ansvarig för.
          </note>
          <note>
            Kan bostadsministern utlova att hyresgästerna hålles skadeslösa
            när betalningsförseningarna beror på samhällets beslut, t.ex.
            genom en snabbehandling av hyresrättskommitténs förslag till ändring
            av hyreslagens förverkande regler?
          </note>
          <note>
            22 § Kammaren åtskildes kl. 16.17.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. 2 §
            anf. 13 (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
