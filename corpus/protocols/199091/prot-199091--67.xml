<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--67</head>
          <docDate when="1991-02-20 00:00:00">1991-02-20 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 14 februari.
          </note>
          <note>
            2 § Förlängning av riksmötet
          </note>
          <note type="speaker">
            Anf. 1 TALMANNEN:
          </note>
          <note>
            Talmanskonferensen har den 13 februari uttalat sig för att riksmötet
            skall avslutas den 14 juni.
          </note>
          <note>
            Jag föreslår därför att riksmötet i enlighet med talmanskonferensens
            uttalande förlängs t.o.m.
          </note>
          <note>
            fredagen den 14 juni.
          </note>
          <note>
            Kammaren beslöt att riksmötet fick pågå t.o.m.
          </note>
          <note>
            fredagen den 14 juni 1991.
          </note>
          <note>
            3 § Utrikespolitisk debatt
          </note>
          <note>
            Anf. 2 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Sveriges trygghet som nation, vårt folks frihet
            och vårt oberoende beror i hög grad på vår lojalitet mot världssamfundet,
            på vår trohet mot folkrätten och på ett konsekvent fullföljande
            av neutralitetspolitiken.
          </note>
          <note>
            Förra året vid den här tiden kände vi alla en gränslös glädje
            över att ''misstron viker som dimman en tidig vårmorgon'', som
            Olof Palme förutspådde i den sista intervju han gav.
          </note>
          <note>
            Perestrojka och glasnost i Sovjetunionen hade banat väg för en
            svindlande snabb frigörelseprocess i Central- och Östeuropa. Berlinmuren
            hade rämnat inför trycket av människornas frihetslängtan.
          </note>
          <note>
            I höstas undertecknade alla ESK-stater
          </note>
          <note>
            Parisstadgan för ett nytt Europa som en bekräftelse på att vi,
            de europeiska folken, äntligen efter så många sekler av krig och
            misstro stod inför en ny era, kännetecknad av fred, frihet och
            folkförsoning.
          </note>
          <note>
            I dag kan vi konstatera att horisonten åter har mörknat. I våra
            baltiska grannländer har folkens längtan efter frihet och oberoende
            mötts med brutalt våld. I Central- och Östeuropa hotar arbetslöshetens
            gissel de länder som frigjort sig från kommunistdiktaturens förlamning.
          </note>
          <note>
            I Europas omedelbara närhet rasar ett förödande krig som med
            all sin ohygglighet bedömdes nödvändigt att utkämpa för att befria
            ett våldtaget folk från en hänsynslös angripare, en angripare
            som inte lät sig bevekas av världssamfundets vädjanden.
          </note>
          <note>
            Gulfkriget är en dramatisk påminnelse om att vi européer inte
            kan bygga vår välfärd och frihet i isolering, bakom murar och
            vallgravar. Vi måste alltid ha en global dimension i vår politik
            och med samma kraft stå upp för fred, demokrati och folkrätt också
            utanför Europa. I en värld där djungelns lag och den starkes rätt
            får råda finns ingen trygghet. Fjolårets glädje har förbytts i
            oro.
          </note>
          <note>
            Vårt folk har fått leva i fred i 176 år. Vår, regeringens och
            riksdagens, uppgift är att även i fortsättningen med kraft och
            beslutsamhet föra en utrikespolitik som säkerställer Sveriges
            trygghet.
          </note>
          <note>
            När jag tillträdde som utrikesminister för drygt fem år sedan
            ställde jag upp tre ledord för den svenska utrikespolitiken: säkerhet,
            solidaritet och samförstånd. Det har, herr talman, odiskutabelt
            varit en styrka för Sverige att partierna stått eniga bakom utrikespolitikens
            huvudlinjer.
          </note>
          <note>
            De problem och svårigheter vi nu står inför gör det än angelägnare
            att vi tar mer fasta på det som förenar oss än på det som skiljer
            oss åt. Det gäller våra förpliktelser att bistå våra baltiska
            grannländer, det gäller våra ambitioner att bli fullvärdig medlem
            i EG, det gäller vårt agerande i
          </note>
          <note>
            Gulfkrisen och våra ansträngningar att stärka FN
          </note>
          <note>
            och det gäller -- det får vi aldrig glömma -- vår solidaritet
            med tredje världen.
          </note>
          <note>
            Ur andra världskrigets fasor föddes drömmen om ett nytt Europa,
            där alla folk levde i fred, frihet och demokrati; ett Europa som
            gav alla sina invånare ett hyggligt liv, ett Europa solidariskt
            med omvärlden.
          </note>
          <note>
            Även om dagens problem kan te sig svårbemästrade, kanske i vissa
            fall skrämmande, måste vi se dem i ett längre perspektiv. Vi måste
            ha en vision, en vägledande vision, av det framtida
          </note>
          <note>
            Europa. I den visionen hotas inget folks frihet.
          </note>
          <note>
            Demokrati är den enda godtagbara styrelseformen.
          </note>
          <note>
            En ny säkerhetsordning byggd på gemensam säkerhet har ersatt
            den bräckliga säkerhet som vilade på militärpakternas rustningar
            och hotet om massförstörelse. Europas länder samarbetar med varandra
            i olika organisationer och i olika regioner för att lösa gemensamma
            problem och tillsammans skapa trygghet och välstånd för sina invånare.
          </note>
          <note>
            Solidariskt bistår de ekonomiskt framgångsrika länderna de mindre
            lyckligt lottade i vetskap om att deras egen framtid är beroende
            av att inga nya gränser dras mellan folk och stater i Europa.
          </note>
          <note>
            Solidariskt uppfyller det rika Europa -- hela Europa är rikt
            globalt sett -- sina förpliktelser mot de fattiga länderna. Den
            visionen måste styra svensk
          </note>
          <note>
            Europapolitik under kommande år. Tillsammans med alla Europas
            länder och folk skall vi arbeta för att förverkliga den.
          </note>
          <note>
            Herr talman! De nordiska folken har levt i fred med varandra
            i många generationer. Vi har tillsammans haft framgång i vår strävan
            att bevara avspänningen i vår del av Europa under det kalla kriget.
            Vi har byggt upp ett samarbete som kan tjäna som förebild på andra
            håll i Europa. Vi har under senare år vidgat det politiska samarbetet
            mellan de nordiska länderna. Förändringarna i Europa gör det möjligt
            för oss att gå vidare på den vägen till gagn för oss alla, utan
            att avvika från den säkerhetspolitiska linje varje land valt.
          </note>
          <note>
            Herr talman! Estland, Lettland och Litauen har i demokratisk
            ordning klart uttalat sin vilja till självständighet. Det stöder
            vi helhjärtat, och vi kräver att seriösa förhandlingar utan hot
            och tvång inleds i enlighet med Helsingforsavtalet.
          </note>
          <note>
            Vi har i olika internationella sammanhang, inte minst inom ESK,
            påtalat och kritiserat det våld som användes i Baltikum. Vi fick
            i förrgår ett svar från
          </note>
          <note>
            Sovjetunionen, där man säger att de som är skyldiga till våldsbrotten
            i Baltikum kommer att ställas inför domstol. Det välkomnar vi.
          </note>
          <note>
            Som grannar med månghundraåriga förbindelser med Baltikum har
            vi svenskar särskilda förpliktelser mot de baltiska republikerna.
            Breda lager av vårt folk har engagerat sig i att uppfylla dem
            genom samarbete och stöd av olika slag. I den uppgiften står vi
            enade.
          </note>
          <note>
            Det är i första hand på oss och våra nordiska grannländer det
            ankommer att bistå de baltiska republikerna att komma med i det
            europeiska samarbetet. Det arbetet har den svenska regeringen
            inlett genom praktiskt samarbete, närvaro i de baltiska republikerna
            och stöd för att underlätta deras kontakter med omvärlden.
          </note>
          <note>
            Tillsammans kan vi i Nordeuropa skapa en region med fördjupade
            kontakter, vidgade förbindelser och växande samarbete inom miljövård,
            handel, kultur, kommunikationer och turism. Det som en gång var
            en av Europas mest blomstrande regioner kan bli det igen. Vi borde
            tillsammans bilda ett
          </note>
          <note>
            Östersjöråd med deltagande av företrädare för alla länder och
            folk kring Östersjön för att diskutera och stärka detta samarbete.
          </note>
          <note>
            Herr talman! Det råder stor osäkerhet om utvecklingen i Sovjetunionen.
            Demokratin har gjort viktiga framsteg, men samtidigt ser vi allt
            fler oroande tecken på att demokratiseringen kan komma att avbrytas.
            Inte heller har man funnit några metoder för att ens börja komma
            till rätta med den allt djupare ekonomiska krisen. Unionens fortbestånd
            har trängt fram som den viktigaste frågan. Senast denna vecka
            kom våld till användning i Georgien. Inte bara för alla republiker
            och folk i Sovjetunionen, utan för hela
          </note>
          <note>
            Europa är det nödvändigt att unionsfrågan löses på fredlig väg.
          </note>
          <note>
            Europa sträcker sig från Atlanten till Ural, från
          </note>
          <note>
            Island till Istanbul. Ett Europa som gjorde halt vid
          </note>
          <note>
            Polens östgräns, ett Europa från Brest till Brest, vore ett amputerat
            och osäkert Europa. Därför är det så viktigt att vi bygger ut
            samarbetet med
          </note>
          <note>
            Sovjetunionen och med republikerna och folken där. På så sätt
            kan vi gynna demokratiseringen och närmandet till det övriga Europa.
          </note>
          <note>
            Övergången från en centralstyrd planekonomi till marknadsekonomi
            i Central- och Östeuropa medför väldiga omställningsproblem.
          </note>
          <note>
            Ekonomierna är bräckliga. På många håll är miljöförstörelsen
            katastrofal. Massarbetslöshet hotar, och människorna riskerar
            att gripas av vanmakt och hopplöshet. Historien har lärt oss att
            demokratin då också sätts i fara.
          </note>
          <note>
            I vårt eget intresse, och Europas, måste vi, de ekonomiskt framgångsrika
            västländerna, fortsätta vårt solidariska stöd till folken i Central-
            och
          </note>
          <note>
            Östeuropa, så att den utplånade militära och politiska gränsen
            mellan öst och väst inte ersätts med en ny, ekonomisk gräns.
          </note>
          <note>
            Den europeiska säkerhets- och samarbetskonferensen, ESK, är det
            viktigaste instrumentet för att stärka och befästa säkerheten
            i det nya Europa. Båda de militära supermakterna ingår i ESK.
            Avtalet om konventionell nedrustning i Europa som undertecknades
            vid toppmötet i Paris i november är av historisk betydelse. Det
            måste nu genomföras fullt ut, och vidare förhandlingar om nedrustning
            och förtroendeskapande åtgärder fullföljas.
          </note>
          <note>
            I Parisstadgan har alla ESK-stater bekänt sig till demokrati
            och rättsstatens principer. Med sitt breda program för samarbete
            på olika områden är
          </note>
          <note>
            ESK början till ett konkret förverkligande av visionen om ett
            förenat Europa, ett Europa kännetecknat av gemensam säkerhet,
            demokrati och samarbete.
          </note>
          <note>
            Även Europarådet är av vital betydelse i formandet av det nya
            Europa. De höga krav Europarådet ställer på demokrati och respekt
            för mänskliga rättigheter måste vara normgivande för det framtida
            Europa. Därför spelar Europarådet en sådan central roll för reformstaterna
            i Central- och
          </note>
          <note>
            Östeuropa. Medlemskapet i Europarådet är bekräftelsen på att
            demokratiseringen genomförs. I
          </note>
          <note>
            morgon har vi den stora glädjen att hälsa
          </note>
          <note>
            Tjeckoslovakien välkommet som ny medlem i
          </note>
          <note>
            Europarådet.
          </note>
          <note>
            Fr.o.m. april i år innehar Sverige ordförandeskapet såväl i Europarådets
            parlamentariska församling som i Ministerkommittén. Det ger oss
            goda möjligheter att föra arbetet i Europarådet framåt.
          </note>
          <note>
            ESK och Europarådet är två av de institutioner som bär upp det
            nya Europa. Europeiska gemenskaperna, EG, är den tredje. Mycket
            av det som vi vill se förverkligat i hela Europa har redan blivit
            verklighet i EG. Det är fred, demokrati och ekonomiskt framåtskridande.
            EG fullföljer nu arbetet på den inre marknaden, som skall vara
            genomförd vid årsskiftet 1992-1993. Samtidigt bygger EG ut integrationen
            på sociala och politiska och andra områden.
          </note>
          <note>
            De senaste årens omvälvningar i Europa har lett till att EG kommit
            att engagera sig djupare i det alleuropeiska samarbetet. På många
            områden kan
          </note>
          <note>
            EG bli det nav kring vilket ett vidare europeiskt samarbete kretsar,
            den kärna kring vilken det byggs upp.
          </note>
          <note>
            Det är i det perspektivet, som en del av vår alleuropeiska vision,
            som vi nu bereder oss att ansöka om medlemskap i EG.
          </note>
          <note>
            Det är också den vision som de framsynta politiker hyste som
            efter andra världskriget påbörjade integrationsarbetet -- en vision
            som tyvärr snabbt förflyktigades i det kalla kriget.
          </note>
          <note>
            Herr talman! Neutralitetspolitiken -- stödd på ett starkt och
            allsidigt totalförsvar -- har varit och är fortfarande det främsta
            medlet för att trygga vår fred och säkerhet. Men vad som är förenligt
            med neutralitetspolitiken avgör vi själva. När omvärlden förändras,
            förändras också förutsättningarna för vår fredstida utrikespolitik.
          </note>
          <note>
            För 30 år sedan eller 20 år sedan -- i det kalla krigets, kapprustningens
            och konfrontationens tid -- var ett svenskt medlemskap i EG med
            bibehållen neutralitetspolitik bortom all trovärdighet. I dag
            har förutsättningarna förändrats.
          </note>
          <note>
            Vårt välstånd är beroende av att vi inte diskrimineras när EGs
            inre marknad genomförs.
          </note>
          <note>
            Därför är det nödvändigt att fullfölja EES-
          </note>
          <note>
            förhandlingarna mellan EFTA och EG fram till ett avtal så snabbt
            som möjligt. Det är troligt att förhandlingarna om ett sådant
            avtal kan slutföras före sommaren.
          </note>
          <note>
            Det är genom att fullt ut delta i integrationen som vi bäst kan
            arbeta för demokrati, social välfärd och ekonomiskt framåtskridande
            i Europa. Därigenom gagnar vi också bäst det svenska folkets intressen.
          </note>
          <note>
            Vi har mycket att erbjuda EG. Sverige är ett högt utvecklat industriland.
            Vår vetenskap och teknologi har en hög nivå. Vår sociala välfärdspolitik
            och vår arbetsmarknadspolitik -- att skapa arbetstillfällen i
            stället för att ge arbetslöshetsunderstöd -- vill vi föra vidare
            i EGs fortsatta arbete.
          </note>
          <note>
            Ett medlemskap i EG skulle ge oss ökade möjligheter att påverka
            utvecklingen i Europa --
          </note>
          <note>
            den utveckling som vår egen framtid, vår egen trygghet och vårt
            eget välstånd är beroende av.
          </note>
          <note>
            Tillsammans med andra kan vi stärka det demokratiska inflytandet,
            det sociala ansvaret, jämställdheten mellan kvinnor och män och
            löntagarnas ställning och villkor i ett Europa som blir alltmer
            ekonomiskt integrerat.
          </note>
          <note>
            Det är önskvärt med politiskt samråd under den process som leder
            fram till en svensk EG-ansökan.
          </note>
          <note>
            Regeringen har därför inbjudit de partier som är företrädda i
            utrikesnämnden att delta i ett sådant samråd.
          </note>
          <note>
            Herr talman! Det som har gjort att Europa i dag är en fredlig
            del av världen -- folkförsoning, ekonomiskt samarbete, folkstyre
            och gemensam säkerhet -- kan också ge Mellanöstern fred och välstånd.
            Mitt under brinnande krig ter sig den visionen oändligt avlägsen,
            men vår egen europeiska erfarenhet visar att det inte är omöjligt.
          </note>
          <note>
            Irak måste ovillkorligen dra sig tillbaka från Kuwait och uppfylla
            FNs resolutioner. Detta är icke förhandlingsbart. Men om Irak
            klart och entydigt utfäster sig att göra det, måste den USA-ledda
            koalitionen göra det militärt möjligt för Irak att visa att det
            menar allvar. Återtåget kan endast ske under eldupphör.
          </note>
          <note>
            Vi känner inte detaljerna i det initiativ som den sovjetiske
            presidenten Gorbatjov tagit. Men två personer som tagit del av
            detaljerna, den tyske utrikesministern Genscher och FNs generalsekreterare,
            har betecknat initiativet som positivt och som erbjudande ett
            historiskt tillfälle att undvika ett blodbad. Vi tar från svensk
            sida för givet att FNs säkerhetsråd får tillfälle att ta del av
            alla detaljer i Gorbatjovs förslag, och vi tar också för givet
            att USA inte startar en markoffensiv förrän denna fråga har behandlats
            i säkerhetsrådet.
          </note>
          <note>
            Sedan FN-medlemmen Iraks brutala annektering av FN-medlemmen
            Kuwait upphört, måste världssamfundet ta sitt fulla ansvar för
            att få till stånd en fredsordning för Mellanöstern. Genom sin
            snabba reaktion vid Iraks angrepp på Kuwait förra sommaren har
            FN påtagit sig en aktiv roll i regionen, som FN nu måste fullfölja
            i fredens intresse.
          </note>
          <note>
            Ingen stabil fred kan åstadkommas utan respekt för folkens rätt
            till nationellt självbestämmande eller utan att varje stats legitima
            anspråk på säkerhet erkänns och tryggas. Det gäller Kuwait likaväl
            som
          </note>
          <note>
            Israel, det gäller Libanons folk likaväl som det palestinska
            folket.
          </note>
          <note>
            Palestinafrågans lösning är grundläggande för freden i Mellanöstern.
            Israels snart kvartssekellånga, alltmer brutala ockupation av
          </note>
          <note>
            Västbanken och Gaza måste upphöra. Det palestinska folkets rätt
            till nationellt självbestämmande och en egen, självständig stat
            måste erkännas och förverkligas. Dess självklara rätt att självt
            utse sina företrädare måste erkännas.
          </note>
          <note>
            Samtidigt måste Israels rätt att existera inom säkra och erkända
            gränser erkännas. Det är dags att
          </note>
          <note>
            Israels samtliga grannar följer Egyptens exempel och sluter fred
            med Israel.
          </note>
          <note>
            Utan dessa två element -- en palestinsk stat och fred mellan
            Israel och dess grannar -- är långsiktig fred och säkerhet i Mellanöstern
            en omöjlighet.
          </note>
          <note>
            Men fred och säkerhet i området fordrar också rustningsbegränsning
            och förtroendeskapande åtgärder, förhandlingsmekanismer, massivt
            ekonomiskt stöd och nya ekonomiska samarbetsformer. Den ohämmade
            vapenexporten till området måste upphöra.
          </note>
          <note>
            Allt detta kan inte åstadkommas med en gång. Det kommer att krävas
            en lång och tålmodig förhandlingsprocess. Det viktiga är att den
            kommer i gång omedelbart efter det att Gulfkriget upphört och
            att det sker i FNs regi.
          </note>
          <note>
            Gulfkriget har satt FN på ett avgörande prov.
          </note>
          <note>
            Frågan om FN och säkerhetsrådet skall bestå det provet avgörs
            i hög grad av om FN förmår skapa bestående fred efter det att
            kriget slutat.
          </note>
          <note>
            Stödet till FN har alltid varit en hörnsten i svensk utrikespolitik.
            Varaktig fred och säkerhet kan inte grundas på militär styrka.
            Ingen nation, inte ens de militära supermakterna, kan i kärnvapenåldern
            förlita sig på militär överlägsenhet. Alla länders och folks trygghet
            måste vila på gemensam säkerhet och respekt för folkrätten.
          </note>
          <note>
            Vårt stöd till FN blir ännu viktigare men också mera krävande,
            när FN -- som nu i Gulfkrisen -- blir mer handlingskraftigt och
            aktivt än det kunnat vara tidigare.
          </note>
          <note>
            Vi skall inte förtiga att vi helst hade sett att FNs säkerhetsråd
            hade behållit ett fastare grepp över
          </note>
          <note>
            Gulfkrisen. Men det viktiga är att ta fasta på det positiva --
            på att säkerhetsrådet tagit ansvar för att dess resolutioner åtlyds.
          </note>
          <note>
            FN har börjat fungera så som det ursprungligen var tänkt för
            att upprätthålla internationell fred och säkerhet. Det ankommer
            på alla FNs medlemmar --
          </note>
          <note>
            bland dem Sverige -- att de erfarenheter som ovillkorligen måste
            dras av Gulfkonflikten, utnyttjas för att stärka och förbättra
            FNs möjligheter att uppfylla denna världsorganisationens främsta
            uppgift.
          </note>
          <note>
            Den enighet och den handlingskraft som säkerhetsrådet har visat
            i Gulfkonflikten måste i framtiden också gälla genomförandet av
            andra resolutioner rådet har antagit.
          </note>
          <note>
            Vår trygghet och alla andra folks trygghet är beroende av ett
            starkt FN. En av FNs stora uppgifter inför framtiden är att bygga
            för fred -- att bidra till att angripa de stora problem som på
            lång sikt hotar mänsklighetens överlevnad och utveckling: kärnvapenhotet,
            miljöförstöringen, världsfattigdomen.
          </note>
          <note>
            Det kräver internationell solidaritet, och det kräver vårt solidariska
            ansvarstagande.
          </note>
          <note>
            Säkerhet och trygghet är odelbara i vår värld. Brott mot folkrätten
            och de mänskliga rättigheterna i andra delar av världen är ett
            hot också mot vår säkerhet. Svält, fattigdom och underutveckling
            på andra kontinenter hotar också vår trygghet och välfärd.
          </note>
          <note>
            Därför är internationell solidaritet inte bara en moralisk förpliktelse.
            Det ligger också i vårt eget nationella intresse. Att i ord och
            handling visa internationell solidaritet är att ta ansvar för
            Sverige i världen. Insikten om det måste också i fortsättningen
            bestämma svensk utrikespolitik.
          </note>
          <note>
            Herr talman! Vi befinner oss i ett för vårt folks trygghet och
            välstånd viktigt skede. Vi deltar aktivt i skapandet av det nya
            fredliga, demokratiska, enade Europa. Vi bereder oss att söka
            medlemskap i EG. Vi står inför en period, då en ny världsordning
            kan börja ta form. En ny världsordning med FN i centrum. En ny
            världsordning, där folkrätten och inte djungelns lag råder. En
            ny världsordning, där internationell solidaritet och inte stormakters
            egenintressen styr.
          </note>
          <note>
            Sveriges möjligheter att bidra till denna väldiga uppgift blir
            större, om det råder samförstånd kring vår utrikespolitik. Genom
            samförstånd tar vi ansvar för vårt land och gagnar bäst vårt folks
            trygghet och välstånd.
          </note>
          <note type="speaker">
            Anf. 3 CARL BILDT (m):
          </note>
          <note>
            Herr talman! Jag vill ha ett klarläggande av vad som egentligen
            gäller här. Dessa debatter har alltid, så långt tillbaka som jag
            har kunnat följa dem i protokollet, till 1940-talet, handlat om
            att regeringen har givits möjlighet att avge en utrikespolitisk
            deklaration. Debatten har inletts med denna, och den har delgetts
            oppositionen i förväg. Oppositionens talesmän, vilka de nu har
            varit, har utformat sina anföranden med utgångspunkt i regeringens
            deklaration.
          </note>
          <note>
            Så har det varit, och det har varit bra. Så skall det vara, och
            så trodde jag att det var. Men när man väl kommer hit finner man
            att utrikesministern väljer --
          </note>
          <note>
            eller är beordrad, vad vet jag -- att läsa upp ett helt annat
            allmänt anförande. Det får han gärna göra, men då skall debattordningen
            se helt annorlunda ut.
          </note>
          <note>
            Man kan undra varför vi har fått ett dokument ett dygn i förväg,
            om inte för att kunna utforma våra anföranden med utgångspunkt
            från detta ställs här inför en grundläggande oklarhet. Vad är
            det egentligen som är utrikesdeklarationen just nu?
          </note>
          <note>
            Vilken deklaration om utrikespolitiken är det som regeringen
            avgett? Jag har utformat ett svar och har en del synpunkter på
            formuleringarna i det papper som delgavs mig i går och som är
            delat på bänkarna men icke uppläst för protokollet. Jag har helt
            andra synpunkter på formuleringarna i det anförande som utrikesministern
            just har läst upp. En av mina assistenter har varit vänlig nog
            att hämta ner det från pressläktaren, så att jag har möjlighet
            att titta på formuleringarna. Jag skulle vilja veta vad det är
            vi diskuterar för att kunna veta vilket anförande jag skall hålla.
          </note>
          <note type="speaker">
            Anf. 4 TALMANNEN:
          </note>
          <note>
            Jag vill med anledning av Carl Bildts inledande ord erinra om
            att dagens debatt följer riksdagsordningens bestämmelser. Jag
            har på ett tidigt stadium försökt att få till stånd en överenskommelse
            mellan partierna om en mera koncentrerad uppläggning av debatten
            med bl.a.
          </note>
          <note>
            kortare inledningsanföranden. Då två partier motsatte sig detta
            återstod enligt min uppfattning endast möjligheten att fullt ut
            följa debattreglerna som finns i riksdagsordningen. Detta var
            också ett av de två alternativ som diskuterades med de sex partiföreträdarna
            i talmanskonferensen.
          </note>
          <note>
            Att utrikesministern inleder utrikesdebatten står i överensstämmelse
            med en sedan många år etablerad praxis. Utrikesministern avgör
            på egen hand hur han vill inleda debatten. Någon skyldighet att
            läsa upp en i förväg skriven deklaration föreligger inte. Jag
            har funnit det lämpligt att inför dagens debatt, på utrikesministerns
            önskan, på ledamöternas bänkar dela ut dokumentet om regeringens
            syn på utrikespolitiken. Detta dokument kommer inte att tas in
            i protokollet.
          </note>
          <note type="speaker">
            Anf. 5 CARL BILDT (m):
          </note>
          <note>
            Herr talman! Ja, så är det, men det besvarar inte den grundläggande
            frågan om vilket dokument vi diskuterar i dag. Diskuterar vi det
            dokument som delats ut eller diskuterar vi det anförande som utrikesministern
            har läst upp?
          </note>
          <note>
            (Utrikesministern, inpass: Båda.)
          </note>
          <note>
            Då har talmannen lyckats med prestationen att försätta oss i
            den situationen att vi skall diskutera två helt olika dokument
            samtidigt. Det är inte alldeles lätt.
          </note>
          <note>
            Jag tycker personligen att utrikespolitik är någonting som kräver
            en viss stringens i hanteringen. Det innebär att vi noggrant tittar
            på formuleringar och att vi diskuterar dessa formuleringar. I
            detta fall är det plötsligt olika dokument med olika formuleringar.
            Det föreligger t.ex. olika formuleringar i de bägge dokumenten
            om en palestinsk stat, det föreligger olika formuleringar när
            det gäller villkoren för eldupphör i konflikten i Mellersta Östern
            och det föreligger nyansskillnader i den viktiga frågan om prövningen
            av säkerhetspolitikens förenlighet med ett EG-medlemskap.
          </note>
          <note>
            Jag vill inte nu anklaga utrikesministern för en allmän förflackning
            av den utrikespolitiska hanteringen. Det skall jag göra i de fall
            skäl föreligger för detta, men det är oprecist och oklart vad
            den utrikespolitiska debatten egentligen handlar om. Jag noterar
            talmannens förklaring, och utrikesministern har säkert sin version
            av det inträffade. Jag vill bara konstatera att så här får det
            inte gå till. Så här får det inte gå till med hänsyn till vår
            utrikespolitik och den debattordning som faktiskt gällt. Samma
            debattordning har gällt i decennier, såvitt jag vet, och det finns
            vittnen som kan intyga detta. Det är möjligt att det har varit
            fel på den, men då skall vi i förväg informeras ordentligt om
            vad som gäller.
          </note>
          <note type="speaker">
            Anf. 6 TALMANNEN:
          </note>
          <note>
            Jag vill nu erinra om att utrikesministern har hållit sitt inledningsanförande,
            att det på ledamöternas bänkar utdelade dokumentet inte kommer
            att tas in i protokollet och att Carl Bildt nu har erhållit ordet
            för ett anförande. Varsågod!
          </note>
          <note type="speaker">
            Anf. 7 CARL BILDT (m):
          </note>
          <note>
            Herr talman! Jag tvingas då konstatera att jag hade tänkt att
            säga att den utrikespolitik som återfinns i utrikesdeklarationen
            kan räkna med ett brett stöd.
          </note>
          <note>
            Jag hade tänkt säga detta med utgångspunkt i att jag hade tittat
            på formuleringarna, men i utrikesministerns anförande finns andra
            inslag som gör att jag inte på samma sätt är beredd att komma
            med detta uttalande. Jag tycker att det i regeringsdeklarationen,
            litet i motsats till anförandet, finns formuleringar om synen
            på konflikten i Persiska viken som jag har anledning att ansluta
            mig till. Det är en konflikt som bara kan lösas genom att Irak
            helt och fullt accepterar FNs säkerhetsråds olika resolutioner
            om ett omedelbart och villkorslöst tillbakadragande från Kuwait.
          </note>
          <note>
            Världsamfundet får aldrig acceptera att aggression lönar sig,
            och därför är det av största vikt att samtliga de territoriella,
            politiska och andra krav som Saddam Hussein rest efter invasionen
            den 2
          </note>
          <note>
            augusti entydigt tillbakavisas.
          </note>
          <note>
            I övrigt, herr talman, har jag inte förmågan att snabbt göra
            en granskning av de nyanser som finns i de olika texterna, så
            jag bortser från detta.
          </note>
          <note>
            Herr talman! Jag har under de senaste årens utrikesdebatter stundtals
            haft anledning att kritisera regeringen för en viss kortsiktighet
            och en viss senfärdighet i inställningen till den stora europeiska
            omvandlingen. Men samtidigt har jag haft anledning att konstatera
            att politiken efter många ''om'' och ''men'' dock rört sig i rätt
            riktning.
          </note>
          <note>
            Under de senaste åren har scenväxlingarna i vår
          </note>
          <note>
            Europa-politik varit lika snabba som de har varit dramatiska.
            Det framgår inte minst för den som läser fjolårets utrikesdeklaration.
            Då hade vi en sådan som man kan ta del av i kammarens protokoll.
          </note>
          <note>
            Då ville regeringen inte använda ordet självständighet när utvecklingen
            i Estland, Lettland och Litauen diskuterades. Då målades den sovjetiska
            politiken i de ljusaste färger. Då föreföll
          </note>
          <note>
            Tysklands återförening fortfarande avlägsen. Då var svenskt medlemskap
            i EG alls icke aktuellt.
          </note>
          <note>
            I dagens deklaration -- den som ligger på bänkarna -- ter sig
            mycket annorlunda. Nu är regeringen beredd till ett klart stöd
            till Estlands,
          </note>
          <note>
            Lettlands och Litauens självständighet. Nu nyanseras den tidigare
            bilden av den sovjetiska politiken. Nu är Tysklands återförening
            under borgerlig ledning ett faktum. Nu har regeringen accepterat
            att vi strävar efter ett svenskt medlemskap i EG.
          </note>
          <note>
            På samtliga dessa punkter rör det sig om förändringar som är
            av stor långsiktig betydelse för vårt land och för vår utrikespolitik.
          </note>
          <note>
            Den stora utrikespolitiska omsvängningen under
          </note>
          <note>
            1990 gällde inställningen till svenskt medlemskap i
          </note>
          <note>
            EG. Det gick föga mer än två veckor efter det att utrikesministern
            här i riksdagen den 10 oktober räknat upp fem tunga skäl till
            att ett medlemskap endast kunde komma i fråga i ett längre perspektiv,
            till dess att finansministern mitt i räntekrisen den 26
          </note>
          <note>
            oktober förklarade att nu ville Sverige bli medlem av EG.
          </note>
          <note>
            Det är nog en av de mest spektakulära saltomortaler vi sett i
            hanteringen av svensk utrikespolitik under efterkrigstiden. Det
            är inte förvånande att den föranlett ett och annat frågetecken.
            Till dessa har de olika och ständigt pågående förskjutningarna
            i regeringens position bidragit. I dagens utrikesdeklaration --
            den som är utdelad, samma passus återfinns icke i det av utrikesminister
            upplästa inledningsanförandet --
          </note>
          <note>
            dyker ännu en av dessa förskjutningar som är ägnade att skapa
            oklarhet upp.
          </note>
          <note>
            Det står i deklarationen: ''Efter genomförda medlemskapsförhandlingar
            och en samlad bedömning av de utrikes- och säkerhetspolitiska
            faktorerna kommer det slutgiltiga svenska beslutet om medlemskap
            i EG att fattas.''
          </note>
          <note>
            Detta är -- om det skall tolkas efter ordalydelsen --
          </note>
          <note>
            en orimlighet. Den samlade bedömningen av de utrikes- och säkerhetspolitiska
            faktorerna måste --
          </note>
          <note>
            i den mån den inte redan är gjord -- självfallet göras innan
            Sverige formellt lämnar in sin ansökan om medlemskap. Annars hamnar
            Sverige i en alldeles omöjlig situation. För det första skulle
            tilltron till vår säkerhetspolitik riskera att rubbas om vi ansökte
            om medlemskap i någonting som vi inte var absolut säkra på var
            förenligt med vår säkerhetspolitiska linje. För det andra skulle
            tilltron till vår Europa-politik äventyras om vi förhandlade om
            någonting som vi i slutändan förbehöll oss rätten att i grunden
            ändra mening om.
          </note>
          <note>
            Jag fäste uppmärksamhet vid denna formulering, eftersom jag tyckt
            mig se fragment av denna orimliga tanke även i andra dokument
            den senaste tiden. Därför finns det anledning att, även om detta
            inte återfanns i det anförande som lästes upp, begära ett förtydligande
            av regeringens politik på den här punkten.
          </note>
          <note>
            Enligt min mycket bestämda mening måste den samlade och slutgiltiga
            bedömningen av de utrikesoch säkerhetspolitiska faktorerna göras
            innan den formella ansökan lämnas in. Och denna bedömning får
            självfallet inte vara preliminär eller väderberoende i den meningen
            att den plötsligt kan kastas om vid någon skiftning i det internationella
            klimatet.
          </note>
          <note>
            Den europeiska gemenskap vi söker medlemskap i är en gemenskap
            för all framtid, och vårt beslut att söka detta medlemskap måste
            då också fattas mot bakgrund av allt det som den osäkra framtiden
            kan komma att innebära. Här finns inte utrymme för något hattande
            fram och tillbaka.
          </note>
          <note>
            Av detta mitt resonemang följer att den utrikes- och säkerhetspolitiska
            bedömingen är av största betydelse, och att den inte kan anstå
            eller reduceras till bara några pliktskyldiga formuleringar.
          </note>
          <note>
            Länge ansåg regeringen att ett svenskt medlemskap i EG inte var
            förenligt med den svenska neutralitetspolitiken. Det finns härvidlag
            ett antal formuleringar i det av utrikesministern upplästa anförandet
            som jag skulle ha haft synpunkter på om de hade stått i deklarationen.
            Men jag har inte möjlighet att göra detta, eftersom jag utformat
            mitt anförande med utgångspunkt i deklarationen.
          </note>
          <note>
            Det hävdades då från regeringens sida att Sverige inte kunde
            samordna sin utrikespolitik med en grupp av andra stater på det
            sätt som medlemskap i EG förutsätter. Det var ofta mycket kategoriska
            formuleringar.
          </note>
          <note>
            Jag hade alltid anledning att invända mot dessa formuleringar.
            Jag ansåg inte att de absoluta hindren fanns, och jag ser det
            fortfarande som det kanske största felbeslutet under efterkrigstiden
            i
          </note>
          <note>
            Sverige att vi inte sökte och vann medlemskap i EG
          </note>
          <note>
            i början av 1970-talet.
          </note>
          <note>
            Men under fjolåret svängde regeringens uppfattning om förenligheten
            av neutralitet och
          </note>
          <note>
            EG-medlemskap -- från ståndpunkten att problemet var så gott
            som olösligt till ståndpunkten att problemet knappt ens existerade.
          </note>
          <note>
            Denna omsvängning motiverades med att den politiska situationen
            i Europa genomgått en fundamenal förändring. Det talades om att
            de bägge militärblocken nu vittrade bort, att en ny alleuropeisk
            säkerhetsstruktur tagit form, och att
          </note>
          <note>
            ''med en sådan behöver neutralitetspolitiken inte längre bära
            samma tunga bördor'', som statsministern skrev. Jag tyckte inte
            heller att dessa formuleringar var så lyckade. De var alltför
            påverkade av ögonblickets rubriker och alltför litet förankrade
            i en långsiktig analys av vår faktiska situation i ett förändrat
            Europa.
          </note>
          <note>
            Säkerhetspolitiken får aldrig reduceras till kortsiktig spekulation
            i de internationella konjunkturerna, utan måste alltid kännetecknas
            av en långsiktighet som ger politiken kontinuitet över tiden och
            därmed också kraft i starkt skiftande internationella situationer.
          </note>
          <note>
            Det finns, herr talman, knappast något område av svensk politik
            som omtalats så mycket men diskuterats så litet som just neutralitetspolitiken.
          </note>
          <note>
            Den har använts omväxlande som inrikespolitiskt tillhygge och
            som utrikespolitisk besvärjelse, men den har mera sällan setts
            som den säkerhetspolitik för krig som den i sin hårda kärna alltid
            har varit.
          </note>
          <note>
            Nu står vi i en situation där kombinationen av det sovjetiska
            sönderfallet och vår strävan att komma med i den västeuropeiska
            samverkan gör det nödvändigt att lägga fast vår säkerhetspolitik
            på nytt.
          </note>
          <note>
            Att bara säga att den gamla politiken ligger fast är otillräckligt.
            Att säga att politiken skall överges vore felaktigt. Den måste
            definieras på nytt i en diskussion i vårt eget land och i en dialog
            med de stater vi nu söker en ny samverkan med.
          </note>
          <note>
            Ty när vi även formellt lämnar in vår ansökan om medlemskap i
            EG, inleds den stora politiska dialog med EGs institutioner och
            med EGs medlemsstater som skall avgöra hur vi skall foga in vår
            alliansfria säkerhetspolitik i det vidare politiska sammanhang
            som deras och också vår strävan efter en fast politisk union innebär.
          </note>
          <note>
            De kommer, med all rätt, att ställa frågor, och vi måste -- det
            är vår skyldighet! -- kunna ge övertygande svar.
          </note>
          <note>
            Det som nu pågår inom EG är att man inom ramen för de bägge regeringskonferenserna
            drar upp riktlinjerna för 1990-talets europeiska samarbete.
          </note>
          <note>
            Det handlar dels om den ekonomiska och monetära unionen, dels
            om den politiska unionen.
          </note>
          <note>
            Ser vi dessa förändringar i deras stora sammanhang, så finner
            vi att det handlar om den tredje stora fördjupningen av samverkan
            i
          </note>
          <note>
            Västeuropa efter Romavtalet 1957 och efter
          </note>
          <note>
            Enhetsakten 1987.
          </note>
          <note>
            Det är ett nytt och långt mer ambitiöst EG som
          </note>
          <note>
            Sverige nu vill komma med i. I förlängningen av dagens strävan
            i Västeuropa, strävan efter den politiska och den monetära unionen,
            börjar vi nu skönja konturerna av ett Europas Förenta stater.
          </note>
          <note>
            Vi vet inte exakt vilka resultat regeringskonferenserna kommer
            att uppnå. Men redan nu vet vi självfallet åtskilligt om den färdriktning
            som kommer att läggas fast.
          </note>
          <note>
            Vi kan med betydande säkerhet säga att det förslag som finns
            om att införa bestämmelser i traktaten som omedelbart skulle omvandla
            EG till en militär allians inte kommer att genomföras. Men vi
            kan med lika stor säkerhet säga att EG kommer att få ett mycket
            långt gående utrikespolitiskt samarbete, och att olika säkerhetspolitiska
            frågor gradvis kommer att få en allt starkare ställning genom
            detta samarbete.
          </note>
          <note>
            Detta visste vi redan när vi fattade vårt historiska beslut den
            12 december 1990, men det står ännu klarare i dag.
          </note>
          <note>
            Därmed, herr talman och herr utrikesminister, handlar vårt ställningstagande
            för medlemskap i
          </note>
          <note>
            EG också om ett ställningstagande för en avgörande förändring
            av ramarna och villkoren för svensk utrikespolitik i framtiden.
            Vi går in i en fast europeisk gemenskap också på detta område.
          </note>
          <note>
            Jag tillhör dem som välkomnar detta. Jag är övertygad om att
            det kommer att ge vår utrikespolitik ett nytt och viktigt verksamhetsfält
            i framtiden. Men jag betraktar det som avgörande för att detta
            skall lyckas att vi öppet ser och diskuterar den förändring som
            nu håller på att ske.
          </note>
          <note>
            Det är ju inte bara formerna i den europeiska samverkan vi skall
            ansluta oss till. Det är också den politiska själen i denna samverkan
            som vi skall ta till oss.
          </note>
          <note>
            Vi har tidigare alltid beskrivit vår utrikespolitik som obunden
            -- nästan i meningen att hålla distans till vad andra tycker och
            tänker. Och vi har beskrivit vår säkerhetspolitik som alliansfri
            i formell bemärkelse men dessutom som neutral i en betydligt vidare
            och allmännare bemärkelse.
          </note>
          <note>
            Men nu måste detta förändras. Den utrikespolitiska obundenheten
            ersätts de facto av en västeuropeisk samhörighet, och den allmänna
            etiketten neutralitet kommer, herr talman, att passa allt sämre
            om den skall gälla också i förhållande till stater, tillsammans
            med vilka vi ingår i en ekonomisk, politisk och social union.
          </note>
          <note>
            Jag tillhör som bekant dem som alltid har ansett att vår oberoende
            och alliansfria säkerhetspolitik är betydelsefull för att trygga
            vår egen frihet och vårt eget oberoende i kritiska lägen, men
            också som ett bidrag till stabiliteten i det vidare nordeuropeiska
            och nordatlantiska området -- allt under förutsättning att vi
            har ett starkt försvar.
          </note>
          <note>
            Men samtidigt vet vi ju, när vi ser tillbaka på den
          </note>
          <note>
            170-åriga historien för etiketten neutralitet, att under den
            vida kappan av denna politik har det under denna långa tidsperiod
            rymts orienteringar och åtgärder av vitt skiftande slag.
          </note>
          <note>
            Vår säkerhetspolitik har alltid formats i sitt historiska sammanhang,
            och när detta förändrats har också politiken visat sin förmåga
            till förändring.
          </note>
          <note>
            Det finns de som säger att det är dags att överge alliansfrihet/neutralitet
            i samband med att vi går med i EG. Vi hör sådana röster i debatten
            inom vårt eget land, och vi möter dem nog litet till mans när
            vi rör oss utanför landets gränser. Men då handlar det oftast
            om dem som fallit offer för en missuppfattning om EG eller om
            svensk säkerhetspolitik eller möjligen om bägge dessa saker.
          </note>
          <note>
            Missuppfattningen att svensk alliansfri säkerhetspolitik, med
            dess inriktning på neutralitet i krig, är detsamma som något slags
            allmän neutralism är vanligt förekommande, och den har förvisso
            sin grund i att svensk utrikespolik under åtskilliga decennier
            har framställts och marknadsförts som en utrikes förlängning av
            medelvägens inrikespolitik. Men den allmänna neutralism som har
            funnits där har aldrig haft någonting med kärnan i den säkerhetspolitiska
            alliansfriheten att göra. Och att denna allmänna neutralism nu
            hamnar i en situation där utrymmet för den kommer att begränsas
            högst avsevärt eller t.o.m. försvinna är ingenting som det finns
            anledning att beklaga.
          </note>
          <note>
            Missuppfattningen att EG skulle kunna erbjuda något alternativ
            till den alliansfria säkerhetspolitiken förekommer kanske mera
            utanför Sverige än i Sverige. Men sanningen är, att inte ens de
            längst gående av de visioner om säkerhetspolitisk samverkan inom
            EG som jag har sett skulle kunna ge vår strävan efter frihet och
            oberoende det stöd som den alliansfria säkerhetspolitiken ger.
          </note>
          <note>
            Det ser vi ju därigenom att de stater som är medlemmar såväl
            i EG som i NATO förvisso inte avser att lägga ner NATO under hänvisning
            att EG
          </note>
          <note>
            klarar säkerhetspolitiken. Och så länge de gör bedömningen att
            de behöver en säkerhetsgaranti för att klara de uppgifter som
            EG inte kan och kommer att klara, måste vi göra bedömingen att
            vår alliansfria säkerhetspolitik är den garant för frihet, trygghet
            och oberoende som vi behöver.
          </note>
          <note>
            Vårt val för framtiden blir därmed naturligen att utforma en
            i ett vidare europeiskt sammanhang infogad alliansfri säkerhetspolitik
            med stöd av ett starkt försvar. Detta är vår uppgift, och den
            är viktig, ty trots det politiska systemskifte som vi har sett
            i Centraleuropa och det fortgående söderfallet i det sovjetiska
            imperiet är den eviga fredens Europa ännu inte ett faktum.
          </note>
          <note>
            De centraleuropeiska staterna -- Polen,
          </note>
          <note>
            Tjeckoslovakien och Ungern -- står bara i början av det ekonomiska
            systemskifte från socialism till marknadshushållning som nu måste
            följa systemskiftet från diktatur till demokrati. Den vägen kommer
            att bli lång. Det arv som socialismen har lämnat efter sig i dessa
            länder är bittert och tungt. Att bygga upp Centraleuropa efter
            socialismens decennier kommer att bli en lika krävande uppgift
            som det var att bygga upp
          </note>
          <note>
            Västeuropa efter andra världskriget. Socialismens brott mot dessa
            nationer framstår som allt tydligare ju längre tiden går.
          </note>
          <note>
            Det finns all anledning för oss att känna beundran för den politik
            som de demokratiskt valda regeringarna i dessa länder nu för.
            De har avvisat socialismen -- på den punkten förelåg ingen tvekan
            -- och de har nu också avvisat försöken till något slags tredje
            väg mellan socialism och marknadsekonomi. I samtliga dessa länder
            kan man notera att det är personer och politiska grupperingar
            som vi moderater har samarbetat med som nu fått det demokratiska
            uppdraget att föra sina nationer ut ur de gångna decenniernas
            elände och in i den europeiska gemenskapen.
          </note>
          <note>
            De avgörande insatserna måste göras av dessa länder själva. Deras
            egen politik avgör deras egen framtid. Men vi måste vara beredda
            att hjälpa till, för skulle systemskiftena i Centraleuropa stanna
            på halva vägen, då har vi anledning att befara att dessa nationer
            kommer att falla ner i en ond cirkel av motsättningar, missmod
            och kanske t.o.m. av misär. Det får bara inte inträffa.
          </note>
          <note>
            Mellan EG och dessa stater pågår nu förhandlingar om vad som
            kallas andra generationens associationsavtal, och vi har anledning
            att räkna med att EG kommer att visa stor politisk och ekonomisk
            generositet gentemot den centraleuropeiska omvandlingen. Själva
            kan vi hoppas att som medlemmar i EG en dag kunna välkomna dessa
            stater som nya medlemmar efter det att deras omvandling gjort
            det steget möjligt.
          </note>
          <note>
            Men dessa stater måste också -- och det är en stor uppgift --
            fogas in i den nya europeiska säkerhetsstrukturen. Ingen borde
            ha något intresse av att de förvandlades till en neutral gråzon
            i
          </note>
          <note>
            Europas mitt med de faror för framtiden, den osäkerhet, som detta
            skulle medföra. Och det är värt att notera att de samtliga avvisar
            neutralitet som samlingsbeteckning på den säkerhetspolitik de
            söker. Inför de risker som det fortgående sovjetiska sönderfallet
            innebär har de i stället börjat diskutera att i den ena eller
            andra formen söka anknytning till
          </note>
          <note>
            NATO.
          </note>
          <note>
            Det är intressant, för det anger också gränserna för de förhoppningar
            som kan knytas till de olika alleuropeiska säkerhetsstrukturer
            som nu håller på att växa fram. De bör självfallet göras så robusta
            som möjligt, men vi måste samtidigt inse att det inom överskådlig
            tid kommer att finnas gränser för de påfrestningar som de klarar
            av att hantera.
          </note>
          <note>
            Om politiken ibland förändras mycket snabbt, och det har vi upplevt
            under de senaste åren, så vet vi samtidigt att geografin förändras
            endast ytterligt långsamt. Och trots alla politiska förändringar
            förblir det därför ett faktum att vi lever i omedelbar närhet
            av den stora ryska nationen.
          </note>
          <note>
            Det sovjetiska statssocialistiska systemet håller på att falla
            samman, och Ryssland är på väg in i en ny
          </note>
          <note>
            ''den stora oredans tid''. Därmed är osäkerheten inför framtiden
            större än på mycket länge. Lika säker som det går att vara i förutsägelsen
            att vi står inför en oreda i Ryssland under de närmaste åren,
            lika osäker måste man vara i förutsägelsen om vad som kommer därefter.
            Ty att oredan förr eller senare är övergående, och att någonting
            kommer i dess ställe, är ställt utom tvivel.
          </note>
          <note>
            Det finns två huvudalternativ. Det ena är att utvecklingen går
            i riktning mot ett demokratiserat
          </note>
          <note>
            Ryssland, som gradvis slår följe med Europa i övrigt. Det är
            den utveckling som vi måste hoppas på och som vi har all anledning
            att göra allt som vi över huvud taget kan göra för att ge ett
            stöd. Och då är det stöd vi kan ge till Rysslands demokratiska
            partier, organisationer och grupperingar av stor betydelse. Skall
            morgondagens Ryssland kunna blir en del av vårt Europa, är det
            ur deras led som idéerna och inspirationen måste komma.
          </note>
          <note>
            Men samtidigt som vi hoppas på ett demokratiserat
          </note>
          <note>
            Ryssland kan vi aldrig bortse från risken för att det i stället
            uppstår ett nyauktoritärt, nymilitariserat eller t.o.m. ett nyrevanschistiskt
            Ryssland och att denna utveckling skulle innebära faror för Europa
            i dess helhet.
          </note>
          <note>
            Det är inte svårt att i dagens sovjetiska utveckling se de tecken
            som tyder på att de krafter som skulle bära upp en ny diktatur
            växer sig allt starkare. Den avgående utrikesministern Sjevardnadzes
            varning för en ny diktatur följdes snabbt av de centralt planerade
            kommunistiska kuppförsöken i Litauen och Lettland med de tragiska
            följder de fick.
          </note>
          <note>
            Avgörande delar av perestrojkapolitiken har misslyckats. Den
            ekonomiska och sociala situationen är nu så allvarlig att det
            finns anledning att fråga sig var gränserna för det ryska folkets
            historiskt mycket stora tålamod går. Och ändå står vi bara i början
            av utvecklingen.
          </note>
          <note>
            De militära intressena har flyttat fram sina positioner på ett
            mycket tydligt sätt. De militära ingripandena i Baltikum talar
            sitt tydliga språk.
          </note>
          <note>
            Kritiken mot den tidigare förda utrikespolitiken blir alltmer
            framträdande. Och nu reses dessutom allvarliga frågetecken rörande
            innebörden i de viktiga rustningskontrollsavtal som slutits.
          </note>
          <note>
            Man förefaller nu på sovjetisk sida inte vara beredd att fullt
            ut respektera det s.k. CFE-avtalet och det s.k. 2+4-avtalet om
            Tyskland, kärnan i den europeiska ordningen.
          </note>
          <note>
            I vårt eget omedelbara närområde -- för att inskränka mig till
            det -- har vi sett hur dels den 3:e mekaniserade gardesdivisionen
            vid Klaipeda i
          </note>
          <note>
            Litauen och dels den 77:e mekaniserade divisionen vid Archangelsk
            uppe vid Vita havet, helt och hållet har undantagits från rustningsbegränsningarna
            genom att överföras från armén till -- av alla ställen -- flottan.
            Dessa och andra mycket mera långtgående försök att kringgå CFE-avtalet
            riskerar nu att leda till att avtalet inte godkänns av västmakterna
            och till att rustningskontrollsprocessen i övrigt helt stannar
            av.
          </note>
          <note>
            Då riskerar vi snabbt att stå inför en situation då ett nytt
            kallt krig i Europa faktiskt framstår som en verklig möjlighet.
          </note>
          <note>
            Detta påverkar också situationen i Baltikum. Det var där den
            nya hårda politiken först skulle ge resultat, och det var också
            där den kom att skörda sina första offer.
          </note>
          <note>
            I det långa loppet finns det ingen mellanväg mellan en av Ryssland
            erkänd självständighet för dessa stater och ett nytt ryskt försök
            att med förtryck kväva allt av deras frihet. Den som stiger från
            mörkret mot ljuset nöjer sig faktiskt aldrig med skymning.
          </note>
          <note>
            Sverige har ett starkt intresse av stabilitet i
          </note>
          <note>
            Östersjöområdet. Men den balans mellan olika intressen som är
            en förutsättning för stabilitet kan aldrig åstadkommas om den
            inte utgår från respekten för Estlands, Lettlands och Litauens
            självständighet. Det är när den sovjetiska centralmakten och Ryssland
            är beredda till detta erkännande som det blir möjligt att lösa
            också de problem som har att göra med de sovjetiska säkerhetsintressena
            i området liksom de problem som har att göra med de ryska och
            andra befolkningsgrupperna.
          </note>
          <note>
            Dessa problem finns. Att lösa dem kommer att ställa krav på arrangemang
            utöver dem som vi har vant oss vid i tidigare internationella
            relationer.
          </note>
          <note>
            Kan Sverige i det sammanhanget spela en konstruktiv roll skall
            vi, efter noggranna överväganden, också vara redo att göra det.
          </note>
          <note>
            Herr talman! Min vana trogen har jag velat granska några av formuleringarna
            i regeringens utrikesdeklaration. Det har medfört att jag inte
            har kunnat ta upp vissa av formuleringarna i utrikesministerns
            allmänna inledningsanförande.
          </note>
          <note>
            Jag har också velat ta upp några av de centrala europeiska frågeställningarna.
            För mig är det nämligen uppenbart, att det är här som huvuduppgifterna
            för vår utrikespolitik ligger.
          </note>
          <note>
            Det handlar om Västeuropas enande, om
          </note>
          <note>
            Centraleuropas avsocialisering och om Östeuropas och Rysslands
            stapplande steg mot en europeisering. Allt detta måste lyckas
            tillsammans för att 90-talet skall kunna uppfylla sina löften.
          </note>
          <note>
            Det innebär också en stor förändring för vårt
          </note>
          <note>
            Sverige. Vi lämnar en epok av delvis självvald isolering och
            myten om medelvägen, och vi går över i en annan epok, präglad
            av delaktighet och engagemang i det gemensamma europeiska arbetet.
            Den nya Europavägen kommer att prägla inte bara vår utrikespolitik
            under det decennium som nu inleds, utan också vår samhällsutveckling
            i stort.
          </note>
          <note type="speaker">
            Anf. 8 BENGT WESTERBERG (fp):
          </note>
          <note>
            Herr talman! Strävan efter fred är kanske mänsklighetens minsta
            gemensamma nämnare.
          </note>
          <note>
            Ändå misslyckas vi ständigt. Krigets pris har genom århundradena
            åter och åter betalats.
          </note>
          <note>
            Älskade människor rycks bort, barn blir faderslösa, kvinnor blir
            änkor, föräldrar som fött och fostrat liv får uppleva hur de utsläcks
            i förtid. Smärtans och sorgens entoniga gråt ekar från historiens
            början till dagens Kuwait, USA och Irak.
          </note>
          <note>
            Längtan efter en värld i fred är stark. Skall vi nå den måste
            vi bättre förstå krigets orsaker och fredens förutsättningar.
            Vi måste försöka hitta de strukturer och samhällssystem som gör
            det möjligt att med fredliga medel lösa de konflikter som är oundvikliga
            i mänsklig samlevnad.
          </note>
          <note>
            I det sökandet har professor Bruce Russett vid
          </note>
          <note>
            Yale-universitetet i USA med sin senaste bok,
          </note>
          <note>
            Controlling the Sword, lämnat ett värdefullt bidrag.
          </note>
          <note>
            Det finns, framhåller han, ett par uppenbara inslag i det samtida
            internationella mönstret av krig och fred. ''Det ena är att några
            stater väntar sig, förbereder sig för, och för krig med andra
            stater.
          </note>
          <note>
            Det andra är att vissa stater inte väntar sig, inte förbereder
            sig för, och inte för krig, åtminstone inte mot varandra.''
          </note>
          <note>
            Det första inslaget är tydligt för alla. Det ligger för dagen
            närmast till att exemplifiera med Irak. Det andra inslaget i mönstret
            är mindre uppmärksammat. Men vi kan konstatera att det sedan 45
            år råder fred mellan de industrialiserade och demokratiska stater
            som ingår i den s.k.
          </note>
          <note>
            OECD-kretsen, dvs. Västeuropa, Nordamerika,
          </note>
          <note>
            Japan, Australien och Nya Zeeland. Fram t.o.m.
          </note>
          <note>
            andra världskriget förekom åtskilliga bittra strider mellan dessa
            stater, men de har alltså upphört.
          </note>
          <note>
            Professor Russett prövar olika förklaringsmodeller.
          </note>
          <note>
            Kan det bero på att alla dessa stater är marknadsekonomier? Eller
            beror det på förekomsten av internationella lagar och institutioner?
            Beror det på kulturella likheter? Nej, konstaterar han, ingen
            av dessa förklaringar duger.
          </note>
          <note>
            Han menar i stället att det avgörande är att alla dessa stater
            är demokratier. Demokratier krigar inte med varandra.
          </note>
          <note>
            Russett framhåller att det i det demokratiska styrelseskicket
            finns inbyggt kraftfulla normer mot användningen av våld både
            inom staterna och mellan dem. En av de grundläggande föreställningarna
            bakom den liberala demokratin är just att konflikter kan lösas
            utan våld. Demokrati kan sägas vara ett knippe institutioiner
            och normer för fredlig lösning av konflikter.
          </note>
          <note>
            Medborgarna i en demokrati har lättare att acceptera synpunkter
            och anspråk som förs fram av ledare och folk i en annan demokratisk
            stat än dem som framförs av diktatorer utan folklig förankring.
          </note>
          <note>
            Om också det andra landet är en demokrati, underminerar det människornas
            vilja till krig och deras motstånd mot kompromisser som kan lösa
            uppkomna konflikter.
          </note>
          <note>
            Jag är övertygad om att professor Russett har rätt.
          </note>
          <note>
            Arbetet för demokrati är den främsta fredsrörelsen. Ingen regering
            under folklig kontroll kan välja att rusta för aggression i stället
            för att sörja för folket. Att smida plogbillar till svärd, när
            det inte är för att värja sig mot ett yttre hot, kan bara ske
            i diktaturer.
          </note>
          <note>
            Det fanns en tid när många menade att demokrati kanske passade
            i västvärlden men knappast någon annanstans. Orsaken sades ibland
            vara att det skulle finnas avgörande historiska och kulturella
            skillnader, ibland helt enkelt att demokrati ansågs vara en lyx
            som bara utvecklade industriländer kunde kosta på sig.
          </note>
          <note>
            För kineser och araber passar det nog inte med demokrati, sade
            man. Flertalet afrikanska stater hade helt enkelt inte råd med
            demokrati, och kunde man tänka sig någon form av demokrati så
            var det
          </note>
          <note>
            ''enpartidemokratier'' -- som om något sådant vore möjligt. I
            verkligheten dolde sig naturligtvis bakom dessa ''enpartidemokratier''
            i grunden auktoritära regimer.
          </note>
          <note>
            I dag finns det, herr talman, trots de mörka moln som just nu
            drar fram över världen, grund för en viss optimism. Demokratin
            har stärkt sin ställning i världen under senare år. Det är inte
            bara i
          </note>
          <note>
            Östeuropa som diktaturer har fallit och ersatts av demokratier.
            Demokratin står i dag starkare också i de övriga världsdelarna.
          </note>
          <note>
            Det gäller Latinamerika, där flertalet stater i dag är mer eller
            mindre demokratiska, även om det, såsom framhålls i utrikesdeklarationen,
            återstår djupgående samhällsreformer för att hantera de omfattande
            fattigdoms- och miljöproblemen.
          </note>
          <note>
            Demokratiska tendenser finns också i Afrika.
          </note>
          <note>
            I t.ex. Moçambique har man beslutat att skriva in flerpartisystem
            i författningen, och liknande beslut eller hoppingivande tecken
            finns i en rad andra stater.
          </note>
          <note>
            Utvecklingen i Sydafrika känns, trots alla svårigheter, löftesrik.
            Jag vill gärna instämma i regeringens uttalande i deklarationen,
            att den tidpunkt nu rimligen närmar sig då frågan om
          </note>
          <note>
            Sveriges sanktioner mot Sydafrika måste tas upp till prövning.
          </note>
          <note>
            Man skall, herr talman, naturligtvis inte överdriva
          </note>
          <note>
            Sveriges möjligheter att påverka utvecklingen i världen, men
            man skall heller inte underskatta dem. Till de viktigaste insatser
            vi kan göra hör att understödja en utveckling mot demokrati. Det
            måste genomsyra våra biståndsinsatser i både
          </note>
          <note>
            Östeuropa och u-länder. Det måste vara styrande för vår eventuella
            medverkan, t.ex. inom ramen för
          </note>
          <note>
            Förenta nationerna, till en framtida stabilitet i
          </note>
          <note>
            Mellersta Östern.
          </note>
          <note>
            Svensk utrikespolitik har ibland haft en olycklig tendens att
            knyta Sverige till diktaturer och auktoritära socialister i u-länder,
            sådana som
          </note>
          <note>
            Nyerere i Tanzania, Castro på Cuba, MPLA-
          </note>
          <note>
            regimen i Angola och Arafat i PLO.
          </note>
          <note>
            Det är viktigt att vi i framtiden i våra kontakter med u-länder
            gör klart att vi anser att demokratin -- med yttrandefrihet, flerpartisystem
            och organisationsfrihet -- är det enda styrelseskick som kan ge
            såväl frihet för folken och fred mellan länderna som ekonomisk
            utveckling.
          </note>
          <note>
            Det är inte översitteri eller ''nykolonialism'' att sprida de
            erfarenheter vi själva har vunnit i kampen för folkligt inflytande
            och ekonomiskt välstånd.
          </note>
          <note>
            Tvärtom vore det ett förakt för människor i uländerna om vi hävdade
            att de inte är tillräckligt mogna för att slippa övergrepp och
            tortyr, att välja sina egna ledare eller att ha en ekonomi som
            styrs av människors efterfrågan.
          </note>
          <note>
            Vi måste -- som Göran Rosenberg skriver i det senaste numret
            av tidskriften Moderna tider -- ''ha modet och viljan att stå
            upp för vår egen kultur, vår egen moral och våra politiska principer''.
          </note>
          <note>
            Under senare år har demokratimålet fått en ökad tyngd i svensk
            biståndspolitik. Det är bra. Den lovande utvecklingen i många
            u-länder ökar också möjligheterna att med biståndet bidra till
            demokratisering. Bl.a. därför är vi från folkpartiet liberalernas
            sida utomordentligt kritiska mot att regeringen nu föreslår en
            minskning av biståndet.
          </note>
          <note>
            Det är djupt beklagligt att solidariteten sitter så trångt i
            socialdemokratins Sverige.
          </note>
          <note>
            Av samma skäl som demokratimålet måste betonas starkare i biståndet
            måste vi vara öppna för att ompröva biståndet när det blir bakslag
            för demokratisträvandena eller när framstegen uteblir.
          </note>
          <note>
            Regeringen säger sig ibland dela den uppfattningen, men ännu
            oftare framhåller biståndsministern att biståndet inte skall användas
            som påtryckningsmedel. I motsats till henne tycker vi att det
            är självklart att det skall kunna användas just så.
          </note>
          <note>
            Ett sätt att uppmuntra en demokratisk utveckling är att, främst
            efter tyskt mönster, kanalisera ett ökat bistånd genom organ knutna
            till svenska demokratiska partier och organisationer, t.ex.
          </note>
          <note>
            Liberalt Utvecklingscentrum -- vårt biståndsorgan -- eller Arbetarrörelsens
          </note>
          <note>
            Internationella Centrum. Genom att olika organisationer får möjlighet
            att stödja olika projekt kan vi främja den mångfald som är en
            förutsättning för demokrati. Jag hoppas att utrikesministern vill
            medverka till en sådan utveckling.
          </note>
          <note>
            Herr talman! När efter andra världskriget diskussionerna om ett
            fördjupat samarbete i
          </note>
          <note>
            Europa kom i gång på allvar, var det viktigaste syftet att förhindra
            ännu ett krig i vår världsdel. Det fanns en stark önskan att skapa
            sådana institutioner för samarbete mellan i första hand de gamla
            arvfienderna Frankrike och Tyskland att ett krig mellan dem blev
            omöjligt. Ur denna grundläggande önskan föddes först Kol- och
            stålunionen och sedan EEC.
          </note>
          <note>
            Det västeuropeiska samarbetets största framgång så här långt
            är naturligtvis att det har medverkat till att säkra freden i
            Västeuropa. En viktig utgångspunkt för ett demokratiskt styrelseskick
            är att det politiska spelet inte är ett nollsummespel.
          </note>
          <note>
            Genom att samverka och lösa konflikter med fredliga medel kan
            vi tillsammans bli rikare. Att detta gäller också de internationella
            relationerna har blivit alltmer uppenbart för efterkrigstidens
            västeuropéer.
          </note>
          <note>
            Samarbetet inom den Europeiska Gemenskapen står nu inför en fördjupning
            och breddning.
          </note>
          <note>
            Visserligen har kriget i Mellersta Östern och den ekonomiska
            recessionen kastat sina skuggor också över EG, men det finns ingen
            anledning tro att den utveckling som vi har sett under senare
            år skulle stanna upp. Det är vår övertygelse att såväl den monetära
            som den politiska unionen i sinom tid kommer att förverkligas.
          </note>
          <note>
            Det beslut som med bred majoritet fattades i riksdagen den 12
            december i fjol om att Sverige skall eftersträva medlemskap i
            EG var mycket glädjande. Det är angeläget att en medlemsansökan
            inges så snart som möjligt och att förberedelserna för den kommer
            i gång omedelbart.
          </note>
          <note>
            Om demokrati och samarbete förklarar den fredliga utvecklingen
            i väst, är det andra omständigheter som efter 1945 har förhindrat
            krig mellan öst och väst, nämligen den ömsesidiga avskräckning
            -- eller terrorbalans -- som har skett genom utbyggnad av omfattande
            vapensystem. Det går inte att förneka att också den har bidragit
            till den långa perioden av fred i Europa.
          </note>
          <note>
            Men priset har varit högt. Kapprustningen har frestat på, särskilt
            i Sovjetunionen. Jämfört med
          </note>
          <note>
            USA har Sovjetunionen avsatt en dubbelt så stor andel av en hälften
            så stor nationalinkomst till militära ändamål. Det har bidragit
            till utarmningen av den sovjetiska ekonomin och de sovjetiska
            medborgarnas lidande.
          </note>
          <note>
            Risken för att motsättningarna mellan öst och väst skulle utvecklas
            till öppen strid har dessutom hela tiden funnits. Därför är utvecklingen
            i
          </note>
          <note>
            Centraleuropa ett stort steg framåt mot en säkrare fred.
          </note>
          <note>
            Vad gäller Sovjetunionen råder det, som framhålls i utrikesdeklarationen,
            stor osäkerhet om den politiska färdriktningen i Sovjetunionen.
          </note>
          <note>
            Dödsskjutningarna i Vilnius och Riga i mitten av januari är en
            tragedi. Den sovjetiska statsledningen måste hållas ansvarig för
            dessa händelser.
          </note>
          <note>
            Som den estniske författaren Jaan Kaplinski har formulerat det:
            'Gorbatjovs' liberala och fredliga image ligger krossad vid sidan
            av kropparna av de unga män som dödades av skjutglada fallskärmsjägare
            och som kördes över av det välkända verktyget för sovjetiskt utrikes-
            och inrikespolitik: pansarvagnen.''
          </note>
          <note>
            President Gorbatjov har uppenbarligen inte kunnat motstå de reaktionära
            krafterna i Sovjetunionen.
          </note>
          <note>
            Om det är av tvång eller av egen övertygelse som han har gjort
            sig av med sina liberala rådgivare och ersatt dem med gamla kommunister
            vet vi inte. Vi kan bara se vad som faktiskt sker.
          </note>
          <note>
            Allt pekar nu på att vi åter får en mer auktoritär regim i Sovjetunionen.
            En verklig demokratisering kan aldrig ske förrän kommunistpartiet
            och den gamla nomenklaturan har förlorat sin maktställning och
            Sovjetunionen fått en ledning med folklig förankring.
          </note>
          <note>
            Men det finns också, herr talman, grund för en behärskad optimism.
            Så t.ex. har utvecklingen efter skotten i Vilnius visat att de
            demokratiska krafterna lever även i Sovjetunionen. I en rad städer,
            bl.a. Moskva, Leningrad och Sverdlovsk, har hundratusentals människor
            tågat på gatorna till stöd för Baltikum. Det gör att det, trots
            allt, inte känns alldeles hopplöst!
          </note>
          <note>
            För oss i Sverige är det viktigt att hålla i gång dialogen med
            dessa demokratiska krafter, inte minst i Baltikum och den ryska
            rådsrepubliken. Jag vill gärna ge ett erkännande till både regeringen
            och riksdagens talman för att de både har tagit egna initiativ
            och snabbt effektuerat uppslag till solidaritetsåtgärder som har
            kommit från oss och andra.
          </note>
          <note>
            På en punkt, herr talman, är jag kritisk och det gäller behandlingen
            av de baltiska asylsökande pojkarna, de som har flytt från de
            baltiska staterna för att slippa göra värnplikt i Röda Armén,
            dvs. det de uppfattar som ockupationsarmén i deras hemländer.
            För dessa unga män har, såvitt jag förstår, utvisningsbeslut i
            princip fattats, men de har fått tillfälliga uppehållstillstånd
            i avvaktan på att något positivt skall hända i Baltikum.
          </note>
          <note>
            Den behandlingen är enligt min mening omänsklig.
          </note>
          <note>
            De unga balterna måste beviljas asyl i Sverige och få möjlighet
            att bygga upp ett nytt liv här. Om de en dag ändå skulle vilja
            återvända till Baltikum har de naturligtvis full frihet att göra
            det. Men de skall inte behöva leva med den osäkerhet som de nu
            gör på grund av regeringens snåla flyktingpolitik.
          </note>
          <note>
            Herr talman! Det har under det senaste året vuxit fram en betydande
            enighet i Sverige om vår
          </note>
          <note>
            Europapolitik, både vad gäller EG och Östeuropa.
          </note>
          <note>
            Det är glädjande om än något överraskande efter de uttalanden
            som bl.a. statsministern och utrikesministern gjorde i slutet
            av 1989.
          </note>
          <note>
            Då hade utrikesministern knappt ord för sina fördömande uttalanden
            om våra krav på stöd till
          </note>
          <note>
            Baltikums självständighetssträvanden. Enligt Sten
          </note>
          <note>
            Andersson var jag inte bara okunnig, jag hade dessutom dåliga
            rådgivare. I dag står utrikesministern på samma lastbilsflak som
            mina dåliga rådgivare och uttalar sitt stöd för Baltikums frihet!
          </note>
          <note>
            Statsministern kritiserade mig i oförsonliga ordalag när jag
            uttalade att Sverige borde bli medlem i EG.
          </note>
          <note>
            I dag talar samma statsminister entusiastiskt om svenskt medlemskap
            och de stora uppgifter som väntar oss i EG!
          </note>
          <note>
            En poäng i professor Russetts bok om fredens förutsättningar
            är att en demokratisk regering också i utrikespolitiken måste
            ta hänsyn till vad väljarna tycker. Socialdemokraternas omsvängning
            när det gäller Baltikum och EG under det senaste året är en god
            illustration till den tesen!
          </note>
          <note>
            Herr talman! I augusti i fjol utbröt det ånyo krig i
          </note>
          <note>
            Mellanöstern. Hela området har under mycket lång tid varit en
            oroshärd. Det har oavbrutet pågått en maktkamp mellan olika politiska
            och religiösa intressen. Krig och statskupper har avlöst varandra.
            Konflikterna är både många och svåra.
          </note>
          <note>
            Mer direkt har vi i Sverige känt av dem bl.a. genom oljekriserna
            på 1970-talet och den stora mängden flyktingar från Mellanöstern.
          </note>
          <note>
            Det har i Sverige förts en diskussion, bl.a. i anslutning till
            Ingvar Carlssons brev till Saddam
          </note>
          <note>
            Hussein i höstas, om vilket problem som är det grundläggande
            i området. Den svenska regeringens bedömning, som den delar med
            bl.a. Saddam
          </note>
          <note>
            Hussein, är att det är Pelestinakonflikten.
          </note>
          <note>
            I det perspektiv vi nu måste anlägga på
          </note>
          <note>
            Mellanöstern, dvs. när vi söker orsakerna till det nu pågående
            kriget, är detta helt enkelt inte sant. Det har ingenting med
            Palestinaproblemet att göra. Det är en orimlig tanke att Irak
            för att komma åt Israel skulle ockupera Kuwait, som under Iraks
            krig mot
          </note>
          <note>
            Iran stödde Irak och som ekonomiskt också har stött PLO och andra
            palestinska grupper.
          </note>
          <note>
            Den koppling som Saddam Hussein i höstas gjorde till Palestinakonflikten,
            och som återkom i revolutionsrådets s.k. fredsutspel i förra veckan,
            är en ren efterhandskonstruktion som bara syftar till att vinna
            sympatier från andra arabländer.
          </note>
          <note>
            Men även när Kuwait en dag har befriats är det tveksamt att peka
            ut Palestinaproblemet som mer grundläggande än andra problem i
            området. Jag är medveten om att det är officiell svensk politik
            att göra det, men rimligheten i det måste ändå ifrågasättas.
          </note>
          <note>
            Det kurdiska problemet, striderna mellan kristna, muslimer och
            druser i Libanon och inbördeskriget i
          </note>
          <note>
            Sudan är andra besvärliga problem men utan någon koppling alls
            till Palestinafrågan. Än viktigare är den maktkamp som under hela
            efterkrigstiden --
          </note>
          <note>
            och med rötter ännu längre tillbaka i historien -- har pågått
            mellan Saudiarabien, Irak, Iran, Syrien och
          </note>
          <note>
            Egypten.
          </note>
          <note>
            Om man skall tala om något problem som mer grundläggande än andra
            vill jag hävda att det också i Mellanöstern område är bristen
            på demokrati.
          </note>
          <note>
            Israel är den enda demokratiska staten i regionen, omgiven av
            diktaturer och auktoritära regimer.
          </note>
          <note>
            För områdets envåldshärskare har hela tiden användning av våld
            för att uppnå och upprätthålla maktställningen inom det egna landet,
            och för att vinna ökad makt i förhållande till grannstaterna,
            varit naturlig. Saddam Husseins skräckregim är vidrig. Vetskapen
            om att han inte är ensam tyrann i Mellanöstern är skrämmande.
          </note>
          <note>
            Jag fruktar att alla försök att uppnå en stabil fred i området,
            som bygger på överenskommelser mellan dagens auktoritära regimer,
            kommer att misslyckas. Om det skall bli möjligt att uppnå någon
            långsiktig stabilitet är det av avgörande betydelse att en demokratiseringsprocess
            kommer i gång. Människorna i arabvärlden måste äntligen få känna
            respekt för sitt människovärde och få möjlighet att själva välja
            sina ledare. Önskemål och krav med den inriktningen har redan
            framförts, bl.a. från irakier i exil.
          </note>
          <note>
            Problemet är, som den arabiska författaren Tahar
          </note>
          <note>
            Ben Jelloun för en tid sedan skrev i Aftonbladet:
          </note>
          <note>
            ''Demokratin är en kultur, en daglig läroprocess.
          </note>
          <note>
            Den är inte given. Den är något man förvärvar.
          </note>
          <note>
            Ingen har låtit de arabiska folken förvärva en politisk kultur
            och få tillgång till en demokratisk tradition''. Tiden borde vara
            mogen för det nu!
          </note>
          <note>
            Herr talman! Den respekt jag efterlyser måste naturligtvis också
            tillkomma palestinierna. Det är svårt att se någon annan lösning
            på deras problem än att också de får möjligheter att leva i en
            egen stat.
          </note>
          <note>
            Iraks ockupation av Kuwait tycks paradoxalt nog ha fört Palestinafrågan
            längre från en lösning. PLO
          </note>
          <note>
            har klart tagit ställning för Irak och bl.a. försvarat dess attacker
            på det icke krigförande Israel. Detta har fått t.o.m. Sten Andersson
            att något sväva på målet beträffande PLO, men inte mer än att
            PLO i utrikesdeklarationen betraktas som en självklar part i en
            internationell konferens om Mellanöstern.
          </note>
          <note>
            Det är svårt att förstå den syn som länge har varit förhärskande
            i Sverige på PLO som den enda representanten för palestinierna.
          </note>
          <note>
            PLO bildades inte för att företräda palestinierna, inte för att
            förhandla med Israel, inte för att hjälpa
          </note>
          <note>
            Palestinaflyktingar tillbaka, inte för att uppnå en palestinsk
            stat vid sidan av och i fred med Israel.
          </note>
          <note>
            Om dessa mål hade varit PLOs skulle man förmodligen i dag ha
            uppnått de flesta av dem. Det är palestinierna som fått betala
            priset för PLOs oförsonlighet.
          </note>
          <note>
            PLO bildades för att förgöra den judiska staten, för att på ruinerna
            av Israel bygga en palestinsk stat.
          </note>
          <note>
            Och eftersom detta mål har varit -- och är -- det enda och övergripande
            har man inte vikit för att ta till terrorism. PLO har givit Saddam
            Hussein ett oreserverat stöd och har aldrig kritiserat den irakiske
            diktatorns terror.
          </note>
          <note>
            Är det någon som tror att den palestinska stat PLO
          </note>
          <note>
            vill upprätta kommer att vara en demokrati?
          </note>
          <note>
            Herr talman! Visst kan vi vara kritiska mot delar av
          </note>
          <note>
            Israels politik. Och inga är mer kritiska än israelerna själva.
          </note>
          <note>
            Sedan 1967 ockuperar Israel västra Jordanstranden och Golanhöjderna.
            Israel hade ingen vilja att ockupera territorium vid sexdagarskriget,
            utan var tvärtom villigt att återlämna ockuperade territorier
            i utbyte mot erkännande och fred. Arabstaterna svarade med sina
            nej till förhandlingar, nej till erkännande, nej till fred med
            Israel.
          </note>
          <note>
            När Camp David-överenskommelsen med Egypten slöts visade det
            sig vad som hade kunnat uppnås om
          </note>
          <note>
            Jordanien och Syrien velat sluta fred efter sexdagarskriget.
            1978 återlämnades hela Sinai till
          </note>
          <note>
            Egypten -- med oljekällor och turistanläggningar.
          </note>
          <note>
            Regeringen Begin kommenderade ut armén för att få i väg de judiska
            bosättarna i Sinai.
          </note>
          <note>
            Sedan dess har många år gått och tyvärr har bosättningspolitiken
            fortsatt. Det försvårar utan tvivel en framtida fredsuppgörelse.
          </note>
          <note>
            Jag tror alltså, herr talman, att en del av en fredslösning i
            Mellanöstern måste vara att en stat skapas också för palestinierna
            -- en möjlighet som arabstaterna dess värre sade nej till när
            de år 1947
          </note>
          <note>
            avvisade FNs delningsplan. En sådan palestinsk stat måste vara
            demokratisk och bygga på ett erkännande av Israel, och i en sådan
            stat måste det naturligtvis finnas garantier för minoriteter.
          </note>
          <note>
            Israel skulle kunna göra mer för att nå fred, t.ex.
          </note>
          <note>
            genom att mer aktivt söka en motpart på
          </note>
          <note>
            Västbanken för att underlätta förhandlingar och genom att på
            nytt klart deklarera att man är beredd att återlämna ockuperade
            områden i utbyte mot fred och erkännande.
          </note>
          <note>
            Israel är en tillflykt för judar undan förföljelse. Om inte Israel
            hade funnits -- vart skulle de judar som överlevde nazismen ha
            tagit vägen? Om inte Israel hade funnits -- vart skulle de hundratusentals
            flyktingarna från arabstaterna ha tagit vägen? Om inte Israel
            hade funnits -- vem skulle då i dag ta emot de judar som flyr
            undan den växande antisemitismen i Sovjetunionen?
          </note>
          <note>
            Denna Israels roll är värd allt stöd från vår sida.
          </note>
          <note>
            Herr talman! De allierades väpnade insatser för att befria Kuwait
            var och är enligt min mening nödvändiga. De har emellertid ifrågasatts
            bl.a. av dem som anser att fortsatta ekonomiska sanktioner skulle
            ha kunnat driva Saddam Hussein ut ur
          </note>
          <note>
            Kuwait. Vi får aldrig veta om det är rätt eller ej, men jag hör
            till dem som inte tror att det hade varit möjligt, i varje fall
            inte inom rimlig tid.
          </note>
          <note>
            Varje krig innebär enorma lidanden och stora mänskliga tragedier.
            De fruktansvärda bilder vi har sett av krigets civila offer kommer
            säkert att följas av fler. Det är en illusion att tro att dessa
            tusentals flygraider kan vara ''kirurgiska ingrepp'' som inte
            drabbar tusentals civila.
          </note>
          <note>
            De irakiska soldaterna är heller inga frivilliga som har valt
            sin situation. De tusentals soldater som redan har dödats och
            som kan komma att dödas lämnar alla sörjande anhöriga efter sig.
            Ingen skall inbilla mig att en irakisk mor eller hustru känner
            mindre saknad efter sin förlorade son eller make än en amerikansk
            eller brittisk, eller att känslan av stolthet över att deras fäder
            gått i döden för
          </note>
          <note>
            Saddam hos de irakiska barnen dominerar över saknaden efter deras
            fäder som har krossats under bomberna.
          </note>
          <note>
            Det krig som Saddam Hussein startade med sitt överfall på Kuwait
            är inte ett ''kliniskt'' krig. Det är inga krig. Men ansvaret
            för kriget ligger hos
          </note>
          <note>
            Saddam Hussein, enbart hos honom. Bara den som saknar respekt
            för människovärdet kan med öppna ögon tvinga fram ett krig.
          </note>
          <note>
            Saddam Hussein har under hela sin karriär vandrat på lik: över
            tusentals oliktänkande irakier, bland dem många kurder, som dödats
            av hans terror, över den miljon irakier som uppges ha dödats under
            kriget med Iran, över de tusentals kuwaitier som dödats eller
            misshandlats efter Iraks ockupation i augusti i fjol. Saddam har,
            med Per Wästbergs ord,
          </note>
          <note>
            ''visat en känslans stumhet som skrämmer''.
          </note>
          <note>
            Vår enda önskan måste vara att kriget snabbt tar slut genom att
            Irak lämnar Kuwait och att Saddams terrorregim ersätts av en regering
            som kan utveckla
          </note>
          <note>
            Irak i demokratisk riktning.
          </note>
          <note>
            Det har sedan de allierade gick till mottattack ofta sagts att
            målet är att befria Kuwait. Det är det mandat de allierade har
            fått genom säkerhetsrådets resolution 678. Samtidigt måste det
            sägas: Någon stabil fred i området om Saddam Hussein förblir
          </note>
          <note>
            Iraks härskare är det svårt att tänka sig. Därför är uppgifterna
            om att Sovjetunionens fredsplan skulle innehålla något slags frisedel
            till Saddam Hussein starkt oroande.
          </note>
          <note>
            Det är bra att Sveriges regering har stött alla de resolutioner
            som säkerhetsrådet har antagit om
          </note>
          <note>
            Irak--Kuwait-konflikten. Vi har från svensk sida all anledning
            att ställa oss bakom de allierades ansträngningar att befria Kuwait.
          </note>
          <note>
            FN-aktionen handlar om små länders rätt till frihet och integritet.
            Ingenting är för Sverige viktigare än att folkrätten och FN stärks
            i försvaret för små länders ställning gentemot starka grannar.
          </note>
          <note>
            Men detta innebär inte att vi kan blunda för att ett viktigt
            motiv -- vid sidan av folkrätten -- för de allierades insatser
            är oljan. Det är därför enligt min mening för tidigt att dra slutsatsen
            att FN nu har börjat fungera som den folkrättens värnare, som
            många har hoppats på ända sedan bildandet. Hur stark känslan för
            folkrätten är när den inte stöds av ekonomiska intressen kan bara
            framtiden utvisa.
          </note>
          <note>
            De insatser som i dag görs av de allierade för
          </note>
          <note>
            Kuwaits befrielse, görs alltså också för oss i Sverige.
          </note>
          <note>
            Också för vår skull tar de allierade på sig en stor börda, också
            för vår skull dör amerikaner, engelsmän och fransmän i striderna.
            Därför var det självklart att vi skulle ge ett positivt besked
            när britterna hörde sig för om möjligheterna att sända ett svenskt
            fältsjukhus till området.
          </note>
          <note>
            Ändå finns hos många -- och definitivt hos mig --
          </note>
          <note>
            känslan av att vi sitter på parkett och låter andra försvara
            också våra intressen. Därför bör vi också från svensk sida förklara
            oss beredda att utvidga våra insatser så att vi bär en rimlig
            del av den gemensamma bördan.
          </note>
          <note>
            Saddam Hussein är den härskare i arabvärlden som just nu, av
            naturliga skäl, fångar de flestas intresse.
          </note>
          <note>
            Alltmer uppmärksammas det fruktans imperium som han har skapat
            i Irak. Han framträder allt tydligare som en ondskans företrädare.
          </note>
          <note>
            Men även om andra regimer i området kan te sig milda i jämförelse
            med Saddams är det flera andra som med vanliga mått mätt är skrämmande.
          </note>
          <note>
            Jag säger detta för att understryka att vi har all anledning
            att i den demokratiska världen noggrannare än hittills pröva med
            vilka vi samarbetar.
          </note>
          <note>
            Uppbyggnaden av den irakiska krigsmakten har varit möjlig bara
            genom en generös vapenexport från många väststaters sida. Förra
            året röstades förslag om att undersöka situationen för kurderna
            i
          </note>
          <note>
            Irak ned i FNs kommission för mänskliga rättigheter. Så sent
            som några månader före krigsutbrottet i augusti förekom åtskilliga
            bugningar mot Saddam Hussein från västliga politiker.
          </note>
          <note>
            Alla dessa missbedömningar får inte upprepas om vi skall kunna
            få en stabil fred i Mellanöstern.
          </note>
          <note>
            Demokratikravet måste än en gång understrykas, liksom kravet
            på en avsevärt skärpt kontroll av all vapenexport till auktoritära
            regimer. I varje fall i de demokatiska länderna borde det gå att
            få förståelse för en sådan politik!
          </note>
          <note type="speaker">
            Anf. 9 OLOF JOHANSSON (c):
          </note>
          <note>
            Herr talman! Det är naturligtvis en fördel om vi är överens om
            utrikesdebattens uppläggning. Om partierna inte är överens är
            det viktigt att vara informerad i förväg t.ex. via en regeringsdeklaration,
            och det är vi. Det har därför varit naturligt för mig att basera
            anförandet på vår utrikespolitiska syn och göra eventuella kommentarer
            i första hand med anknytning till regeringsdeklarationen.
          </note>
          <note>
            Krigets verklighet innebär alltid nederlag. Krig dödar och lemlästar
            människor -- och slår framtiden i spillror för dem som skall försöka
            leva vidare sedan nära anhöriga ryckts bort, hem lagts i ruiner,
            mark ödelagts och natur i övrigt förstörts. Vi fick i går information
            från Irak om att 20 000 har dödats och 60.000 skadats hittlls
            på den irakiska sidan.
          </note>
          <note>
            Krigets totala verklighet fångas inte av medias bevakning. Det
            finns anledning att understryka det. Krigets explosioner och krevader
            speglas på distans eller som ruiner. Skadade människor visas ofta
            efter omhändertagande i sjukhusmiljö, och de döda i flaggsvepta
            kistor eller svarta plastsäckar.
          </note>
          <note>
            Krigets visas ytligt och censurerat, oftare i presskonferensernas
            sken och teknifierat än som en kamp på liv och död, som det ju
            är fråga om.
          </note>
          <note>
            Sådana är bilderna från Gulfkriget.
          </note>
          <note>
            Iraks utsläpp av olja i Persiska viken orsakar långsiktiga och
            mycket allvarliga skador i en naturmiljö som är sällsynt artrik.
            FN-alliansens bombräder söker bl.a. anläggningar för kärnvapenframställning.
            Iraks missiler riktas mot civila i Saudiarabien och Israel och
            mot Israels kärnforskningsanläggningar. Sambandet mellan kärnkraftens
            anläggningar och kärnvapen bekräftas på nytt. I detta skeende
            når TV-
          </note>
          <note>
            kamerorna inte fram.
          </note>
          <note>
            Diktaturens och diktatorns illdåd mot Kuwait har lyft fram betydelsen
            av demokrati och frihet. Det gäller det kuwaitiska folkets rätt
            till sin egen stat.
          </note>
          <note>
            Som ett uttryck för avspänningen mellan USA och
          </note>
          <note>
            Sovjet har Förenta nationerna fått en viktig roll, genom resolutionerna,
            genom sanktionerna.
          </note>
          <note>
            Iraks invasion av Kuwait och terrorbombningarna mot Israel kan
            inte nog fördömas. Kuwaits folk, liksom alla folk, har rätt att
            i frihet bestämma i sitt eget land. Därför är det självklart att
            Sverige -- som regeringen säger -- ''som lojal FN-medlem'' har
            givit sitt stöd till alla resolutioner som beslutats av
          </note>
          <note>
            FNs säkerhetsråd. Därför borde det också vara självklart att
            Sverige efter kriget medverkar till en konferens om samarbete
            och säkerhet i hela
          </note>
          <note>
            Mellanösterns, där alla folks, även palestiniernas och kurdernas,
            fri- och rättigheter kan få en möjlighet.
          </note>
          <note>
            Dessa fri- och rättigheter måste också gälla staten
          </note>
          <note>
            Israel. Det gäller rätten att finnas till inom trygga och erkända
            gränser. På denna punkt saknade jag ett uttalande i regeringsdeklarationen.
          </note>
          <note>
            Det är naturligtvis vår förhoppning i den dagsaktuella situationen
            att de fredsinitiativ som har tagits bl.a. från sovjetiskt håll,
            kan leda till att
          </note>
          <note>
            Irak i enlighet med FNs resolutioner lämnar
          </note>
          <note>
            Kuwait. Det förutsätter vapenvila. Det förutsätter vapenvila
            före den nya fas i kriget som har aviserats, nämligen det stora
            markkriget. Därefter kan vi vara inne i en ny än mer långsiktig
            fruktansvärd fas med ett betydligt ökat antal människooffer.
          </note>
          <note>
            Varhelst mänskliga fri- och rättigheter förtrampas måste övergreppen
            fördömas, diktaturens våld betvingas och krigets offer ges stöd
            och hjälp. Åter illustreras behovet av humanitär och generös flyktingpolitik,
            i vårt eget land, i Europa, i världen.
          </note>
          <note>
            Människor som drabbas av kriget flyr undan förföljelse, förtryck
            och våld. Vi kan alla se att ingen flyr av fri vilja.
          </note>
          <note>
            Men krigets mänskliga nederlag måste i första hand förebyggas.
            Förutsättningarna för krig måste undermineras. Sällan har den
            internationella vapenhandelns öppna dubbelmoral framstått så tydlig
            som i Gulfkriget. Om världsamfundet kan enas om en bojkott mot
            ett land, borde man också kunna skärpa den internationella kontrollen
            i framtiden av krigets redskap, vapnen. Det är åtminstone vår
            förhoppning att det skall vara en viktig del av det arbete som
            följer efter det att vapnen har tystnat i Gulfen.
          </note>
          <note>
            Låt mig göra en närmare orientering om våra egna gränser. I juni
            1990 inleddes EES-förhandlingar mellan EG och EFTA om ett gemensamt
            europeiskt ekonomiskt samarbetsområde.
          </note>
          <note>
            Förhandlingarna hade föregåtts av omfattande föreberedelsearbete
            inom både EFTA och EG.
          </note>
          <note>
            Redan 1988 enades EFTA, på svenskt initiativ, om en plan för
            breddat och fördjupat samarbete med
          </note>
          <note>
            EG. I januari 1989 gav EG, genom kommissionspresidenten Jacques
            Delors, sitt positiva svar och föreslog ett mer strukturerat samarbete
            med EFTA-länderna. EFTA som organisation stärks, dels genom det
            ökade samarbetet mellan medlemsländerna, dels genom ökade ekonomiska
            och personella resurser.
          </note>
          <note>
            EG tar internt steg efter steg för att fullborda den inre marknaden,
            samtidigt som debatten inom EG
          </note>
          <note>
            intensifieras om mer långsiktiga målsättningar för integrationen.
            En särskild regeringskonferens kring frågan om en politisk union
            planeras för att man bl.a. skall diskutera frågorna om utrikes-
            och säkerhetspolitiskt samarbete, inkl.
          </note>
          <note>
            försvarssamverkan. Dessutom öppnas diskussioner mera konkret
            kring den monetära unionen.
          </note>
          <note>
            Just då EFTAs ambitioner är tydligare och mer samstämda än tidigare,
            då EES-förhandlingarna kommit i gång och då faktiskt osäkerheten
            om EGs interna utveckling är större en någonsin under de senaste
            20 åren, anger den svenska regeringen att
          </note>
          <note>
            Sverige tydligt och ''i positiva ordalag'' skall klargöra ambitionerna
            att bli medlem av EG.
          </note>
          <note>
            Deklarationen kom som bekant som en fotnot i ett inhemskt krispaket
            den 26 oktober i fjol.
          </note>
          <note>
            Det är viktigt att som bakgrund ha den utveckling på det säkerhetspolitiska
            området som samtidigt sker i hela Europa, återföreningen av Tyskland,
            de framsteg som gjorts i samband med Pariskonferensen inom ESKs
            ram etc.
          </note>
          <note>
            Fyra dagar efter krispaketet presenterar Carl Bildt och Bengt
            Westerberg sex punkter till ett gemensamt regeringsprogram. Jag
            vill nämna det för fullständighetens skull. Den första punkten
            gäller svenskt medlemskap i EG, och beskedet är
          </note>
          <note>
            ''fullt formellt medlemskap i mitten av 1990-talet''.
          </note>
          <note>
            Den ''snabba utvecklingen mot en politisk och monetär union som
            EG nu drar upp riktlinjerna för -- -- -- ser vi -- -- -- som ytterligare
            ett argument för att Sverige måste söka medlemskap'', skriver
            de. Samtidigt antyder de att detta exkluderar andra partier.
          </note>
          <note>
            I rikdagens utrikesutskott enas sedan de fyra fyra stora partierna
            om en realistisk tågordning för att påbörja den process som skall
            ge svar på frågan om ett svensk medlemskap i EG är möjligt eller
            ej.
          </note>
          <note>
            Så här drygt två månader senare finns det anledning att påminna
            om rikdagsbeslutets faktiska innehåll, enligt vilket ''Sverige
            (bör) eftersträva att bli medlem i den Europeiska gemenskapen
            med bibehållen neutralitetspolitik. -- -- -- Efter en samlad bedömning
            av de utrikes- och säkerhetspolitiska faktorerna och efter samråd
            i utrikesnämnden bör regeringen kunna lämna in en svensk ansökan
            om medlemskap. -- -- -- I
          </note>
          <note>
            bedömningen ingår självfallet hänsyn till den fortsatta utvecklingen
            i Europa inkl. EGs regeringskonferenser, EES-förhandlingarna och
            säkerhetspolitiskt viktiga skeenden inom ESK. Av betydelse är
            också hänsyn till samarbetet med de övriga nordiska länderna och
            de övriga EFTA-
          </note>
          <note>
            länderna.'' Riksdagen poängterar att det är
          </note>
          <note>
            ''angeläget att arbetet med att på olika områden belysa konsekveserna
            av ett medlemskap inleds så snart som möjligt''. En parlamentarisk
            arbetsgrupp bör ''efter slutförda EES-förhandlingar löpande följa
            framtida medlemskapsförhandlingar och deras förberedelser''.
          </note>
          <note>
            Centerns vision av samverkan och utveckling i
          </note>
          <note>
            Europa gäller hela Europa. Det är i det alleuropeiska perspektivet
            de stora möjligheterna finns -- till avspänning, säkerhet och
            fred, till demokratiers och fria folks samverkan, till resor,
            handels-, utbildnings- och kulturutbyten samt till gemensamma
            åtgärder för att rädda Europas miljö.
          </note>
          <note>
            Därför är ESK, Europarådet och ECE så viktiga.
          </note>
          <note>
            De omfattar nämligen det alleuropeiska perspektivet.
          </note>
          <note>
            Låt mig här kort kommentera något av det som återfinns i regeringsförklaringen.
            I den kommenteras bl.a. CFE-avtalet om konventionell nedrustning
            i Europa. Det är en viktig säkerhetspolitisk förändring i Europa
            som åberopas i det tidigare citerade riksdagsbeslutet.
          </note>
          <note>
            Man konstaterar att oklarheter i tolkningen av avtalet måste
            redas ut. För Sveriges vidkommande är det viktigt att notera att
            de militära styrkorna i
          </note>
          <note>
            Sveriges närområde knappast har reducerats till antalet, snarare
            tvärtom. Däremot har moderna förband flyttats norröver, bl.a.
            från det centraleuropeiska området. Den omrustning som
          </note>
          <note>
            Carl Bildt tidigare nämnde i debatten -- i stället för nedrustning
            -- som har ägt rum genom överföring av militära förband mellan
            olika vapengrenar, har bl.a. lett till en utökning av de marina
            styrkorna.
          </note>
          <note>
            Det understryker betydelsen av att marin nedrustning också måste
            ingå som en del i de internationella nedrustningsförhandlingarna.
          </note>
          <note>
            Centern har ofta betonat denna brist i det som hittills har åstadkommits.
          </note>
          <note>
            Centern bejakar ett nytt Europas nya möjligheter.
          </note>
          <note>
            Därför har vi aktivt medverkat till beslutet om att ansöka om
            medlemskap i EG. Riksdagen anger tydligt att frågorna skall tas
            i rätt ordning. Och naturligtvis med rätt bakgrund, dvs där man
            ser det nya skeendet och dess möjligheter. När vi vet resultatet
            av EES-förhandlingarna, och när EG
          </note>
          <note>
            genom sina regeringskonferenser har givit signaler om vilken
            framtidsväg EG självt väljer, då kan
          </note>
          <note>
            Sverige göra en samlad bedömning av en medlemsansökan, dess möjligheter
            och konsekvenser. Detta är själklarheter.
          </note>
          <note>
            Innan Sverige begär att få förhandla om medlemskap i EG måste
            vi veta vad vi skall förhandla om samt veta hur alternativen till
            medlemskap ser ut. När Sverige begär förhandlingar om medlemskap
            måste det finnas ett förhandlingsunderlag. Därför kan medlemsansökan
            inte vara detsamma som medlemskap. Det vore knäfallspolitik --
            i varje fall är det en tolkning -- och då behövs inga förhandlingar.
          </note>
          <note>
            När vi i centerpartiet, och många med oss, förordar en folkomröstning
            före beslut om ett framförhandlat avtal om medlemskap i EG, så
            bygger det på detta synsätt. Vi har för övrigt inte heller haft
            anledning -- jag hoppas att inte heller någon annan har haft det
            -- att utesluta en folkomröstning i grundlagsfrågan. Den möjligheten
            finns särskilt reglerad i vår konstitution.
          </note>
          <note>
            Ett förhandlingsresultat bör rimligen vara förankrat. Det skall
            vara ett resultat som människor omfattar, som är begripligt i
            deras vardag. Människor skall ha möjlighet att själva ta ställning.
            Med en annan ordning skulle man ju ställa människor utanför beslutsprocessen.
          </note>
          <note>
            Demokratin skall för att vara meningsfull också vara reell. Detta
            säger jag som en kommentar till
          </note>
          <note>
            Carl Bildts anförande i denna del.
          </note>
          <note>
            Den svenska neutralitetspolitiken, med alliansfrihet i fred syftande
            till neutralitet i krig, har hållit Sverige utanför vårt sekels
            två världskrig.
          </note>
          <note>
            Ibland framställs detta som en föga heroisk position, men det
            är ändå ett faktum. Sedan kan man göra olika bedömningar av huruvida
            vi hade kunnat handla annorlunda och kanske mer aktivt deltaga
            på frihetens och demokratins sida.
          </note>
          <note>
            Det råder ändå inget tvivel om att den svenska neutralitetspolitiken
            har givit Sverige tyngd i det internationella arbetet för frihet,
            fred och mänskliga rättigheter. Neutraliteten är vald av oss själva,
            den definieras av oss själva och den får trovärdighet genom vårt
            eget agerande, här hemma och i relation till andra länder och
            ländergrupper.
          </note>
          <note>
            Neutralitetspolitiken byggs utifrån verkligheten --
          </note>
          <note>
            en verklighet som förändras -- och inte utifrån förhoppningar
            och spekulationer. Den är ingen åsiktsneutralitet. Den är ingen
            handelsvara. Den har ingenting med kortsiktiga konjunkturcykler
            att göra, varken i ekonomin eller i politiken.
          </note>
          <note>
            Alliansfrihet är en tidlös position, rimlig i alla väpnade miljöer,
            i varje fall för den som vill hålla sig utanför väpnade konflikter
            genom egna beslut.
          </note>
          <note>
            Den positionen är inte förhandlingsbar. Det är en självklarhet
            att en av neutralitetspolitikens viktiga syften är att så långt
            vår förmåga räcker hålla
          </note>
          <note>
            Sverige utanför krig. Det kräver ett starkt försvar.
          </note>
          <note>
            En annan hållning skulle kräva en total omprövning av den svenska
            försvarspolitiken.
          </note>
          <note>
            I vårt närområde, några tiotals mil bort, på andra sidan Östersjön,
            har människor helt nyligen offrat sina liv i kampen för frihet
            och självständighet.
          </note>
          <note>
            Sovjetmaktens övergrepp i Baltikum kan inte nog fördömas. Men
            de baltiska folkens krav på demokrati och självständighet förstummas
            inte av stridsvagnar och kulor. Deras arbete går tålmodigt vidare
            och måste få grannfolkens och den europeiska säkerhetskonferensens
            stöd liksom världssamfundets.
          </note>
          <note>
            Sverige har som grannland ett stort ansvar att vara pådrivande
            i opinionen för ett fritt Baltikum.
          </note>
          <note>
            Centern föreslår bl.a. att Sverige skall ta initiativ till en
            internationell konferens om Baltikum, förlagd till Stockholm under
            detta år. Vi hoppas att det initiativet skall kunna tas av en
            enig riksdag.
          </note>
          <note>
            Sverige måste också driva på för en gemensam nordisk flyktingpolitik,
            som kan ge de baltiska flyktingarna ett värdigt mottagande. Att
            bolla flyktingar mellan länderna är orimligt. Nordens starka tradition
            att, grannfolk emellan, ge flyktingar fristäder och bistånd i
            kampen för frihet och demokrati förpliktigar.
          </note>
          <note>
            Den geografiska närheten mellan Sverige och
          </note>
          <note>
            Baltikum öppnar många möjligheter till ömsesidigt samarbete --
            mellan Sverige och de baltiska republikerna, mellan kommuner och
            regioner, mellan företag, skolor och fria organisationer.
          </note>
          <note>
            Många fina initiativ till samarbete och utbyte har omsatts i
            praktisk handling, inte minst inom folkrörelserna och i många
            landsting och kommuner, som har öppnat sina skolor för elever
            från Baltikum. Men många nödvändiga åtgärder återstår. Färje-,
            flyg-, post-, tele- och radiokommunikationer måste radikalt förbättras.
          </note>
          <note>
            Utbildningssamverkan mellan universitet måste byggas ut, mellan
            det svenska näringslivet och baltiska företag likaså. Miljösamarbetet
            måste bli konkret och ge resultat. Bara om miljön kan räddas,
            kan de baltiska folken långsiktigt trygga möjligheterna till utveckling.
            Det gäller den stora föroreningskällan i Estland -- skifferbrytningen
            och skifferns förbränning, det gäller skadorna i
          </note>
          <note>
            Rigabukten, det gäller litauiska storindustrier med föråldrad
            teknik, det gäller Tjernobyls motsvarighet i Ignalina -- för att
            nämna några av hoten mot Baltikum och Nordeuropas miljö.
          </note>
          <note>
            Därför behövs, utöver alla de resurser som genereras i organisationers
            och företags samarbete och i de nybildade nordiska bankerna för
            återuppbyggnad och utveckling, ett generöst svenskt statligt stöd
            till Baltikum, ja till hela
          </note>
          <note>
            Central- och Östeuropa. Centern föreslår för det närmaste budgetåret
            300 milj.kr., som finansieras utanför biståndsbudgeten. Vi prioriterar
            miljösamarbetet, som hittills varit svagt och valhänt.
          </note>
          <note>
            Vi begär dessutom av regeringen att man snarast möjligt startar
            beredningen för kommande treårsperiod på fördubblad nivå. Det
            har vi föreslagit i motioner till årets riksdag.
          </note>
          <note>
            Det nordiska samarbetet är unikt. Det är ett, i ordets rätta
            bemärkelse, mellanfolkligt samarbete, så naturligt och så starkt
            folkligt förankrat att vi i dagligt tal knappast kallar det internationellt.
          </note>
          <note>
            Tyvärr glömmer vi i debatten bort det nordiska samarbetet. Ändå
            är det just internationell samverkan som det är fråga om: fem
            suveräna stater som -- med olika säkerhetspolitiska lösningar
            och med bibehållet självbestämmande -- i mellanstatlig samverkan
            kunnat uppnå goda resultat för sina medborgare. Passfriheten,
            den gemensamma nordiska arbetsmarknaden och den sociala tryggheten
            är påtagliga fri- och rättigheter för alla människor i Norden.
            Nya framsteg noteras år för år. Nu finns möjligheter att studera
            vid
          </note>
          <note>
            Nordens alla universitet och högskolor. Ännu återstår viktiga
            steg för att målen om en gemensam nordisk hemmamarknad, god miljö
            och långtgående lagharmonisering skall bli verklighet.
          </note>
          <note>
            Därtill möter nya uppgifter och nya möjligheter, inte minst i
            de baltiska folkens önskan om stärkt samverkan.
          </note>
          <note>
            Centern vill vidareutveckla det nordiska samarbetet, så att Norden
            stärks som samarbetsregion och så att Norden kraftfullt och samfällt
            kan agera gemensamt och internationellt.
          </note>
          <note>
            Det gäller oavsett om Nordens nationer även i framtiden väljer
            olika säkerhetspolitiska lösningar och samarbetsrelationer till
            övriga Europa.
          </note>
          <note>
            I det sammanhanget är Östersjörådet viktigt. Sten
          </note>
          <note>
            Andersson har berört den saken. Men Nordiska rådet har kommit
            att bli ett viktigt organ i kontakterna mellan de nordiska och
            de baltiska länderna. Det är därför naturligt att det nordiska
            samarbetet successivt vidgas till att i olika avseenden omfatta
            också övriga Östersjöområdet.
          </note>
          <note>
            Vi i Sverige har ett stort ansvar när det gäller att hantera
            vår Europadebatt på den nordiska hemmaplanen. Vi har ingen rätt
            att skriva nordiska grannfolk på näsan vad de skall göra. Helt
            kort kan jag bara konstatera: De har inget behov av svenska pekpinnar,
            vare sig från danska eller från svenska utrikesministrar.
          </note>
          <note>
            När 2000-talet inleds kommer nio av tio människor att bo i utvecklingsländerna.
            Om inget avgörande och positivt sker i fråga om världssamfundets
            ekonomiska ordning, kommer klyftorna mellan de många fattiga människorna
            och de rika, priviligierade, att öka. Om inte de obevekliga sambanden
            mellan ekonomi och ekologi tas på allvar, kommer stora landområden
            och miljarder människor att stå inför en ekologisk katastrof.
            I en värld av klyftor och katastrofer kan varken fred eller varaktig
            utveckling byggas.
          </note>
          <note>
            Därför är det välkommet att miljöfrågorna alltmer befäster sin
            plats som en självklar del av internationellt samarbete, och av
            svensk utrikesoch biståndspolitik. ''Ingen stat kan på egen hand
            lösa miljöproblemen'', säger regeringen i utrikesdeklarationen.
            Man påtalar att miljöfrågorna skall stå högt på dagordningen i
            alla former av internationell samverkan. För oss i centern, som
            redan på 1960-talet föreslog en räddningsplan för Östersjön och
            en samverkan för att stoppa gränsöverskridande luftföroreningar
            och andra föroreningar, är det lätt att instämma. Men också den
            som tänker globalt måste handla lokalt.
          </note>
          <note>
            Internationella miljökonventioner måste följas t.ex. av nationella
            åtgärdsprogram -- annars saknar de både trovärdighet och verkan.
            Här är Sverige, dess värre, ingen förebild. Det saknas en effektiv
            kontroll av att de konventioner som Sverige har undertecknat verkligen
            efterlevs i vårt eget land.
          </note>
          <note>
            Det finns t.o.m konventioner som Sverige har förbundit sig att
            följa men som saknar stöd i svensk lagstiftning. Så är det t.ex.
            med
          </note>
          <note>
            Ramsarkonventionen till skydd för omistliga våtmarker. Inte ens
            den som uppenbart bryter mot en internationell konvention straffas.
            Detta faktum är till stor skada för Sveriges trovärdighet -- och
            miljö. Naturskyddsföreningens och
          </note>
          <note>
            Världsnaturfondens kritik är också skarp. Här måste en förändring
            komma till stånd.
          </note>
          <note>
            Internationella konventioner måste bekräftas i svensk lagstiftning.
          </note>
          <note>
            Sveriges trovärdighet i internationell miljösamverkan präglas
            också av vår förmåga att vara ett föregångsland. Det gäller att
            ta initiativ, att skärpa gränser och att styra in utvecklingen
            mot miljövänliga lösningar; och detta innan det på internationell
            nivå ställs krav. Här har Sverige goda förutsättningar genom den
            kunskap om miljökonsekvenser och miljövänlig teknik som finns
            i vårt land. Men i stället för att söka vara först bland de främsta
            tycks regeringen nu -- det framgår t.ex. av miljöpropositionen
            -- sacka efter och luta sig mot EGs samråd och initiativ. Men
            varför vänta på EG när Kalifornien redan nu är en förebild för
            skärpta krav på förnyelse av bränslen och trafiksystem? En typisk
            illustration här är att
          </note>
          <note>
            Volvochefen i Ekot i morse just pekade på detta.
          </note>
          <note>
            Han tycker att propositionen är bra, därför att den inte så att
            säga ställer upp på den högsta ambitionsnivån. Och varför välja
            bilväg över det känsliga Öresund när bensin- och dieseldriven
            trafik står för 40 % av luftföroreningarna? Det måste finnas en
            helhetssyn i miljöpolitiken, och det måste också finnas ett samband
            mellan trafikpolitik och miljöpolitik.
          </note>
          <note>
            Slut kretsloppen, kräv ren produktion och ta hänsyn till miljön
            i all planering! Det är grundläggande krav enligt oss i centern.
            Den grundsynen får konsekvenser för allt vårt handlande, såväl
            lokalt som globalt. Vi som lever nu har ett ansvar för framtida
            generationer.
          </note>
          <note>
            Industriländernas välfärdssamhällen har förpliktelser gentemot
            människorna i u-länderna, både på hemmaplan och i fråga om internationell
            solidaritet.
          </note>
          <note>
            Centern föreslår att en global miljöfond bildas, som skall möjliggöra
            miljöinvesteringar i tredje världen och i andra länder med svag
            ekonomi. Denna globala miljöfond tycker vi skall knytas till FNs
            miljövårdsprogram, UNEP, och finansieras genom att varje industriland
            avsätter någon promille av sin bruttonationalinkomst varje år
            -- en tusendel i ett inledningsskede och senare fem tusendelar.
            Det svenska initativet till en global miljöfond bör enligt vårt
            synsätt förberedas inför FNs konferens om miljö och utveckling
            i Brasilien nästa år.
          </note>
          <note>
            Miljöfonden skulle bli ett led i den överföring av resurser från
            industrivärlden till utvecklingsvärlden som måste komma till stånd
            för att rädda miljön och möjliggöra utveckling. Den är, om man
            så vill, början på återbetalningen av den skuld som industriländerna
            har till tredje världens människor.
          </note>
          <note>
            Dessa har länge bistått oss med billiga råvaror och billig arbetskraft.
            Vi har råd att bistå dem.
          </note>
          <note>
            Även det svenska biståndet måste få en miljöprofil.
          </note>
          <note>
            I motionen om tredje världen utvecklar vi i centern vårt förslag
            om förebyggande miljöinsatser i det svenska u-landsbiståndet.
            God miljö är en förutsättning för varaktig utveckling.
          </note>
          <note>
            En annan avgörande förutsättning för utveckling gäller en så
            vardagsnära fråga som den om läskunnigheten. Där finns nyckeln
            till demokrati, till ny miljövänlig teknik, till hälsa och till
            nya framtidsutsikter. 1990-talet är läskunnighetens årtionde i
            världen.
          </note>
          <note>
            Sveriges bistånd till tredje världen får inte åderlåtas på grund
            av östeuropas behov. Därför håller vi i centern fast vid enprocentsmålet
            för ulandsbiståndet.
          </note>
          <note type="speaker">
            Anf. 10 BENGT HURTIG (v):
          </note>
          <note>
            Fru talman! Det vi ser här i riksdagshuset i olika kanaler på
            TV gör att vi överväldigas av vämjelse över den militärt styrda
            information som redovisar s.k. kirurgiskt rena krigsoperationer.
            Och på andra vägar -- det framgår av en del andra nyhetsprogram
            -- upptäcker vi att dessa operationer med stor brutalitet drabbar
            civilbefolkningen i Irak. Det gäller kvinnor och barn. Det gäller
            våra vänner i oppositionen. Det gäller anhöriga till flyktingar
            som finns i vårt land.
          </note>
          <note>
            Samtidigt kan vi se att t.o.m. veckotidningar i vårt land har
            rubriker av följande slag: Åh, vilket härligt krig! Vi har hamnat
            i en krigspsykos som känns djupt olustig. Djupt olustigt är det
            också att det sedan lång tid fredliga och alliansfria Sverige
            nu utgör en del av de krigförande, leverar krigsmateriel och deltar
            med omkring 500 man i det aktuella området.
          </note>
          <note>
            Scenerna skiftar snabbt i vår värld. 1989 var det år då förhoppningar
            föddes om en ny era av avspänning, nedrustning, fred, humanitet
            och gemensam säkerhet.
          </note>
          <note>
            En hel del positivt har uppnåtts -- det skall erkännas. Demokratins
            förstärkning i Öst- och
          </note>
          <note>
            Centraleuropa liksom utvecklingen i Sydafrika och i en del u-länder
            är exempel på positiva tecken.
          </note>
          <note>
            Sanktionerna mot Sydafrika är ett resultat av krav från folkliga
            rörelser i det här området. Naturligtvis är det vår önskan att
            dessa sanktioner förr eller senare skall kunna avvecklas. Men
            en sådan avveckling måste ske i samförstånd med de folkliga rörelser
            Sydafrika som har krävt de här sanktionerna.
          </note>
          <note>
            Men samtidigt med denna positiva utveckling pågår sedan den 2
            augusti kriget vid Persiska viken. I vårt eget närområde, i de
            baltiska republikerna, har fredliga och politiska krav mötts med
            stridvagnar och militärt våld. De nationella och etniska motsättningarna
            i Sovjetunionen har visat sig vara svårare än många har väntat
            sig, och de kan mycket väl leda till militära konfrontationer
            i större skala.
          </note>
          <note>
            Samtidigt som vi fördömer de militära övergreppen i Baltikum
            och stödjer de baltiska folkens krav på nationellt självbestämmande
            måste våra krav drivas så, att konflikten i Baltikum kan lösas
            med dialog, politik och diplomati i ESK-processens anda.
          </note>
          <note>
            Det är bl.a. därför som jag nu inte är beredd att driva kravet
            på att det mest lämpliga i just detta läge är att erkänna en eller
            flera av staterna som självständiga men ockuperade stater. Däremot
            kan jag inte se att de skulle vara något problem att konstatera
            att de tre staternas införlivande med
          </note>
          <note>
            Sovjetunionen 1940--1941 stred mot folkrätten och att det, när
            de blir självständiga starter, väsentligen handlar om ett återupprättande
            av de förhållanden som rådde före andra världskriget. De här tankegångarna
            har kommit till uttryck tidigare i ett betänkande från utrikesutskottet.
          </note>
          <note>
            Det vore en katastrof om utvecklingen i Baltikum med stöd från
            väst manövrerades in i en sådan position att ett väpnat uppror
            mot den militära övermakten skulle bedömas vara alternativet.
            En sådan situation skulle ge de mest reaktionära militära kretsarna
            ett alibi för en upptrappning av våldet.
          </note>
          <note>
            Jag anser, liksom många andra, att den löpande närvaron av parlamentariker
            och andra från exempelvis Sverige är ett viktigt element i fråga
            om stödet för folken i Baltikum. Alltefter förmåga försöker vi
            besöka dessa länder, och vi uppmanar också andra att göra det.
          </note>
          <note>
            Jag tror inte att oenigheten här i kammaren om vilken linje som
            vi skall följa när det gäller
          </note>
          <note>
            Baltikum är särskilt stor. Det är bl.a. därför som jag i mitt
            anförande huvudsakligen kommer att ägna mig åt EG-frågan och åt
            frågan om vår hållning beträffande kriget vid Persiska viken i
            de fall där meningarna går isär.
          </note>
          <note>
            Fru talman! Nu dyker den ena utsagan efter den andra upp med
            innebörden att Sveriges neutralitet är död eller ett minne blott.
            Grunden för denna syn är givetvis riksdagens, som jag ser saken,
            lättvindiga beslut från den 12 december om att ge regeringen i
            uppdrag att ansöka om medlemskap i
          </note>
          <note>
            EG. Till riksdagens beslut fogades att medlemskapet skall eftersträvas
            med bibehållen neutralitetspolitik. Men hur går det att föra en
            alliansfri politik samtidigt som man går in i en organisation
            som utvecklas mot en allians? I långa stycken handlar det om en
            organisation som också beter sig som en allians när det gäller
            säkerhetsfrågor. Detta är inte trovärdigt. Även om man formellt
            kan skriva in en undantagsparagraf om rätt till militär opartiskhet
            uppstår förr eller senare frågan om varför den och den neutrala
            staten eller regionen inte skall så att säga vara med i krigets
            offer när gemensamma ekonomiska intressen hotas eller när alliansen
            ger sig in på militära äventyr runt om i världen.
          </note>
          <note>
            Jag tycker inte att den historiska utvecklingen ger någon fullständig
            garanti för att inte demokratiska stater eller demokratiska allianser
            skulle ge sig in i krigsäventyr. De amerikanska insatserna i kriget
            i
          </note>
          <note>
            Vietnam eller i Latinamerika kan anföras som exempel i det sammanhanget.
          </note>
          <note>
            Enligt min mening är det inte definitivt utsagt hur långt man
            kommer att gå i samarbetet när det gäller säkerhetspolitik och
            försvarspolitik i EG.
          </note>
          <note>
            Redan nu höjs här och var runt om i Europa röster i debatten:
            Sverige smiter undan notan för kriget mot Irak. Men ändå vill
            man ha tillgång till de fördelar som man tror att kriget skall
            garantera. I
          </note>
          <note>
            de fördelarna skulle ingå billig olja eller kontroll över oljeproduktionen.
          </note>
          <note>
            Det skulle vara intressant att i dag få veta om det föreligger
            någon begäran från de allierade om svenska pengar till kriget.
            Då bortser jag från kostnaderna för det sjukhus som Sverige ställer
            till förfogande och eventuella kostnader för de minsvepare som
            tydligen har levererats från vårt land. Även utan ett medlemskap
            i EG finns alltså en naturlig koppling mellan gemensamma krigsansträngningar
            och ekonomiska intressen. Om
          </note>
          <note>
            Sverige är medlem i EG behöver det inte ens hänvisas till några
            FN-resolutioner när det gäller att sätta tryck på Sverige att
            medverka i militära insatser.
          </note>
          <note>
            När det gäller att ha en trovärdig neutralitetspolitik krävs
            inte bara möjligheten till militär opartiskhet.
          </note>
          <note>
            Även handel med krigsmateriel och strategiska varor måste i en
            krigssituation kunna styras av den neutrala staten. Likaså måste
            en neutral stat kunna avstå från ekonomiskt bistånd till krigförande
            part.
          </note>
          <note>
            Hur detta skall kunna förenas med EGs regler och målsättningar
            har hittills ingen, enligt min mening, kunnat förklara. Hur skall
            man t.ex. med en gemensam utrikeshandelspolitik ens kunna avstå
            från leverans av strategiska varor till stridande part? Och hur
            skall man kunna undvika att följa
          </note>
          <note>
            Kol- och stålunionens stadga samt Euratoms stadga som berör detta
            område? Skandalöst i fråga om riksdagens decemberbeslut om medlemskapet
            är också att ingen analys har gjorts av dessa svårforcerade problem.
          </note>
          <note>
            Hur skall Sverige i framtiden agera vid en militär konflikt mellan
            EG och denna unions omvärld? Är det förenligt med det nya säkerhetspolitiska
            tänkandet att redan nu bestämma att vi alltid skall engagera oss
            på EG-sidan? Även om vi skulle anse det ofrånkomligt att konflikt
            i Europa skall regleras genom ESK, finns det också en verklighet
            utanför
          </note>
          <note>
            Europa.
          </note>
          <note>
            Nu finns det de som säger att neutralitet bara är ett slagord
            och att vi i själva verket har haft ett säkerhetspolitiskt samarbete
            med NATO under hela efterkrigstiden. Åtminstone för de politiskt
            intresserade på vänsterkanten har detta samarbete varit ett inslag
            som vi kritiserat, eftersom det undergrävt trovärdigheten i den
            svenska neutralitetspolitiken. Men någon militär allians har vi
            ju inte varit medlem i och några formella förpliktelser att gå
            i krig på NATO-sidan har inte funnits. Därmed har Sverige haft
            möjligheten att stå militärt opartiskt i ett krig. Sedan är det
            en annan sak hur denna möjlighet i alla lägen skulle ha kunnat
            utnyttjas. Om ett verkligt krisläge hade inträffat skulle ett
            deltagande på NATO-sidan sannolikt ha blivit föremål för viss
            politisk dragkamp i vårt land. Även om många önskat att den svenska
            neutralitetspolitiken skulle ha haft ett vidare innehåll och varit
            mer aktiv, så anser jag att dess kärna -- alliansfriheten -- fortfarande
            är frisk och stark och värd att försvara. Men kärnan i neutralitetspolitiken
            kan inte vara alliansfrihet om vi går in i en organisation som
            utvecklas mot en allians. Vad blir då kärnan? Kanske är det då
            neutraliteten bara blir ett slagord?
          </note>
          <note>
            Neutralitetspolitiken måste ses i relation till öst--
          </note>
          <note>
            väst-konflikten, och behovet av denna politik minskar när den
            konflikten upplöses, sägs det ibland. Men vad har öst--väst-konfliktens
            innehåll varit de senaste 30 åren? I allt väsentligt har den varit
            försök från de två supermakterna att utnyttja konflikter i tredje
            världen till sin egen fördel, och därmed har dessa konflikter
            hotat att bli väldigt stora. Avblåsningen av öst--väst-konflikten
            underlättar lösningen av problem på sina håll. Men i stor utsträckning
            finns konfliktanledningarna i tredje världen kvar och krig pågår
            på olika håll.
          </note>
          <note>
            I konflikterna i tredje världen har Sveriges alliansfrihet inneburit
            möjligheter till ett viktigt arbete för folkrätten, för en intensifierad
            nord--
          </note>
          <note>
            syd-dialog, för FNs ställning och för nedrustning och dialog
            i konflikter. Om alliansfriheten upphör eller urholkas torde Sveriges
            möjligheter att agera som ett alliansfritt land också upphöra.
            Om
          </note>
          <note>
            Österrike, Finland och Schweiz också försvinner ur kretsen av
            alliansfria länder blir denna krets ytterligare försvagad. Det
            är inte givet att detta är bra för konfliktlösning och stabilitet
            i världen eller ens för vår egen säkerhet.
          </note>
          <note>
            För en gångs skull kan jag känna en viss enighet med Carl Bildt,
            när han säger att ansökan till EG
          </note>
          <note>
            inte får ske som någon kortsiktig spekulation i vår säkerhetspolitik.
            Därför har vi i en motion under allmänna motionstiden krävt att
            riksdagen skall fatta beslut om att skjuta på ansökan tills bilden
            över vart EG är på väg klarnar.
          </note>
          <note>
            Fru talman! Det är utmärkt att alla nu tycks ha kommit underfund
            med att den Irakiska regimens brott mot mänskliga rättigheter
            är omfattande.
          </note>
          <note>
            Under många år anser jag att det här i riksdagen har varit svårt
            att få gehör för kritik av denna regim. De förslag om inskränkt
            handel eller sanktioner som vi tidigare föreslagit har avvisats.
            Nu sitter vi där med våra fordringar på Irak och vårt minne av
            utbyte av vänligheter för att hålla handeln på en hög nivå.
          </note>
          <note>
            Självfallet måste det internationella samfundet vidta åtgärder
            för att förmå Irak att lämna Kuwait.
          </note>
          <note>
            Självfallet måste den desperata användningen av
          </note>
          <note>
            Scudmissiler fördömas, vilka urskiljningslöst riktas mot civila
            i Israel och främst Saudiarabien. Men när vi diskuterade sanktionerna
            mot Irak i utrikesutskottet den 29 november, fann jag anledning
            att i ett särskilt yttrande konstatera:
          </note>
          <note>
            ''Det är av största vikt att FNs sanktioner nu får verka utan
            att förödande ytterligare krigsinsatser sätts i gång. Slutresultatet
            av sådana krigsinsatser kan ingen överblicka. Förr eller senare
            kommer sanktionerna att ge resultat.''
          </note>
          <note>
            I denna fråga kan jag konstatera att många organisationer och
            framträdande personligheter runt om i världen har samma position.
            Dit kan man, vad jag förstår, räkna en tredjedel av EG-
          </note>
          <note>
            parlamentets medlemmar, påven, världskyrkorådet och många politiker
            i Amerikas förenta stater.
          </note>
          <note>
            Nu, den 20 februari, kan vi överblicka en del. När vi började
            granska FN-stadgan blev det omedelbara intrycket att så här som
            FN används nu var det inte tänkt att FN skulle användas. Där har
            jag en annan uppfattning än utrikesministern. Nu kallas denna
            nyordning för innovation av de folkrättsexperter som regeringarna
            har till hjälp för att försvara sitt handlande. Visst skall vi
            vara lojala mot FN när det behövs. Men om säkerhetsrådet fattar
            beslut som inte kan ges ett klart stöd i FNs egen stadga är vi
            ute på ett gungfly. Ingen av de fem ständiga medlemmarna i säkerhetsrådet,
            som styr mycket av säkerhetsrådets inriktning, kan heller göra
            anspråk på att vara några folkrättsliga föredömen eller moraliska
            ledare för världssamfundet. Det troliga är tyvärr att FN när nästa
            skurk dyker upp på världsarenan återgår till den gamla ordningen
            och att någon av de fem stora lägger in sitt veto för att som
            tidigare hjälpa sin skyddsling.
          </note>
          <note>
            Kriget måste sättas igång därför att sanktionerna inte gav någon
            effekt, sägs det. Både FNs sanktionskommitté och oberoende bedömare
            i
          </note>
          <note>
            USA, bl.a. den f.d. utrikesministern, fann sanktionerna effektiva
            tiden före jul. Det var också först med FNs säkerhetsråds beslut
            i ryggen som
          </note>
          <note>
            Bush fick ett knappt medgivande för kriget i den amerikanska
            kongressen. Också i denna kongress trodde många på sanktionerna.
          </note>
          <note>
            Inga eftergifter fick göras, som kopplingen till andra problem,
            t.ex. Palestinafrågan, för då skulle
          </note>
          <note>
            Iraks ledare få en chans att rädda ansiktet, hette det. Han skulle
            bli belönad för sin aggression och det fick självfallet inte inträffa.
            Men den massiva krigföringen, som nu t.o.m. befaras överträda
            krigets konventioner, innebär att Iraks statsledning ställs inför
            två alternativ: Kapitulera eller se ert land krossat. Med denna
            utveckling är det t.o.m.
          </note>
          <note>
            troligt att den amerikanska statsledningen och kanske självaste
            FN blir de som på sikt förlorar ansiktet.
          </note>
          <note>
            De allierades krig bedrivs med kirurgisk precision, lovar de
            militära informationsofficerarna. De besväras inte av någon censur.
            Men det gör sannerligen de journalister som har nyheter som inte
            ger en positiv bild av kriget. Det känns förnedrande att veta
            att de fakta som serveras om kriget är utvalda för att inte skada
            en tvivelaktig krigsinsats. Var är nu alla vänner av ett fritt
            informationsflöde, som skulle vara en förutsättning för demokrati?
          </note>
          <note>
            Genom underrättelseverksamhet och fotografering har man kartlagt
            de militära målen, lovar man. Men de spionagets gräsrötter som
            fått betalt för underrättelserna om militära mål har sannolikt
            fått mer betalt ju fler underrättelser de lämnat. Då är givetvis
            frestelsen stor att ett skyddsrum blir militär kommandocentral
            eller att en mjölkpulverfabrik blir fabrik för kemikalier. Uppgifterna
            kan bli föråldrade. Det kan t.o.m. tänkas att piloter som blir
            rädda för luftvärnseld tömmer sin bomblast för att komma undan.
            Många frågar sig varför kurder i
          </note>
          <note>
            Turkiet bombas, vilket envisa uppgifter gör gällande. Kan en
            del av den militära insatsen också vara riktad mot dem?
          </note>
          <note>
            Man behöver inte ha avsikten att terrorbomba civila mål för att
            det i alla fall skall bli det praktiska resultatet. Den militära
            tvärsäkerhetens ihålighet känner vi till från alla andra krig.
            Den politiska effekten av de civila lidandena och massförstörelsen
            kan bli förödande för de krigförande parterna och även för Förenta
            nationerna. Jag hade för min del väntat mig en kraftigare reaktion
            från den svenska regeringen när bombningen av en kärnkraftreaktor
            uppdagades och efter den uppenbarligen inträffade bombningen av
            ett skyddsrum. Den händelsen har senare förklarats vara ett misstag.
          </note>
          <note>
            Vi menar, tillsammans med många andra, att ett eldupphör är nödvändigt
            för de inblandade parternas skull och för FNs skull. Irak har
            deklarerat sin villighet att enligt resolution 660 dra sig tillbaka
            från Kuwait. Det finns förutsättningar för att ett sådant eldupphör
            skulle vara framgångsrikt. Ett sådant eldupphör måste följas dels
            av intensiva politiska och diplomatiska ansträngningar för att
            förmå Irak att uppfylla de återstående FN-resolutionerna, dels
            av förberedelser till en internationell konferens med syfte att
            söka en lösning på alla grundläggande konflikter i området.
          </note>
          <note>
            Det kan enligt min mening inte uteslutas att en internationell
            debatt i en framtid kommer att leda till slutsatsen att kriget
            mot Irak inte hade fullt stöd i FN-stadgan och bröt mot internationella
            konventioner om hur krig skall föras. En sådan situation kan också
            bli besvärande för Sverige, om vi inte kraftfullt nog reagerar
            i tid. Kanske borde vi redan nu kräva en kommission av oberoende
            folkrättssakkunniga från olika delar av världen eller att den
            internationella domstolen granskar
          </note>
          <note>
            FNs beslut och krigsinsatserna ur rättslig synpunkt.
          </note>
          <note>
            Från en del håll i parlamenten ute i Europa reses nu kravet på
            en extraordinär session med FNs generalförsamling för att dels
            diskutera den uppkomna situationen och säkerhetsrådets beslut,
            dels sätta i gång förberedelser för en internationell
          </note>
          <note>
            Mellanösternkonferens om alla viktiga problem i
          </note>
          <note>
            Mellanöstern, speciellt de som rör palestinierna och kurderna.
            Det finns FN-resolutioner som behandlar Israel--Palestina-konflikten
            och som väntat mycket länge på att bli förverkligade.
          </note>
          <note>
            Resolution 242 har väntat sedan 1967 och 338 har väntat sedan
            1973. De samlar fortfarande damm i
          </note>
          <note>
            FNs arkiv. Jag kan för min del inte tänka mig att dessa resolutioner
            skall förverkligas på samma sätt som de resolutioner som under
            hösten riktats mot
          </note>
          <note>
            Irak för dess ockupation av Kuwait. Men då uppstår frågan om
            den nya internationella ordningen vi sägs vara på väg mot innebär
            någon sorts likhet inför lagen. Enligt USAs president
          </note>
          <note>
            Bush är kriget ett krig för moraliska och etiska värden och vägen
            till en ny internationell ordning.
          </note>
          <note>
            Undran uppstår då hur den palestinska frågan skall hanteras i
            denna nya ordning. Jag skulle gärna vilja ha ett besked från regeringen
            om hur man ser på förslaget att sammankalla en extra generalförsamling.
          </note>
          <note>
            Fru talman! Jag antydde inledningsvis att det finns de som menar
            att detta krig är ett krig om kontrollen av olja. Om man i Kuwait
            hade odlat brysselkål i stället för att pumpa upp olja skulle
            kriget ha uteblivit. Då hade Saddam Husseins styrkor inte haft
            skäl att invadera och USA och dess allierade hade troligen inte
            heller engagerat sig militärt, även om en sådan invasion skulle
            ha inträffat. Knappt någon förnekar längre att kriget är ett krig
            vars styrka beror på oljetillgångarna i
          </note>
          <note>
            Persiska viken. Även i våra militära kommentatorers s.k. sakliga
            analyser hänvisas till att problemet med kontrollen av oljan är
            centralt.
          </note>
          <note>
            President Bush själv konstaterade redan den 15
          </note>
          <note>
            augusti vid ett besök i Pentagon att: ''Våra arbeten, vårt sätt
            att leva, vår egen frihet och friheten för vänskapligt sinnade
            länder i världen kommer att bli lidande om kontrollen av världens
            största oljereserver faller i händerna på denne ende man,
          </note>
          <note>
            Saddam Hussein.''
          </note>
          <note>
            Det irakiska parlamentets talman underströk vid vårt besök i
            oktober att oljan var Iraks källa till möjlig rikedom, men också
            landets förbannelse.
          </note>
          <note>
            Det är uppenbart att Irak genom det av andra arabländer och av
            väst stödda, åtta år långa kriget mot Iran fick sin ekonomi förstörd.
            Liksom i många andra rövarkrig trodde man sig nog genom en erövrig
            av Kuwait få bättre möjligheter att klara sin katastrofala ekonomi.
            Vapenförsäljare i väst och öst, och även våra svenska företag,
            hade sina fordringar.
          </note>
          <note>
            Det är uppenbart att såväl Irak som USA trott sig genom kriget
            avvärja ekonomiska problem. Frågan är om det också är ett av motiven
            för Sverige att engagera sig eller om det bara är folkrätten som
            vi försvarar. Regeringens folkrättsexpert erkänner i en artikel
            i Dagens Nyheter den 13 februari att oljeekonomiska motiv är med
            i bilden. Han undantar inte Sverige.
          </note>
          <note>
            Nu är det ju så att som ett resultat av de tidigare kriserna
            och krigen kontrollen av olja i området är delad mellan arabiska
            och iranska intressen å ena sidan och de stora västliga oljebolagen
            å andra sidan. Priset på olja skall enligt den marknadsekonomiska
            teorin bestämmas av tillgång och efterfrågan. Om priset höjs alltför
            kraftigt sjunker efterfrågan, därför att man går över till andra
            energislag eller sparar eller därför att de riktigt fattiga inte
            längre har råd att köpa. Det är för övrigt detta förhållande som
            håller på att leda till en katastrof i Afrika. Man har inte tillgång
            till bensin för sina fordon, så att det blir möjligt att få fram
            livsmedel till de svältande människorna. Som en följd av kriget
            sprids det just nu stor oro i internationella kretsar med tanke
            på utvecklingen i
          </note>
          <note>
            Afrika. Det är också viktigt att konstatera att såväl oljebolagen
            som arabiska intressen under 80-talet hållit nere oljepriset just
            på grund av rädsla att alternativen skulle ta över en alltför
            stor del av energimarknaden. Sänker man priset alltför mycket
            får man ju också problem med vinsten i de dyraste källorna. Därför
            har nog inte vare sig USA
          </note>
          <note>
            eller t.ex. Norge ett intresse av att oljepriserna ligger alltför
            lågt.
          </note>
          <note>
            Men om nu oljepriset i världen i huvudsak bestäms av marknaden,
            varför är det då, som så många säger, nödvändigt att föra krig
            för att tillförsäkra västvärlden och Japan billig olja? Kriget
            är ju inte gratis det heller utan måste betalas med inkomster
            från oljeförsäljningen. USA och dess allierade kan också betraktas
            som de oljerika emirernas och schejkernas lejda soldater. Det
            skulle vara utmärkt om någon kunde förklara för mig hur krigsinsatser
            kan motiveras med vikten av att få ett bra oljepris.
          </note>
          <note>
            Det måste vara något annat s.k. oljeekonomiskt skäl som ligger
            bakom, för sådana skäl redovisas ju trots allt. För övrigt har
            de redovisats under hela efterkrigstiden. När de irakiska nationalisterna
            vid en militärkupp 1958 störtade den provästlige kungen, utlöstes
            omedelbart militära insatser från väst för att rädda vad som räddas
            kunde.
          </note>
          <note>
            Amerikanska trupper landsteg i Libanon, och
          </note>
          <note>
            Eisenhower godkände att kärnvapen skulle få användas om Kuwait
            hotades. Storbritannien övervägde att ge protektoratet Kuwait
            självständighet med löfte att skoningslöst få invadera, om utvecklingen
            i området skulle gå fel.
          </note>
          <note>
            Den brittiske utrikesministern Selwin Lloyd konstaterade att
            USA och Storbritannien var överens om att vidta kraftfulla åtgärder
            för att till varje pris behålla västs position i Kuwait och i
          </note>
          <note>
            Aramcofältet. Då ansåg man att tillgången till billig olja var
            nödvändig för pundets ställning och den ekonomiska tillväxten
            i Västeuropa. När Irak 1961
          </note>
          <note>
            deklarerade sin avsikt att annektera Kuwait satte britterna in
            trupper, och annektionen blev inte av.
          </note>
          <note>
            Så småningom fick också Kuwait självständighet.
          </note>
          <note>
            I en lång artikel i Los Angeles Times den 12
          </note>
          <note>
            september 1990 redogjorde förre USA-
          </note>
          <note>
            ambassadören i Saudi-Arabien, James Atkins, för hur man i mitten
            av 70-talet såväl inom som utanför regeringen i USA allvarligt
            talade om att ta över kontrollen av oljefälten i Gulfen. Atkins
            menade att man genom Iraks ockupation av Kuwait hade fått möjlighet
            att uppnå ett tidigare fastlagt mål och att USA troligen skulle
            komma att militärt stanna mycket länge i området. Sådana uttalanden
            gjordes också av USAs utrikesminister.
          </note>
          <note>
            Fru talman! Vi borde någon gång fundera över hur hundratals miljoner
            människor som lever i små omständigheter under förtryckarregimer
            ser på oss i väst med vår överdådiga konsumtion och vår önskan
            att ha billig tillgång till naturtillgångarna i deras område.
            Vi borde fundera över hur de kan se på oss när vi anser oss ha
            rätt att som en del av betalningen för billig olja leverera vapen
            och ständigt vidta åtgärder för att skydda mer eller mindre despotiska
            regimer såväl för varandra som för den egna befolkningen. Vi borde
            fundera över hur fattiga, mörkhyade muslimer ser på den rika,
            vita och kristna världen, som tycker sig ha all rätt att styra
            och ställa med gränser, naturtillgångar och militärmaskiner i
            muslimernas region.
          </note>
          <note>
            Kanske är det faktiskt så, att det är inslagen av kolonialt och
            neokolonialt herravärlde som frambringar maktgalna ledare som
            Saddam
          </note>
          <note>
            Hussein och som gång på gång skapar osäkerhet, krig och elände
            i regionen. Kanske är det så, att västvärlden ibland själv skapar
            sina fiender genom att aldrig lyckas lära sig den historiska läxan.
          </note>
          <note>
            Kanske är det faktiskt så, att det inte är undanröjandet av den
            s.k. öst--väst-konflikten som leder till fred och nedrustning.
            Kanske är det i stället så, att det är klyftorna mellan rikedom
            och fattigdom, mellan förtryckta och förtryckare och mellan utveckling
            och underutveckling som skapar grund för osäkerheten, krigen och
            rustningarna.
          </note>
          <note>
            Därför är det inom utrikespolitiken på dessa områden som vår
            kamp måste föras. Klyftorna måste undanröjas för att vi skall
            kunna få en mer uthärdlig värld. Detta innebär att det måste bli
            en central uppgift att föra en kamp för att minska de ekonomiska
            klyftorna i världen, främja utvecklingen av demokrati och mänskliga
            rättigheter, ge ett effektivt och generöst utvecklingsbistånd.
            Den minskning som nu föreslås är för oss oacceptabel. Dessutom
            menar vi att vapenexporten måste avvecklas.
          </note>
          <note>
            Det är verkligen historiens ironi att de som nu öser sin galla
            över den irakiska regimens omänsklighet under en lång följd av
            år har varit med om att bygga upp denna regims krigsmakt. Såvitt
            jag förstår har även svensk krigsmateriel hamnat i detta land.
            Att
          </note>
          <note>
            Sverige nu entydigt har förklarat sig berett att leverera vapen
            till USA och dess allierade är utomordentligt svårt att förstå
            såväl för vår fredsrörelse som för de personer utomlands som har
            vant sig vid att betrakta Sverige som ett alliansfritt land. Jag
            hade hoppats att i dag få höra ett löfte om att leveranserna av
            vapen inte skulle komma till stånd. Tyvärr har massmedias information
            varit en annan.
          </note>
          <note type="speaker">
            Anf. 11 ÅSA DOMEIJ (mp):
          </note>
          <note>
            Fru talman! 1989 var hoppets år. Trots blodiga konflikter, krig
            och förtryck skapade avspänningen mellan stormakterna, demokratiseringen
            i
          </note>
          <note>
            Östeuropa och diktaturers fall en känsla av hopp om en fredligare
            värld. Under förra årets förbyttes optimismen i oro. I Baltikum
            undertrycks strävandena efter demokrati, och vid Persiska viken
            pågår ett storkrig där många oskyldiga, som alltid i krig, får
            lida.
          </note>
          <note>
            Tänk att en sådan oerhört stor del av världens resurser läggs
            ned på vapen och militär i förhållande till vad som används till
            att lösa grundläggande problem som mat- och vattenförsörjning.
            Tänk vad mycket kraft som läggs ned på att med terror och förtryck
            rycka åt sig makt i stället för att med samarbete och diplomati
            försöka lösa konflikter. Tänk vilka mängder vapen som har sålts
            till terrorregimer, som t.ex. Iraks, bara för maktpolitik och
            kortsiktiga vinstintressens skull. Och tänk vad mycket kraft,
            resurser och ambitioner som i dag går åt till att bryta ned, men
            som i stället skulle kunna användas till att bygga upp.
          </note>
          <note>
            För någon gång måste väl ändå mänskligheten kunna lära sig en
            del av sina misstag? Saddam
          </note>
          <note>
            Husseins terrorvälde byggdes upp av samma länder som i dag för
            krig mot Irak. Vapenindustrin är en av de mest lönsamma industrigrenarna
            i världen, men priset är mänskligt lidande så svårt att det över
            huvud taget inte går att förstå.
          </note>
          <note>
            Sverige har i förhållande till sin storlek en stor vapenindustri
            och en stor vapenexport. Vapnen hamnar förr eller senare i krig.
            Det är ju där de så att säga behövs. Skandaler kring den svenska
            vapenexporten visar hur svårt, för att inte säga omöjligt, det
            är att kontrollera den. Sverige bör ta initiativ i FN för att
            begränsa och helst stoppa all vapenexport i världen. Sverige kan
            gå före och stoppa den svenska vapenexporten och säga att det
            aldrig mer får hända att liknande terrorregimer som
          </note>
          <note>
            Saddam Husseins byggs upp. Sverige skulle som ett land som inte
            tillhör några militärallianser kunna gå före och visa på andra
            sätt att lösa internationella konflikter än militärt våld.
          </note>
          <note>
            Irak har nu glädjande nog gått ifrån sitt påstående att Kuwait
            är en del av Irak. Samtidigt har man ställt en rad villkor som
            är omöjliga att acceptera.
          </note>
          <note>
            Men Iraks FN-ambassadör säger att villkoren faktiskt inte är
            några villkor utan bara diskussionspunkter. Irak börjar vackla.
          </note>
          <note>
            Miljöpartiet anser, liksom de gröna i
          </note>
          <note>
            Europaparlamentet, att det är dags för FN att ta initiativ till
            en vapenvila och försöka förhandla.
          </note>
          <note>
            Många liv skulle kunna räddas genom ett annat sätt att lösa konflikten
            än att gå vidare i ett blodigt markkrig.
          </note>
          <note>
            Det är bra att Sten Andersson står fast vid att en konferens
            i FNs regi om Mellersta Östern behövs.
          </note>
          <note>
            En sådan konferens borde ha hållits för länge sedan och kan bidra
            till att skapa fred och större stabilitet i området. Samtliga
            konflikter i området måste tas upp under en sådan konferens, även
            t.ex.
          </note>
          <note>
            kurdernas situation.
          </note>
          <note>
            Nationalism och statsegoism är ofta roten till krig och konflikter.
            Nationalism kan användas av maktfullkomliga ledare till att skapa
            aggression mot andra. En värld där den nationella tillhörigheten
            inte längre är lika viktig kan bidra till en fredligare väld.
            De som är unga i vår privilegierade del av världen har helt andra
            möjligheter och en annan vilja att ge sig ut i världen än vad
            tidigare generationer haft. Det känns hoppfullt att så många unga
            vill resa, lära sig språk, förstå andra kulturer och kanske bosätta
            sig i andra länder. Genom att ta till vara den här drivkraften
            och arbeta för öppnare gränser kan vi bidra till en fredligare
            värld.
          </note>
          <note>
            En långsiktig vision är att alla människor skulle ha möjlighet
            att bosätta sig där de själva vill utan att hindras av nationsgränser.
            Trots att vägen dit är mycket lång kan vi börja redan nu. Sverige
            kan arbeta för en gemensam arbetsmarknad med hela
          </note>
          <note>
            Europa. Vi kan börja med EG, EFTA, Baltikum och Polen för att
            så snart som möjligt utvidga det till hela Europa.
          </note>
          <note>
            Sverige bör också arbeta för ett ömsesidigt avskaffande av visumtvången
            med alla världens länder. Pass bör räcka som inresehandling.
          </note>
          <note>
            Visumtvång skall inte användas för att hindra flyktingar från
            att söka politisk asyl i Sverige.
          </note>
          <note>
            Under den tid man har rätt att vistas i Sverige och andra länder
            som turist borde man egentligen också ha rätt att arbeta. De regler
            som gäller på den svenska arbetsmarknaden skall naturligtvis gälla
            också dem som får arbeta här tillfälligt. Rätt att arbeta ger
            möjligheter även för människor som inte har mycket pengar, t.ex.
            ungdomar, att besöka andra länder och uppleva andra kulturer.
          </note>
          <note>
            Kombinationen av en allt snabbare EG-integration och nedrivningen
            av järnridån från östsidan kan leda till att en ny järnridå byggs
            upp. Vi ser redan många oroande tecken på det. Den här gången
            byggs den av väst. När människor i öststaterna äntligen får den
            självklara rätten att resa utomlands, beskärs rätten av länderna
            i väst. Under partiledardebatten i oktober frågade jag partiledarna
            från de andra partierna om de ville ge östeuropéer samma rätt
            att resa i Sverige som västeuropéer. Det var bara vänsterpartiet
            som gav positivt besked. Därför upprepar jag min fråga i dag:
            Har känslan för människors frihet vuxit i partierna under de månader
            som gått? Vill ni nu arbeta för samma möjligheter att fritt resa
            i Sverige för östeuropéer som för västeuropéer? Hur ser ni på
            läget i Baltikum och andra republiker som inte vill tillhöra Sovjetväldet?
            Hittills är miljöpartiet det enda riksdagsparti som lyssnat på
            litauernas begäran om att Sverige skall erkänna Litauen.
          </note>
          <note>
            Resultatet av litauernas folkomröstning, som offentliggjordes
            den 11 februari och där över 90 %
          </note>
          <note>
            röstade för Litauens självständighet i ett val med högt valdeltagande,
            borde vara tydligt nog för
          </note>
          <note>
            Sverige. Nu framstår det som ännu tydligare att
          </note>
          <note>
            Sverige bör ta avstånd från Molotov--Ribbentroppakten och erkänna
            Litauen.
          </note>
          <note>
            I ett brev till de svenska riksdagspartierna den 24
          </note>
          <note>
            januari frågar Litauens president Landsbergis om
          </note>
          <note>
            Sverige är berett att officiellt ogiltigförklara Sovjets annektering
            av Litauen. Endast miljöpartiet har svarat ja. Är det så svårt
            att erkänna att de svenska politiker som en gång godtog Molotov--
          </note>
          <note>
            Ribbentrop-pakten gjorde det under stor press?
          </note>
          <note>
            Skall ett beslut som ligger 50 år tillbaka i tiden fortfarande
            få binda den svenska utrikespolitiken?
          </note>
          <note>
            Vilken principiell skillnad finns egentligan mellan ockupationen
            av de baltiska staterna och ockupationen av Kuwait, förutom att
            Litauen har varit ockuperat mycket längre och att Kuwait ligger
            längre bort? Island och Moldavien har redan erkänt
          </note>
          <note>
            Litauen som självständig stat. När är det dags för
          </note>
          <note>
            Sverige?
          </note>
          <note>
            Sten Andersson säger att Sverige ''stöder'' och
          </note>
          <note>
            ''välkomnar'' litauernas beslut i folkomröstningen.
          </note>
          <note>
            Så står det i alla fall i utrikesförklaringen -- i sitt anförande
            stödde han det bara. Men varför nämns inte Landsbergis brev, Sovjets
            ockupation, Islands erkännande och ett kommande svenskt erkännande
            i utrikesdeklarationen?
          </note>
          <note>
            När det gäller människor från andra länder än de europeiska utgör
            EG ett hot mot friheten. En samordning av EGs flyktingpolitik
            riskerar leda till skärpningar, som gör det svårt för människor
            i behov av skydd att få en fristad. De försämringar av den svenska
            flyktingpolitiken som redan har genomförts kan vara resultatet
            av att Sverige har smittats av den hårdare attityd mot flyktingar
            som sprider sig i Västeuropa. Amnesty presenterade i november
            1990 en rapport, där man uttrycker oro för harmoniseringen av
            asylreglerna inom EG.
          </note>
          <note>
            Unga balter som flyr från militärtjänst i sovjetarmén ges inte
            permanent politisk asyl i Sverige, trots att det är uppenbart
            att förhållandena i armén är vidriga och trots att den armé de
            tvingas tjänstgöra i är en ockupationsarmé. Sverige måste ge de
            balter som flyr från sovjetarmén omedelbar politisk asyl.
          </note>
          <note>
            Det var glädjande att också Bengt Westerberg tog upp det i sitt
            anförande.
          </note>
          <note>
            Sovjet är i dag i stort sett en krigsmakt som verkar vara utan
            folkligt stöd i de olika sovjetrepublikerna. Carl Bildt talade
            om det ryska förtrycket av Baltikum. Men det handlar om den sovjetiska
            centralmaktens förtryck av Baltikum.
          </note>
          <note>
            Rådsrepubliken Ryssland har t.ex. tecknat handelsavtal med de
            baltiska staterna, och relationerna är över huvud taget bättre
            mellan
          </note>
          <note>
            Baltikum och Ryssland än mellan den sovjetiska centralmakten
            och Baltikum. Sverige bör arbeta för bättre och direkta kontakter
            med republikernas regeringar för att så snart som möjligt kunna
            upprätta regelrätta diplomatiska förbindelser. När öppnar Ryssland
            ett informationskontor i Sverige?
          </note>
          <note>
            Drömmen om en större personlig frihet och möjligheter att bosätta
            sig i andra länder har för många blivit drömmen om EG, därför
            att det är så som EG har marknadsförts. Men EG handlar egentligen
            inte så mycket om människornas
          </note>
          <note>
            Europa. EG handlar framför allt om konsumismens och varornas
            Västeuropa. En nedmontering av demokratin och en väldig centralisering
            av beslutsfattandet behövs inte för att skapa människornas Europa.
            Människornas
          </note>
          <note>
            Europa förutsätter tvärtom en levande demokrati och ett decentraliserat
            beslutsfattande. Inom EG
          </note>
          <note>
            finns den mesta av makten i ministerrådet där besluten fattas
            utan insyn. Parlamentets makt är svag, därför att demokratin har
            prioriterats lågt inom EG. I utrikesdeklarationen berörs inte
            det demokratiska underskottet i EG. Sten Andersson ger en väldigt
            glättad bild av framåtskridandet inom
          </note>
          <note>
            EG.
          </note>
          <note>
            Men även om beslut i så stor utsträckning som möjligt bör fattas
            decentraliserat, och så nära människorna som möjligt, finns det
            områden där beslut måste fattas på en högre nivå än i dag.
          </note>
          <note>
            Tekniken, förbättrade kommunikationer, har gjort människor över
            hela världen mycket mer beroende av varandra, med gemensamma problem
            och gemensamma möjligheter. Miljöfrågorna är exempel på problem
            som är gemensamma för människor över stora avstånd.
          </note>
          <note>
            I dag förhindrar statsegoismen ett effektivt internationellt
            miljösamarbete. Enskilda länder kan i dag kortsiktigt tjäna pengar
            på att förstöra miljön i andra länder. Det räcker inte längre
            med att arbeta med internationella konventioner. Det nordiska
            miljösamarbetet tycker jag är ett bra exempel på hur dåligt det
            kan fungera, då alla länder måste vara överens om gemensamma skärpningar
            av miljöpolitiken. I det nordiska miljösamarbetet brukar kraven
            i överenskommelserna hamna på det sämsta landets nivå. Om Nordiska
            rådet hade haft möjlighet att fatta majoritetsbeslut skulle de
            nordiska miljöprogrammen säkert vara betydligt mer långtgående.
          </note>
          <note>
            Respekten för internationella konventioner på miljöområdet är
            också synnerligen svag. Jag tycker att det var mycket bra att
            Olof Johansson tog upp den här viktiga frågan i sitt anförande.
            Inte heller
          </note>
          <note>
            Sverige följer alla sina internationella åtaganden på miljöområdet
            utan bryter mot en rad olika miljökonventioner. Förra året gick
            riksdagen emot ett förslag från miljöpartiet om att samtliga miljökonventioner
            som Sverige ställt sig bakom skulle gås igenom och nödvändiga
            lagändringar göras. Kanske ni som representerar de andra partierna
            i dag är beredda att gå längre nu när miljöpolitiken åter är aktuell?
            Anser ni att Sverige skall följa alla sina internationella åtaganden
            på miljöområdet? Anser ni att lagstiftningen bör ändras så att
            vi håller vad vi har lovat internationellt?
          </note>
          <note>
            Många av våra miljöproblem är europeiska. Därför bör Sverige
            arbeta för en gemensam lagstiftning på
          </note>
          <note>
            Europanivå. Lagstiftningen måste utformas så att de länder som
            vill gå längre får den möjligheten.
          </note>
          <note>
            Utrymme måste finnas för goda exempel om miljöarbetet snabbt
            skall kunna gå framåt. Inom
          </note>
          <note>
            EG försvåras miljöarbetet starkt av att det är svårt för olika
            länder att gå snabbare fram med miljölagstiftningen framför allt
            på produktområdet, eftersom handel sätts före miljöhänsyn. De
            varor som tillåts och får tillverkas inom ett land måste, enligt
            EG, få säljas även i alla andra EG-länder. Detta är allvarligt,
            eftersom miljölagstiftningen på produktområdet blir allt viktigare.
            Vi talar mer och mer om att det är lättare att kontrollera punktutsläpp
            än att kontrollera miljöproblem som orsakas av vår konsumtion
            och varuanvändning. Den gemensamma lagstiftning som behövs på
            alleuropeisk nivå bör beslutas av ett demokratiskt, direktvalt
            och parlamentariskt organ.
          </note>
          <note>
            I miljöpropositionen, som presenterades i måndags, litar regeringen
            fortfarande helt på det vanliga arbetet med konventioner och på
            att invänta EGs miljökrav. Man försöker inte ens att vara pådrivande
            på EG. Varför väljer inte regeringen att arbeta för en alleuropeisk
            miljölagstiftning på en miniminivå, där alla länder som vill har
            möjlighet att gå längre, samtidigt som
          </note>
          <note>
            Sverige går vidare med miljöpolitiken och skärper den här? Nu
            väljer Sverige att vänta med miljökrav, t.ex. när det gäller produkter
            och trafik. Samtidigt väljer Sverige alltså bort möjligheten att
            vara pådrivande på miljöområdet.
          </note>
          <note>
            Miljöpartiet de gröna vill arbeta för ett alleuropeiskt samarbete
            som bygger på följande:
          </note>
          <note>
            -- En gemensam miljölagstiftning på miniminivå, där varje land
            och region skall ha möjlighet att gå längre även när det gäller
            varor och produkter.
          </note>
          <note>
            -- Beslut skall fattas på en så låg nivå som möjligt, vilket
            innebär en decentralisering av stora delar av beslutsfattandet.
          </note>
          <note>
            -- Gemensamma beslut skall fattas av ett demokratiskt och direktvalt
            organ.
          </note>
          <note>
            -- Gemensamma beslut om nedrustning får fattas, men en ny militärmakt
            får inte byggas upp.
          </note>
          <note>
            -- Ett Europa öppet mot hela världen. Inga gemensamma tullmurar
            mot u-länderna får byggas upp.
          </note>
          <note>
            -- Människor skall ha rätt att resa, studera, arbeta och bosätta
            sig inom hela Europa.
          </note>
          <note>
            Sverige får inte låsa sig för den typ av samarbete i Europa som
            EG representerar. I dag går EG-
          </note>
          <note>
            integrationen framåt med stormsteg utan att de flesta människor
            har haft en chans att tänka efter.
          </note>
          <note>
            Sten Andersson säger i utrikesdeklarationen att neutralitetspolitiken
            skall ligga fast. Men hur kan det vara möjligt att kombinera med
            medlemskap i
          </note>
          <note>
            EG? Knappt någon tvivlar i dag på att EG är på väg att utvecklas
            till en militär union. Det är viktigt för jämvikten och avspänningens
            skull i Europa att det finns ett stabilt neutralt bälte med länder
            som
          </note>
          <note>
            Sverige, Finland, Österrike, Polen och kanske andra öststater.
          </note>
          <note>
            Miljöpartiet har länge krävt folkomröstning om
          </note>
          <note>
            EG. Nu har de borgerliga partierna anslutit sig, men de vill
            vänta tills förhandlingarna med EG om medlemskap är slutförda.
            Men varför vill ni vänta?
          </note>
          <note>
            Det rakaste måste ju vara, oavsett vilken åsikt man har om EG,
            att folkomrösta innan ansökningshandlingarna lämnas in.
          </note>
          <note>
            I en värld där miljö- och naturresursfrågorna tas på allvar klaras
            inte bara de akuta hoten från miljöförstöring och utplundring
            av naturresurser. I
          </note>
          <note>
            en värld där vi utgår ifrån att naturen faktiskt sätter gränser
            för hur mycket vi kan förbruka ökar också möjligheterna för fred.
            Konkurrensen om naturresurserna i världen ökar också spänningarna.
          </note>
          <note>
            Om vi påbörjar en anpassning av energiförsörjningen i världen
            till en energiförbrukning grundad på förnyelsebara och miljöanpassade
            energikällor, kommer oljan att minska i betydelse som strategisk
            resurs. Persika viken kommer inte längre att ha en lika stor betydelse
            som råvaruleverantör i världen. Och möjligheterna till en långsiktig
            fred kommer att öka.
          </note>
          <note>
            Urbefolkningar och minoriteter drabbas ofta hårt av exploateringen
            av naturresurser. I USA bedrivs all utvinning av uran på urbefolkningarnas
            territorium. I de indianreservat som drabbas är cancerstatistiken
            den högsta i USA, hos folk där man inte känner till cancer sedan
            tidigare. I Kanada bryts uran på indianernas traditionella mark.
            De lovades höjd levnadsstandard och bra jobb, men resultatet har
            blivit sämre hälsa och sociala problem. Sverige köper också uran
            från Australien, där urbefolkningen drabbas på liknande sätt.
          </note>
          <note>
            USA, Sovjet, Frankrike och Storbritannien bedriver kärnvapenprov
            som drabbar urbefolkningar. Utvinning av naturgas hotar renskötande
            urfolk i Sibirien. Sverige kan bli ett av de länder som köper
            naturgasen. En övergång till en energiförsörjning utan fossila
            bränslen och uran är alltså nödvändig, inte bara för miljön utan
            också för att värna om urbefolkningars rättigheter.
          </note>
          <note>
            Sverige bör aktivt verka för ett totalt stopp för kärnvapenprov,
            även underjordiska. Även kärnvapenproven drabbar nästan alltid
            urbefolkningar. Sverige måste i FN driva frågor om urbefolkningars
            rättigheter hårt.
          </note>
          <note>
            En annan viktig naturresurs är den biologiska mångfalden och
            bevarandet av arter. I
          </note>
          <note>
            miljöpropositionen går regeringen långt när det gäller att lova
            och skriver t.o.m. att den biologiska mångfalden skall säkerställas.
            Regeringen använder faktiskt det starka ordet säkerställas.
          </note>
          <note>
            Sverige är med i samarbetet i den internationella naturvårdsunionen,
            IUCN. Under den internationella naturvårdsunionens möte i
          </note>
          <note>
            Australien förra året menade man att det är nödvändigt att skydda
            minst 10 % av alla representativa naturtypers areal för att säkerställa
            den biologiska mångfalden. Men detta har över huvud taget inte
            påverkat den svenska politiken.
          </note>
          <note>
            Det kan vi ju se i miljöpropositionen som presenterades för bara
            ett par dagar sedan. I
          </note>
          <note>
            Sverige är inte ens 1 % av den produktiva skogsmarken skyddad
            nedanför skogodlingsgränsen. Den svenska modellen har hittills
            mest gått ut på att skapa nationalparker i områden utan produktiv
            skog, t.ex. i fjällen, därför att det är billigast.
          </note>
          <note>
            Hur var det i höstas? Då bestämde sig en stor majoritet av riksdagen
            för att fortsätta skövlingen av de fjällnära skogarna, trots att
            det där finns arter och biotoper som internationellt sett är unika.
          </note>
          <note>
            Denna skövling hotar att skada Sveriges internationella rykte,
            och ett köpmotstånd mot svenska skogsprodukter kan börja spridas
            utomlands.
          </note>
          <note>
            I miljöpropositionen skärs dessutom anslaget till inköp av mark
            ned, och möjligheterna att rädda t.ex. urskogarna minskar. Hur
            skall Sverige kunna ha någon trovärdighet och kunna vara pådrivande
            under Brasilienkonferensen 1992, där frågor om världens biologiska
            mångfald skall tas upp med den här naturvårdspolitiken på hemmaplan?
            Hur skall
          </note>
          <note>
            Sverige kunna driva frågan om vikten av att bevara den biologiska
            mångfalden i regnskogarna?
          </note>
          <note>
            Regnskogarna finns ju i betydligt fattigare länder än Sverige.
            Men vi kan inte ens skydda de fjällnära skogarna, eftersom en
            majoritet i Sveriges riksdag anser att vi inte har råd med det.
          </note>
          <note>
            När mycket händer i Europa, läget är spänt i
          </note>
          <note>
            Baltikum och gamla nationella motsättningar väcks till liv, finns
            risk att andra delar av världen glöms bort i den politiska debatten
            och i massmedias bevakning. De alltmer utbyggda kontakterna i
          </note>
          <note>
            Europa riskerar att tränga undan ett utbyggt samarbete med världens
            fattigaste länder.
          </note>
          <note>
            Solidariteten och samarbetet med Östeuropa får inte leda till
            att solidariteten med människor som har det svårt utanför våra
            gränser minskar.
          </note>
          <note>
            Under sensommaren, när bensinpriset sköt i höjden på grund av
            Saddam Hussein-effekten, spred sig en gnällkampanj ledd av bensinmacksföreståndare
            över landet, trots att bensinen hade blivit billigare under i
            stort sett hela
          </note>
          <note>
            80-talet. Men de som drabbades riktigt hårt var människorna i
            de u-länder som inte har olja och vars ekonomier inte klarar plötsligt
            högre oljepriser. Tänk om vi i stället hade fått en diskussion
            om extra stöd till u-länderna för att hjälpa dem att klara sin
            svåra ekonomiska situation!
          </note>
          <note>
            När beslut fattades om utvecklingssamarbete med
          </note>
          <note>
            Öststaterna var det biståndet till världens fattiga som fick
            krympa för att klara finansieringen. I
          </note>
          <note>
            miljöpartiet tycker vi att levnadsstandarden i
          </note>
          <note>
            Sverige är hög internationellt sett och att vi har råd med både
            ekonomiskt bistånd till Östeuropa, utöver den ordinarie biståndsbudgeten,
            och en satsning på en utomeuropeisk miljöfond. 1 miljard kronor
            per år bör satsas på en typ av Marshall-hjälp till Östeuropa och
            1 miljard för att bidra till att lösa miljöproblemen utanför Europa.
            Pengarna kan bli en grundplåt i en internationell fond där allt
            fler länder kan följa efter och satsa pengar. Fonden kan t.ex.
            användas för att rädda regnskogar och till markvård för att förhindra
            erosion och försaltning, för att trygga världens framtida livsmedelsförsörjning.
          </note>
          <note>
            Medel ur fonden skulle också kunna användas för sanering vid
            stora miljökatastrofer. Sverige bör nu ta initiativ och satsa
            pengar på att sanera efter den enorma miljökatastrof som Irak
            har orsakat genom att släppa ut olja. Jag skulle vilja fråga utrikesministern
            direkt om den svenska regeringen kommer att ta några initiativ
            för att bidra till att minska skadorna efter den enorma oljekatastrofen
            i Persiska viken.
          </note>
          <note>
            Inför miljökonferensen i Brasilien 1992 har Sverige unika möjligheter,
            som ett i-land utanför världens stora maktblock, att vara med
            och föra de fattigaste ländernas talan. Sverige kan göra en värdefull
            insats för att nord--syd-dialogen skall bli fruktbar och verkligen
            föra upp problemen med i-ländernas alltför höga resursförbrukning
            på dagordningen.
          </note>
          <note>
            Sten Andersson talar ofta om vikten av anpassning till EG. Men
            är inte den viktiga anpassning som vi bör göra en anpassning av
            vår resursförbrukning till en nivå som är möjlig sett i ett globalt
            perspektiv?
          </note>
          <note>
            En liten del av världens befolkning står ju för en stor del av
            resursförbrukningen och dessutom för en stor del av miljöförstöringen.
            Det här hänger ju ihop.
          </note>
          <note>
            När det gäller globala problem som växthuseffekten och förstörelsen
            av ozonskiktet måste Sverige driva linjen att i-länderna skall
            ta på sig ett tungt ansvar. Den enda rimliga vägen att klara växthuseffekten
            är att i-länderna tar på sig ansvaret att minska sin energiförbrukning.
            I-
          </note>
          <note>
            länderna måste också ge ekonomiskt bistånd till uländerna för
            att de skall ha råd att göra de nödvändiga investeringarna i sin
            industri för att övergå till produktion utan ozonnedbrytande ämnen.
          </note>
          <note>
            Sverige bör ta initiativ till att ge FN en viktigare roll i arbetet
            med de globala miljöproblemen. Ett sätt att ge FN större möjligheter
            att göra något åt de världsomspännande miljöproblemen är att inrätta
            ett miljöråd inom FN med liknande befogenheter som säkerhetsrådet,
            t.ex. när det gäller att anta olika resolutioner. Rådet skulle
            kunna ta upp frågor om drivhuseffekten, ozonskiktet, dricksvattnet,
            erosion och försaltning av odlingsmark. Jag tycker att Sverige
            redan nu inför
          </note>
          <note>
            Brasilienkonferensen 1992 kan lämna förslag om att inrätta ett
            FNs miljöråd.
          </note>
          <note>
            Till sist skulle jag vilja ställa en fråga till utrikesministern
            och även till företrädarna för de andra partierna. Skulle inte
            vi när det gäller en viktig utrikespolitisk fråga i vår närhet
            --
          </note>
          <note>
            Baltikum -- faktiskt våga oss på att säga att de politiker som
            fattade beslutet att erkänna den sovjetiska annekteringen gjorde
            det under en mycket stor press? Det pågick ett blodigt krig runt
            omkring oss. Vad skulle man göra? Man försökte helt enkelt hålla
            Sverige utanför kriget. Men i dag måste vi väl kunna erkänna att
            annekteringen av
          </note>
          <note>
            Baltikum faktiskt var olaglig och inte längre skall vara giltig
            ens från svensk sida.
          </note>
          <note>
            I detta anförande instämde Carl Frick, Roy
          </note>
          <note>
            Ottosson, Inger Schörling, Kjell Dahlström, Gösta
          </note>
          <note>
            Lyngå, Per Gahrton, Paul Ciszuk och Kent
          </note>
          <note>
            Lundgren (alla mp).
          </note>
          <note>
            Anf. 12 Utrikesminister STEN ANDERSSON
          </note>
          <note>
            (s):
          </note>
          <note>
            Fru talman! Det är möjligt att en del som lyssnar och tittar
            på oss under den här debatten kan ha fått för sig att vi är djupt
            oense i väsentliga delar av utrikespolitiken; särskilt när de
            lyssnar på Carl
          </note>
          <note>
            Bildt, som har en förmåga att låta litet mer grälsjuk än vad
            jag tror att han är. Men både vi här i riksdagen och svenska folket
            har all anledning att glädjas åt att det finns en bred enighet
            kring den svenska utrikespolitiken. 100 % av riksdagens ledamöter
            står bakom vårt stöd till Baltikum, 90 %
          </note>
          <note>
            står bakom vårt försök att närma oss och söka medlemskap i EG,
            90 % står bakom vårt stöd till
          </note>
          <note>
            FN när det gäller Gulfkriget. Jag är litet mer osäker på hur
            många procent av riksdagens ledamöter som står bakom vår solidaritet
            med tredje världen. Det är någonting som Carl Bildt aldrig yttrar
            sig om. Jag vet därför inte riktigt var moderata samlingspartiet
            står.
          </note>
          <note>
            Det finns en del frågor i marginalen som vi har olika uppfattningar
            om. Jag skall börja med Baltikum och det som Åsa Domeij tog upp.
          </note>
          <note>
            Det är klart att samlingsregeringen 1940 var satt under tryck.
            Vi var omringade av nazister och stalinister och hade inte särskilt
            stort handlingsutrymme. Men jag skall gärna citera Carl
          </note>
          <note>
            Bildt: Det är meningslöst att sudda i historien. Kan vi då inte
            erkänna Litauen? Vi följer i erkännandefrågor en alldeles klar
            och ganska benhård princip, nämligen att inte erkänna regeringar,
            vi erkänner länder. Det finns tre kriterier: Det skall finnas
            ett land, det skall finnas ett folk, det skall finnas en regering
            med hygglig kontroll av territoriet. Det senare kriteriet uppfylls
            inte för närvarande.
          </note>
          <note>
            Man pekar då på Island. Island har erkänt Litauen.
          </note>
          <note>
            Vad har då Island uppnått? Jag har fått en dokumentation från
            den isländska regeringen. Där säger man att man inte kan bortse
            från det faktum att Litauen för närvarande är ''begränsat i sin
            självständighet''. Man konstaterar vidare att det i dagsläget
            knappast går att upprätthålla diplomatiska förbindelser genom
            upprättande av beskickningar och att den isländska regeringen
            därför inte nu överväger utbyte av diplomatiska representanter.
            Island kan inte, säger man, upprätta diplomatisk representation.
          </note>
          <note>
            Sverige har diplomatisk representation både i
          </note>
          <note>
            Tallinn och Riga men skulle, om vi försökte följa
          </note>
          <note>
            Islands exempel, bli av med denna representation.
          </note>
          <note>
            Det är mycket tack vare att Sverige finns representerat diplomatiskt
            i Baltikum som Sverige har kunnat utveckla bättre kontakter på
            alla nivåer än vad något annat land har kunnat göra. Det gäller
            kontakter mellan individer, organisationer, kommuner, myndigheter
            och regeringar. Det vore alltså en oklok väg att gå i det här
            läget.
          </note>
          <note>
            Vi har varit eniga om att försöka hålla trycket uppe på Sovjetledningen,
            framför allt efter våldsdåden i
          </note>
          <note>
            Vilnius och Riga. Det har varit viktigt, eftersom vi har trott
            att det som har hänt där lätt skulle kunna komma i skymundan av
            den dramatiska utvecklingen i Gulfen.
          </note>
          <note>
            Jag kunde i mitt inledningsanförande berätta att vi har fått
            ett positivt svar på en del av våra framstötar i ESK-sammanhang.
            Det går snabbt i utrikespolitiken. Under debattens gång har jag
            fått besked från vår delegation i MR-kommissionen i
          </note>
          <note>
            Genève att en positiv dialog har kommit i gång med
          </note>
          <note>
            Sovjetunionen. En del andra slutsatser har också dragits, men
            dem skall jag icke redovisa offentligt.
          </note>
          <note>
            Flera talare har varit inne på frågan om vårt agerande i Mellanöstern.
            Det är värt att diskutera.
          </note>
          <note>
            Den första uppgiften är naturligtvis den vi har försökt att klara
            hela tiden, nämligen att hjälpa till att hitta en fredlig lösning
            på problemet. Det har vi inte lyckats med. Jag hoppas att vi alla
            delar generalsekreterarens uppfattning att det är FNs säkerhetsråd
            som skall få ta del av alla de detaljer som finns i Gorbatjovs
            förslag och ta ställning till dem. Det kan inte ankomma på ett
            land eller en koalition av länder. Det måste vara FNs sak att
            fatta beslutet som kan leda till ett ännu mer ohyggligt krig än
            det som nu pågår.
          </note>
          <note>
            I går kväll hade jag ett sammanträde med representanter för de
            nordiska länderna, två utrikesministrar och två ambassadörer plus
          </note>
          <note>
            Canadas utrikesminister. Vi diskuterade mycket av det som har
            tagits upp i debatten i dag, dvs. vilka insatser kan vi, de nordiska
            länderna och Canada, göra för att hjälpa till i det ögonblick
            en fredsuppgörelse nås med fredsbevarande styrkor osv. Vi diskuterade
            vapenhandeln. Men inte bara, som har uppgivits, konventionella
            vapen och kärnvapen utan alla massförstörelsevapen. Vi tog också
            upp det som Åsa Domeij nämnde, nämligen miljöförstörelsen i Persiska
            viken, dvs.
          </note>
          <note>
            oljekatastrofen där. Vi diskuterade mycket hur vi skall kunna
            hjälpa till att skapa en stabil fred i området. Det finns på nordisk
            basis en arbetsgrupp. Vi beslöt att ge utvidgade direktiv till
            den och inbjuda Canada att medverka. Vi har i dag rapporterat
            till generalsekreteraren vad vi har diskuterat och naturligtvis
            givit uttryck för vår beredvillighet att hjälpa till.
          </note>
          <note>
            Bengt Westerberg tog också upp Mellanösternproblematiken. Han
            sade att jag svävade på målet beträffande PLO och dess roll då
            det gäller att skapa fred i området. Nej, jag svävar inte på målet.
          </note>
          <note>
            Jag har en mycket bestämd uppfattning. Jag har mött Arafat vid
            ett par tillfällen sedan kriget bröt ut. Första gången var i samband
            med Bruno
          </note>
          <note>
            Kreiskys begravning. Jag var då mycket kritisk mot det ställningstagande
            som PLO hade intagit i konflikten. Arafat gjorde då gällande att
            man inte hade tagit ställning för ockupationen. Man hade heller
            inte kritiserat Sadam Hussein så hårt som andra. Man trodde att
            man skulle kunna spela en medlande roll. Det skulle vara enda
            chansen för palestinierna. Arafat redogjorde också för det förslag
            som han hade utarbetat tillsammans med president Mubarak och kung
            Fahd i Saudi-Arabien och ville att jag skulle föra det vidare
            till USA-
          </note>
          <note>
            administrationen och generalsekreteraren. Jag gjorde det. Det
            var i stort sett de förslag som sedan framfördes av president
            Mubarak vid det arabiska toppmötet.
          </note>
          <note>
            Jag har också träffat Arafat i samband med våra försök att få
            hem den den svenska gisslan. Jag kan, utan att gå närmare in på
            det, säga att Arafat där gjorde en förtjänstfull insats.
          </note>
          <note>
            Bengt Westerberg! Jag har varit engagerad i
          </note>
          <note>
            Mellanösternproblemet i 27 år. Jag har träffat de flesta israeliska
            toppolitiker och palestinska politiker. Jag vet vilken djup misstro
            och misstänksamhet som 40 års strider mellan två folk har skapat.
            Jag inser att det kommer att ta lång tid att överbrygga de motsättningarna.
            Därför var det min strävan att försöka åstadkomma att Arafat och
          </note>
          <note>
            PLO gick ifrån sin terrorism och sin inriktning på att förgöra
            Israel. Vi var lyckliga då vi tillsammans med andra lyckades få
            PLO att fatta Algerbeslutet, dvs. att erkänna Israels rätt till
            existens och att avstå från terrorism. Vi var ännu lyckligare
            när vi lyckades hjälpa till att åstadkomma dialogen mellan PLO
            och USA. Det gläder mig att Bengt
          </note>
          <note>
            Westerberg så oförbehållsamt erkänner det palestinska folkets
            rätt till självbestämmande.
          </note>
          <note>
            Men, Bengt Westerberg, i självbestämmanderätten måste det ingå
            också folkets rätt att utse sina egna representanter. Det gäller
            det svenska folket, och det gäller det palestinska folket. Det
            råder inget tvivel om att det palestinska folket i dag fortfarande
            anser PLO vara sin rättmätiga representant.
          </note>
          <note>
            Jag skall inte falla för frestelsen att delta i Carl
          </note>
          <note>
            Bildts praktgräl med riksdagens talman. Inte heller skall jag
            gå in på de spydigheter om senfärdighet och annat som han har
            sagt. Men jag tycker att Carl
          </note>
          <note>
            Bildt yttrar sig vårdslöst och slarvigt om kommunism och socialism.
            Han blandar ihop de begreppen i hopp om att det skall falla litet
            fläckar också på socialdemokratin.
          </note>
          <note>
            Tänk om socialisten och frihetskämpen Dubcek då han stod här
            hade fått höra de spydigheter som Carl
          </note>
          <note>
            Bildt har gjort sig skyldig till! Fundera gärna på det, så skall
            jag gärna utveckla ämnet om inte tankeverksamheten hjälper.
          </note>
          <note type="speaker">
            Anf. 13 CARL BILDT (m) replik:
          </note>
          <note>
            Fru talman! Utrikesministern är besvärad av socialismen. Det
            kan man förstå. Kom ihåg att de stater och system som har fallit
            samman i halva
          </note>
          <note>
            Europa under folkens protest alltid har kallat sig socialistiska.
            De har talat om det socialistiska systemet, och de har alltid
            talat om den socialistiska ideologin. Jag är ledsen om jag gör
            den gamle partisekreteraren irriterad, men dessa länder har alltid
            haft den röda fanan och de har alltid sjungit
          </note>
          <note>
            Internationalen. De var socialistiska, och de byggdes på socialismens
            grund. Det är klart att deras misslyckande i någon utsträckning
            också har sin betydelse för dem i andra länder som viftat med
            likadana fanor, sjungit samma sånger och talat om samma ideologi.
            Att det sedan finns skillnader i övrigt är alldeles klart. Men
            dessa länder var socialistiska, och socialismen har fallit med
            besked.
          </note>
          <note>
            Det föreligger anmärkningsvärda skillnader mellan regeringsdeklarationen
            och ena sidan och utrikesministerns anförande å den andra. Vi
            fick en utrikesdeklaration där för första gången på mycket länge
            en palestinsk stat inte omnämndes. Antingen innebär detta en utrikespolitisk
            förändring, eftersom jag utgår från att en sådan deklaration inte
            tillkommer alldeles slumpmässigt, eller så är det fråga om slarv
            i Arvfurstens palats, och det är anmärkningsvärt även det. Den
            palestinska staten förekom i utrikesministerns anförande, men
            det är inte utrikesministerns anförande som är regeringens utrikespolitiska
            deklaration vid denna debatt.
          </note>
          <note>
            Jag tog i mitt anförande upp en diskussion om neutraliteten i
            det nya Europa, vår nya utrikespolitiska identitet och säkerhetspolitiken
            i en förändrad situation. Jag ställde en fråga till utrikesministern
            angående en formulering i detta vitala spörsmål i utrikesdeklarationen.
            Det var en formulering som lät antyda att den utrikespolitiska
            och säkerhetspolitiska prövningen skall utföras först preliminärt
            och sedan slutgiltigt, efter det att vi förhandlat om medlemskap
            med EG. Detta är enligt min mening en alldeles orimlig tanke.
            I den mån den är tänkt är den felaktig. I den mån det är fråga
            om en slarvig formulering på denna punkt och innebörden är en
            annan, är jag tacksam för ett klarläggande.
          </note>
          <note>
            Jag har ganska länge, vilket utrikesministern inte tycker om,
            haft anledning att kritisera regeringen för senfärdighet i Europapolitiken.
            Det är möjligt att det inte är populärt att påpeka detta, men
            för den som vill ha illustrationer går det bra att gå tillbaka
            till riksdagens protokoll och se vem det var som fick rätt i de
            debatter som fördes om medlemskap eller inte.
          </note>
          <note>
            Jag har också under de senaste månaderna ansett att man borde
            komma i gång mer handfast och konkret med arbetet att förbereda
            ansökan och förhandlingarna om medlemskap och inte minst den alldeles
            avgörande utrikespolitiska och säkerhetspolitiska prövningen.
            Vi förde en omfattande diskussion om detta i utrikesnämnden den
            8 februari, där jag ansåg att det borde göras någonting. Det är
            tillfredsställande att vi nu har fått ett informellt besked från
            regeringen att det kommer att tillsättas en undergrupp under utrikesnämnden
            i vilken ingår statsministern, utrikesministern och utrikeshandelsministern
            från regeringens sida och från den borgerliga sidan Olof
          </note>
          <note>
            Johansson, Bengt Westerberg och undertecknad.
          </note>
          <note>
            Jag tycker att detta är bra, och det borde ha gjorts tidigare.
            Men vi bör komma i gång med det arbetet så snart som möjligt.
          </note>
          <note>
            Vad gäller Mellersta Östern skall jag inte säga så mycket. Jag
            vill instämma i det Bengt Westerberg hade att säga när det gäller
            karaktären av regimen
          </note>
          <note>
            Saddam Hussein. Vi har fört en diskussion om vad som är den grundläggande
            konflikten och det grundläggande problemet i området. Ett står
            klart;
          </note>
          <note>
            existensen av regimen Saddam Hussein är ett av de grundläggande
            problemen i detta område just nu.
          </note>
          <note>
            Fredsplaner som inkluderar någon typ av internationella garantier
            för Saddam Husseinregimens fortbestånd är inte någonting som man
            bör känna någon entusiasm inför.
          </note>
          <note>
            Så kort till frågan om Baltikum och erkännande.
          </note>
          <note>
            Vad Sverige behöver är en strategi för stegvist erkännande av
            Estland, Lettland och Litauen. Det föreslog jag för ett år sedan
            i utrikesdebatten. Jag ville då att Sverige skulle sända en emissarie
            dit.
          </note>
          <note>
            Det ansåg utrikesministern vara alldeles omöjligt.
          </note>
          <note>
            Vi har sedan dess sänt många emissarier, och det är bra. Vi har
            erkänt de baltiska republikernas rätt till självständighet, och
            det är bra. Men det tog också sin tid. Vi har nu erkänt de folkvalda
            parlamenten som de legitima företrädarna för dessa folk. Det tog
            sin tid, men också detta var bra. Det är på denna väg vi bör gå.
            Vi skall inte, Åsa Domeij, bedriva symbolpolitik utan substanspolitik.
            Människorna i
          </note>
          <note>
            Baltikum vet vad som är möjligt. De vet också att en politik
            med stegvist erkännande av deras självständighet hjälper dem långt
            mer än tomma slag i luften.
          </note>
          <note type="speaker">
            Anf. 14 BENGT WESTERBERG (fp)
          </note>
          <note>
            replik:
          </note>
          <note>
            Fru talman! När det gäller frågan om erkännande av Litauen vill
            jag först instämma i det Carl Bildt och också utrikesministern
            sade på denna punkt.
          </note>
          <note>
            Man kan naturligtvis i historiens ljus ha synpunkter på det beslut
            som fattades under andra världskriget, men det är också ett faktum
            att utrikesministern har rätt när han säger att det förhållandet
            att man då erkände annektionen har ökat Sveriges möjligheter att
            nu ha kontakter i
          </note>
          <note>
            Baltikum.
          </note>
          <note>
            Jag vill också ta upp en annan fråga som Åsa
          </note>
          <note>
            Domeij berörde i sitt inlägg, nämligen synen på flyktingpolitiken
            i Europa. Jag delar hennes kritiska uppfattning om den. Vi i folkpartiet
            liberalerna har utförligt redogjort för detta i vår
          </note>
          <note>
            Europamotion som väcktes i riksdagen nu i januari.
          </note>
          <note>
            Men jag drar inte den slutsatsen, vilket Åsa Domeij tycks göra,
            att detta skulle tala mot ett svenskt medlemskap. Jag drar den
            rakt motsatta slutsatsen.
          </note>
          <note>
            Om vi vill påverka flyktingpolitiken i Europa, kan vi bara göra
            det som medlemmar, och vi kan inte ersätta Europa. Sverige skall
            föra en generös flyktingpolitik, men tro inte att Sverige kan
            ta på sig hela den börda som bör delas av de europeiska staterna.
            Vi har tvärtom anledning att försöka påverka andra europeiska
            stater att föra en mer generös flyktingpolitik, precis som vi
            har anledning att försöka påverka den svenska regeringen att lägga
            om politiken.
          </note>
          <note>
            Fru talman! Jag vill mycket kort kommentera frågan om debattordningen.
            Vi kan inte låta bli att konstatera att detta blir, såvitt jag
            vet, första gången som regeringens utrikesdeklaration inte kommer
            att ingå i riksdagens protokoll. Jag har litet svårt att förstå
            varför utrikesministern har valt denna nya ordning utan att på
            något sätt avisera detta eller diskutera det med oss i förväg.
          </note>
          <note>
            Fru talman! Jag vill också kommentera utrikesministerns påstående
            om enigheten i utrikespolitiken. Det är naturligtvis sant att
            vi är eniga i många frågor, och det är bra. Det ökar
          </note>
          <note>
            Sveriges möjligheter att agera kraftfullt. Det är genom den flexibilitet
            som regeringen har visat som vi i dag är eniga om politiken gentemot
            Baltikum och att Sverige skall eftersträva medlemskap i EG.
          </note>
          <note>
            När det gäller den sistnämnda frågan, nämligen den om medlemskap
            i EG, var detta en politik som Sten
          </note>
          <note>
            Andersson motsatte sig så sent som i oktober förra året. Men
            omsvängningen kom innan månaden var slut, och det registrerar
            vi med stor glädje.
          </note>
          <note>
            Sten Andersson står här i talarstolen och ifrågasätter om man
            kan lita på moderaterna. Men i verkligheten är det intressanta
            om man kan lita på regeringen, på socialdemokraterna, när det
            gäller solidariteten med tredje världen. Vilka är det som i regeringsställning
            nu föreslår en nedskärning av ulandsbiståndet så att Sverige inte
            längre lever upp till målet att vi skall avsätta 1 % av våra samlade
            inkomster, 1 kr. av varje hundralapp, till ulandsbistånd? Det
            är den socialdemokratiska regeringen. Dess solidaritet med tredje
            världen kan man i dag verkligen ifrågasätta.
          </note>
          <note>
            Sten Andersson sade i sitt anförande att Förenta nationerna har
            ett ansvar för den fredsordning som måste komma efter kriget i
            Mellanöstern. På den punkten delar jag hans uppfattning. Sedan
            sade
          </note>
          <note>
            Sten Andersson: ''Men fred och säkerhet i området fordrar också
            rustningsbegränsning och förtroendeskapande åtgärder, förhandlingsmekanismer,
            massivt ekonomiskt stöd och nya ekonomiska samarbetsformer.''
            Därefter tillade han: ''Den ohämmade vapenexporten till området
            måste upphöra''. Allt detta är säkert riktigt, men enligt min
            uppfattning otillräckligt.
          </note>
          <note>
            Jag betonade tidigare i mitt huvudanförande den betydelse som
            en demokratisering i området har för att säkra freden. Sten Andersson
            har i sammanhanget avsiktligt eller oavsiktligt utelämnat demokrati
            i sin uppräkning av de förutsättningar som måste uppfyllas för
            att vi skall kunna få en stabil fred i området. Nu kan man alltid
            fråga sig vilka möjligheter Förenta nationerna, Sverige eller
            andra utomstående har att påverka utvecklingen i
          </note>
          <note>
            Mellanöstern. Jag menar att de insatser vi skall göra, t.ex.
            det massiva ekonomiska stöd som kommer att behövas för återuppbyggnad
            av
          </note>
          <note>
            Kuwait, Irak och kanske andra delar av
          </note>
          <note>
            Mellanöstern som Sten Andersson talar om, bör kopplas till krav
            på en demokratisering av dessa stater.
          </note>
          <note>
            När Kuwait är befriat är det viktigt att Förenta nationerna uppställer
            som villkor för den återinsatta emiren att man återupprättar det
            sedan ett antal år tillbaka nedlagda kuwaitiska parlamentet och
            ger de kuwaitiska medborgarna möjlighet att utse sina parlamentariker
            och så småningom också sin regering.
          </note>
          <note>
            Jag antydde i avslutningen på mitt huvudanförande att vi har
            anledning att kritiskt granska de olika regimerna, de olika härskarna,
            i Mellanöstern.
          </note>
          <note>
            Även om Saddam Hussein är värst så är han ingalunda ensam. Det
            finns många andra som är ungefär som han. Det finns många exempel
            på vad dessa regimer ägnar sig åt.
          </note>
          <note>
            I en intressant och uppseendeväckande artikel på
          </note>
          <note>
            Dagens Nyheters kultursida den 2 februari skildrar journalisten
            Lisbeth Lindeborg hur den islamiska fundamentalismen i Mellanöstern
            har kopplingar till högerextremismen i Europa. De förenas av antisemitismen.
            Hon hävdar också att arabiska pengar stödjer extrema politiska
            rörelser i Europa.
          </note>
          <note>
            Som exempel nämner hon att från sitt högkvarter i
          </note>
          <note>
            Karachi betalar World Muslim League för högerextremistiska och
            antisemitiska publikationer över hela världen med pengar som bl.a.
            kommer från Saudi-Arabien. Denna vetskap måste vi ha med oss i
            vår bedömning av framtiden i
          </note>
          <note>
            Mellanöstern. Jag vill ännu en gång understryka att det är oerhört
            viktigt att vi använder alla medel som står till vårt förfogande
            för att främja en demokratisk utveckling i området.
          </note>
          <note type="speaker">
            Anf. 15 OLOF JOHANSSON (c) replik:
          </note>
          <note>
            Fru talman! Centern inbegreps så till den milda grad i utrikesministerns
            ekumeniska utläggning om utrikespolitiken att det inte blev någon
            kommentar och inte heller något svar på de frågor jag ställde,
            men det kanske kommer. Jag skall fullfölja den linjen genom att
            ta upp handsken som kastades mellan socialdemokraterna och moderaterna.
          </note>
          <note>
            Sista stycket på s. 11 i regeringsdeklarationen överensstämmer
            enligt min uppfattning i hög grad med riksdagsbeslutet. På samma
            sätt som förändringar har skett och pågår i Europa när det gäller
            den säkerhetspolitiska situationen kommer
          </note>
          <note>
            EG, under den period som ligger framför oss och med sina uttalade
            planer, att förändras. För att illustrera den satsen vill jag
            som Martin
          </note>
          <note>
            Bangemann och andra säga att det inte är det EG
          </note>
          <note>
            vi ser i dag som vi söker medlemskap i. Därför är det viktigt
            att i dag tydligt tala om att medlemskapsansökan inte är detsamma
            som medlemskap. Ambitionen är nämligen en sak, den har vi gemensam,
            men resultatet skall bedömas när det finns ett sådant att bedöma.
            Det skall baseras på gemensamma diskussioner inför en medlemskapsansökan,
            men processen är inte slut där.
          </note>
          <note>
            Den som slutar processen vid det steget bortser från att det
            är en djupt demokratisk fråga som måste hanteras i ett nära samspel
            med svenska folket. Det skall inte vara någon formaliademokrati,
            utan en reell demokrati som innebär att ett eventuellt svenskt
            medlemskap i EG är folkligt förankrat. I
          </note>
          <note>
            annat fall kommer vi, liksom en del andra länder, att stå där
            med kritiken efteråt, eftersom människor inte har haft chans att
            delta i debatten.
          </note>
          <note>
            Det är därför som vi så envetet har hävdat att det nu är en statlig
            uppgift att ge resurser till organisationer och se till att vi
            får information på det här området. Vi måste få en ordentlig debatt,
            en genomlysningskampanj -- den startar vi för övrigt i eftermiddag
            här i riksdagen -- för att ge möjlighet för experter med olika
            utgångspunkter, olika värderingar och olika kunskaper på olika
            områden att säga sin mening och sprida den informationen till
            allmänheten. Jag utgår ifrån att utrikesministern delar den grundsynen.
            Som en motprestation skall jag instämma i sista stycket på s.
            11 i regeringsdeklarationen.
          </note>
          <note>
            När det gäller att solidariskt fullfölja stödet till omdaningen
            i Central- och Östeuropa, som man säger i regeringsförklaringen,
            är det inte särskilt heroiskt att bara fullfölja. I mitt förra
            inlägg ställde jag frågan om regeringen redan nu är beredd att
            ta upp en diskussion och börja bereda en ny treårsplan. Den treårsplan
            som nu fungerar ligger ju på en utomordenligt låg och anspråkslös
            nivå.
          </note>
          <note>
            I debatten om de baltiska republikernas frihets- och frigörelsesträvan
            är det viktigt att vi hittills har agerat stegvis. Självständigheten
            för de baltiska republikerna måste uppnås efter förhandlingar
            och överenskommelser i enlighet med
          </note>
          <note>
            Helsingforsdokumentets bokstav och anda, precis som man säger
            i regeringsförklaringen. Men den deklarationen kräver en komplettering.
          </note>
          <note>
            Sovjetunionens övertagande av makten i Estland,
          </note>
          <note>
            Lettland och Litauen var en folkrättsstridig handling, och det
            får inte finnas någon tveksamhet i uttalanden på den punkten.
            Det var alltså en annektering. Vi måste även göra den deklarationen
            samtidigt som vi talar om Helsingforsdokumentets bokstav och anda.
          </note>
          <note>
            Jag vill gärna helt kort instämma med Bengt
          </note>
          <note>
            Westerbergs markering när det gäller biståndspolitiken. Sten
            Andersson ägnade sig åt en del stenkastning i glashus på den punkten.
            Det var inte en del av den samlade uppfattningen om hur enprocentsmålet
            för biståndet till tredje världen skall fullföljas. De fattigaste
            länderna skall även i fortsättningen prioriteras, heter det i
            regeringsdeklarationen. Vi välkomnar det uttalandet, men samtidigt
            konstaterar vi att i och med att man lägger Östeuropastödet inom
            ramen för u-landsbiståndet avviker man omedelbart från den princip
            man själv har lagt fast. Konsekvensen är inte fullt tydlig på
            den här punkten.
          </note>
          <note>
            En sak som inte sägs och som jag gärna vill fråga om är hur regeringens
            syn på sanktionerna mot
          </note>
          <note>
            Sydafrika ser ut. Jag vill, för egen del, varna för en uppluckring
            av dem. Det står ingenting i regeringsförklaringen om detta. Jag
            tycker att man, i den situation som vi har i dag, borde säga någonting
            på den punkten.
          </note>
          <note type="speaker">
            Anf. 16 BENGT HURTIG (v) replik:
          </note>
          <note>
            Fru talman! Jag kan, i likhet med Olof Johansson, konstatera
            att de frågor som jag ställde och de påpekanden som jag gjorde
            inte mötte någon reaktion hos utrikesministern. Vi får väl se
            hur det blir i sista omgången.
          </note>
          <note>
            Jag frågade bl.a. om det finns några krav på ekonomiska bidrag
            till detta krig utöver dem som vi redan har gett. Det har antytts
            från en del håll.
          </note>
          <note>
            Jag ställde även frågan om det inte var skäl att sammankalla
            en internationell grupp med folkrättssakkunniga för att granska
            hur man har följt FN-stadgan. Man skall kanske också begära ett
            sammankallade av en extra generalförsamling för att hantera de
            här frågorna.
          </note>
          <note>
            Jag frågade efter reaktioner på de terrorbombningar som drabbat
            civilbefolkningen och på bombningarna av kärnkraftverken. Jag
            frågade vilka beslut regeringen har tagit med anledning av de
            uppgifter vi har om vapenexport till de allierade.
          </note>
          <note>
            Jag fick inte heller någon reaktion på min, som jag tycker, allvarliga
            anmärkning mot de vrängningar av FN-stadgan som finns i anslutning
            till resolution
          </note>
          <note>
            678. Eftersom man nu har ställt sig bakom den resolutionen måste
            man naturligtvis även hitta ett folkrättsligt försvar för det
            ställningstagandet. Jag väntar mig kanske inte att man plötsligt
            skall ställa upp och säga att det här beslutet egentligen inte
            hade stöd i FNstadgan, men det vore på sin plats, tror jag, med
            en viss självkritik på det här området.
          </note>
          <note>
            Jag menar att beslutet har dåligt stöd i FN-stadgan.
          </note>
          <note>
            De individuella och kollektiva försvarsåtgärder som varje medlem
            har rätt att vidta enligt artikel
          </note>
          <note>
            51, och som det hänvisades till när vi diskuterade i utrikesutskottet,
            skall ju ske intill dess att säkerhetsrådet har vidtagit nödvändiga
            åtgärder, som det heter. Och när dessa åtgärder skall vidtas,
            skall det ju ske enligt artikel 42 och följande artiklar. Det
            är många internationellt rättssakkunniga som har påpekat detta
            och ställt frågan hur man kan avstå från att använda det regelsystem
            som finns i FN-stadgan.
          </note>
          <note>
            Enligt denna artikel är det nödvändigt att visa -- och det tycker
            jag är en springande punkt -- att sanktionerna enligt artikel
            41 har visat sig otillräckliga, eller kommer att bli otillräckliga.
            Var finns säkerhetsrådets resonemang som bevisar detta? Det var
            ju tvärtom så, att det inom själva FN
          </note>
          <note>
            fanns argument för att sanktionerna faktiskt verkade. Det var
            också det intryck vi fick i slutet av oktober när vi var nere
            i Irak.
          </note>
          <note>
            När det gäller att genom ett sådant extremt beslut delegera krigsuppdrag
            till främst USA, borde en utredning om otillräckligheten i sanktionerna
            har varit mycket noggrann. Den typ av delegering av krigsuppdraget
            som nu, såvitt jag förstår, ställer FN
          </note>
          <note>
            helt vid sidan om finns ju inte heller reglerad i stadgan. Inte
            minst FN-diplomater och den allt blekare generalsekretaren borde
            känna djup oro över detta krig, som man har varit med om att auktorisera
            och tydligen nu inte kan kontrollera.
          </note>
          <note>
            I artiklarna 43--47, som följer på artikel 42, regleras proceduren
            för etablerande och styrande av en FN-
          </note>
          <note>
            styrka -- hur det skall gå till. Vi vet att den proceduren inte
            har följts, och det kallas ju nu för en innovation, som antas
            stödjas av en majoritet av
          </note>
          <note>
            FNs medlemsstater och därför betraktas som ''de facto en förändring
            av stadgan''.
          </note>
          <note>
            Men tydligen skall den nu så hafsigt tillkomna nya stadgan bara
            kunna användas i detta speciella fall.
          </note>
          <note>
            Sedan skall man i princip gå tillbaka till den gamla stadgan.
            Därmed, menar jag, förlorar stadgan och den internationella rätten
            sin universalitet och blir ett uttryck för de speciella maktförhållanden
            i världen som etablerats mellan stormakterna vid vissa tillfällen.
            Tydligen är det denna underordning i förhållande till stormakterna
            som man nu kräver att vårt land och andra små länder skall anpassa
            sig till. De förbrytare som någon av stormakterna skyddar med
            sitt veto skall det internationella samfundet inte bry sig om.
            Men dem som stormakterna kommer överens om att man skall ta itu
            med -- dem skall man alltså ingripa mot. Det blir konsekvensen
            av dessa resonemang. Jag tycker att det är litet överdrivet att
            kalla ett sådant system för en internationell rättsordning.
          </note>
          <note>
            Dessutom skall, fru talman, enligt stadgan minst nio medlemmar,
            varav de fem permanenta medlemmarna, rösta ja till insatser av
            det här slaget. Det har ju inte skett. Kina tillät sig att lägga
            ner sin röst, samtidigt som man förklarade att man var emot kriget.
            Det är också en mycket egendomlig konstruktion -- och ytterligare
            en s.k.
          </note>
          <note>
            innovation.
          </note>
          <note>
            Den auktorisation av medhjälpare till Kuwaits regering som skett
            i resolution 678 har genom olika uttalanden av militära ledare
            ansetts utvidgad till att gälla störtande av regimen i Irak, m.m.
            För det finns det ju inte heller något stöd i själva resolutionen.
          </note>
          <note>
            Man har också, som jag ser det, förgripit sig på folkrätten genom
            bombning av kärnkraftverk och genom den inriktning av bombningen
            som en del av krigföringen har haft.
          </note>
          <note>
            Även om den här FN-resolutionen skulle ha varit stadgeenlig,
            finns det enligt min mening inga skyldigheter för Sverige att
            leverera vare sig stridande trupp eller vapen. Bidragen till en
            gemensam aktion skall enligt min mening regleras av FN enligt
            artikel 43.
          </note>
          <note>
            Vårt försvar måste grundas på folkrätten, och när
          </note>
          <note>
            FN missbrukas för stormaktsintressenas skull, är det vår skyldighet
            att ta upp kampen mot detta missbruk.
          </note>
          <note>
            Vilka insatser har regeringen gjort för att kräva stopp för bombningen
            av civila mål -- för den förödande bombningen av det överbefolkade
            skyddsrummet?
          </note>
          <note type="speaker">
            Anf. 17 ÅSA DOMEIJ (mp) replik:
          </note>
          <note>
            Fru talman! Jag vill gå vidare när det gäller frågan om Baltikum,
            för jag tycker att det är oerhört viktigt att få veta om de svenska
            partierna betraktar de baltiska staterna som ockuperade nationer
            eller som sovjetrepubliker. Det skulle vara mycket intressant
            att få raka svar på den frågan.
          </note>
          <note>
            Utrikesministern säger att när det gäller frågor om erkännande
            skall det finnas ett land, ett folk, en regering och en kontroll
            över landet. Det är bara det att i själva ockupationen ligger
            ju att landet inte kan ha fullständig kontroll över sitt territorium.
          </note>
          <note>
            Om man resonerar som utrikesministern, skulle det ju inte finnas
            några ockuperade nationer. När länderna blir ockuperade, skulle
            de i så fall omedelbart uppgå i ett annat land. Och hur ser utrikesministern
            egentligen på Kuwaitfrågan med den logiken?
          </note>
          <note>
            I Litauen har man ett parlament, en regering och en administrativ
            funktion. Att man sedan inte kan ha den militära kontrollen är
            en helt annat sak.
          </note>
          <note>
            Jag skulle vilja fråga er som inte har svarat på
          </note>
          <note>
            Landsbergis brev -- för det är tydligen bara vi bland de svenska
            rikdagspartierna som har gjort det: Hur vill ni egentligen svara?
            Det gäller t.ex. Olof
          </note>
          <note>
            Johansson i centern. Frågan lyder så här i
          </note>
          <note>
            Landsbergis brev: ''Kommer Sverige att officiellt ogiltigförklara
            den svenska regeringens ståndpunkt och dokument från 1940/41 beträffande
          </note>
          <note>
            Sovjetunionens annektering av Litauen''?
          </note>
          <note>
            Att gå längre när det gäller Baltikum, säger Carl
          </note>
          <note>
            Bildt, är bara ett tomt slag i luften. Betraktar då
          </note>
          <note>
            Carl Bildt Landsbergis brev som enbart ett tomt slag i luften?
            Det är, tycker jag, mycket märkligt, eftersom jag vet att moderaterna
            har arbetat mycket med Baltikumfrågorna och har goda kontakter
            i Baltikum. Och Litauen är ju faktiskt ett land som har begärt
            ett svenskt erkännande. Det har inte de andra baltiska staterna
            ännu gjort; de har gjort en annan bedömning.
          </note>
          <note>
            Jag vill också säga litet mer om den internationella miljöpolitiken.
            Trots att de internationella miljöfrågorna hör till våra viktigaste
            utrikespolitiska frågor, är det mycket få av partiernas företrädare
            som har valt att gå in i en debatt om dessa frågor; det är faktiskt
            bara Olof
          </note>
          <note>
            Johansson. Jag vill fråga: Tycker ni inte att det är självklart
            att Sverige skall följa internationella konventioner som vi har
            godkänt, och att en ordentlig genomgång bör göras, så att vi ser
            om det krävs ändringar i svensk miljölagstiftning för att klara
            de här problemen? Och anser ni att det är riktigt med den passiva
            hållning som regeringen har i sin miljöproposition -- att invänta
            miljöbeslut i andra länder, och med hänvisning till det faktiskt
            backa från förslag som olika statliga utredningar har lagt fram?
            Tycker ni att vi under
          </note>
          <note>
            Brasilienkonferensen 1992 kraftigt skall driva frågor om internationell
            solidaritet med världens fattiga människor, och att det bör påverka
            vår resursförbrukning och livstil?
          </note>
          <note>
            Olof Johansson var den ende som tog upp de här viktigaste frågorna.
            Men jag måste ändå fråga centern: Menar ni allvar med det här,
            eller säger ni det bara för att ni vill föra ut en miljöprofil?
          </note>
          <note>
            Jag tänker på några viktiga miljöpolitiska ställningstaganden
            som centern har gjort. När bensinpriserna gick upp så kraftigt,
            höll centern på med något slag bensinpopulism. Det finns faktiskt
            andra sätt att stödja glesbygden än att satsa på billig bensin.
            Ett högre bensinpris är ju viktigt när det gäller att minska vårt
            beroende av fossila bränslen och är därför viktigt för att skapa
            fred i världen, och mindre spänningar, och för att också u-länderna
            faktiskt skall kunna ha råd att utnyttja denna naturresurs. Vi
            tar ju en alldeles för stor den av den här sortens resurser.
          </note>
          <note>
            Ni gick in i en energipolitisk uppgörelse som är ytterligt urvattnad
            och där det inte alls finns några konkreta mål för att minska
            vår energi- och resursförbrukning.
          </note>
          <note>
            Och alldeles nyligen -- i höstas -- var ju centern drivande i
            uppgörelsen med socialdemokraterna om att gå ifrån löftet att
            skydda de fjällnära skogarna. Det är en mycket stor internationell
            naturvårdsfråga. Hur skall vi kunna få trovärdighet under Brasilienkonferensen
            1992, när vi skall ta upp andra frågor om den biologiska mångfalden
            i världen, t.ex. regnskogarna, om vi för den här politiken här
            hemma?
          </note>
          <note>
            Sedan vill jag ställa en fråga till Carl Bildt om militärunion
            och EG. Carl Bildt lyfte i sitt tal mycket tydligt fram vikten
            av att Sverige står utanför militärallianser. Han sade också att
            när vi väl har gått med i EG kan vi inte gå ur, utan beslutet
            gäller för all framtid. Men om det då visar sig att
          </note>
          <note>
            EG blir en militärunion -- det finns det många som tror, även
            om inte Carl Bildt håller med om det --
          </note>
          <note>
            skall Sverige i så fall ge upp kravet på att behålla den svenska
            neutralitetspolitiken och stå fritt från militärallianser?
          </note>
          <note>
            Anf. 18 Utrikesminister STEN ANDERSSON
          </note>
          <note>
            (s):
          </note>
          <note>
            Fru talman! Åsa Domeij ville ha raka svar av partierna beträffande
            vad hon kallade ockupationen av de baltiska republikerna. Om man
            skall se på detta strikt folkrättsligt, och det bör man göra i
            en utrikespolitisk debatt, finns det inte en folkrättsexpert i
            detta land som anser annat än att de baltiska republikerna var
            ockuperade i folkrättslig mening en månad 1940. Sedan inträffade
            det som var mycket värre för de baltiska folken. De baltiska staterna
            annekterades, införlivades med våld, i Sovjetunionen.
          </note>
          <note>
            Så erkände den svenska samlingsregeringen denna annektering de
            facto, någonting som jag motsatte mig hårt som ung socialdemokrat.
            Men precis som
          </note>
          <note>
            Åsa Domeij tidigare sade, har jag större förståelse för den åtgärden
            i dag, med tanke på den situation som Sverige då befann sig i,
            omringat av nazister och stalinister och med alla våra grannländer
            härtagna.
          </note>
          <note>
            Det tjänar ingenting till -- det är till ingen nytta för
          </note>
          <note>
            Baltikum och till ingen nytta för Sverige -- att rota i det förgångna,
            att försöka sudda i historieboken.
          </note>
          <note>
            Detta har skett. Nu måste vi, precis som vi gör, inrikta oss
            på att göra allt vad vi kan för att stödja balternas kamp för
            frihet och självständighet.
          </note>
          <note>
            Vi har dessutom att följa Helsingforsdokumentet, som vi har skrivit
            under, där vi säger att folken har sin rätt till självbestämmande
            men att detta bara skall komma till uttryck med fredliga medel
            och efter överenskommelse. Det är den linjen vi följer.
          </note>
          <note>
            Skulle vi följa Island, skulle vi försätta oss och de baltiska
            republikerna i en sämre situation än den vi och de befinner sig
            i i förhållande till varandra.
          </note>
          <note>
            Sedan kom Carl Bildt in på vad han kallade
          </note>
          <note>
            ''anmärkningsvärda skillnader'' -- jag hörde riktigt hur stora
            de var -- då det gäller den palestinska staten. Alla vet, och
            det vet säkert också Carl Bildt, att det är ett axiom för palestinierna,
            en självklarhet för dem, att de vill ha en palestinsk stat. Vid
            de ansträngningar som måste göras från världssamfundets sida sedan
            den första konflikten är löst, den mellan Irak och Kuwait, måste
            man också ta upp ett resonemang med palestinierna och israelerna.
            Då kommer detta säkert att leda till en palestinsk stat. Det är
            lika självklart att det palestinska folket, som andra folk, skall
            ha rätt att utse sina representanter.
          </note>
          <note>
            Carl Bildt ondgjorde sig på sitt något magistrala sätt över skrivningen
            på s. 11 längst ner, den som handlar om en samlad bedömning av
            de utrikesoch säkerhetspolitiska faktorerna. Där tycker jag att
            Olof Johansson har rett ut begreppen så pedagogiskt och så ingående
            att jag kan hänvisa till hans utläggning. Det borde räcka.
          </note>
          <note>
            Sedan till Bengt Westerberg. Jag har en stark tro på demokratin.
            Den har jag kämpat för på många håll runt om i världen och också
            i Sverige. Det finns inget parti som har fört närstriden med kommunisterna
            på det sätt som den svenska arbetarrörelsen har gjort, på arbetsplatser
            och i fackföreningarna. I den striden har inte nu men tidigare
            de borgerliga och inte minst Carl Bildts företrädare ofta satt
            de vapen i händerna på kommunisterna som de behövde i form av
            oginhet och oförståelse för också väldigt självklara sociala reformer.
            Även i många olika oroshärdar i världen har jag kämpat för demokratin,
            och jag är självfallet också beredd att göra det i Mellanöstern.
          </note>
          <note>
            Det är en självklarhet för mig.
          </note>
          <note>
            Det hör till saken att få organisationer har en så demokratisk
            beslutsordning som PLO, bl.a. av det skälet att man för att hålla
            ihop organisationen måste gå väldigt grundligt till väga. Den
            består av en lång rad olika sammanslutningar, som bekant. I
          </note>
          <note>
            den överenskommelse som vi medverkade till här i
          </note>
          <note>
            Stockholm mellan USA och PLO utlovade man också att man skulle
            skapa en demokratisk stat i det nya Palestina.
          </note>
          <note>
            Jag skulle också önska, Olof Johansson, att vi kunde ge ännu
            bättre stöd till Östeuropa och
          </note>
          <note>
            Centraleuropa, även i vårt eget intresse. Det är klart att om
            det blir så, som jag har fått uppgift om, att arbetslösheten i
            den östra delen av Tyskland, det gamla Östtyskland, kommer att
            öka inte till 25 %
          </note>
          <note>
            utan till 40 %, och kanske ännu mer i Polen och de andra ländera,
            följer av det social oro, politiska skakningar, möjligheter för
            ytterlighetsriktningar både till höger och till vänster. Då är
            demokratin i fara. I vårt eget intresse borde vi göra mer.
          </note>
          <note>
            Av besparingsskäl, som vi alla är upptagna med, har vi fått ta
            bort en del ambassader för att flytta över folk till Östeuropa.
            Allt är inte gjort ännu, men det är vad vi vill göra. Om jag har
            förstått finansministern rätt, redovisar ni rejäla underskott,
            mångmiljardbelopp, i era budgetar. Det är inte så lätt att i de
            budgetunderskotten hitta ökat stöd till
          </note>
          <note>
            Östeuropa, men jag önskar verkligen att vi skulle kunna göra
            det.
          </note>
          <note>
            Sanktionerna mot Sydafrika finns inte med, sade
          </note>
          <note>
            Olof Johansson. De finns på s. 13. Olof Johansson hann bara till
            s. 11, men den sidan har han å andra sidan läst desto grundligare.
            Jag skall be att få tala om vad som står om Sydafrika, så behöver
            inte Olof
          </note>
          <note>
            Johansson läsa. Det är bra för protokollet.
          </note>
          <note>
            ''I Sydafrika har samtal mellan den afrikanska nationalkongressen
            (ANC) och regeringen lett fram till viktiga överenskommelser.
          </note>
          <note>
            President F W de Klerks åtagande den 1 februari att verka för
            att avskaffa apartheidsystemets grundpelare är mycket glädjande.
          </note>
          <note>
            Betydelsefulla steg har nu tagits i riktning mot grundläggande
            och oåterkalleliga förändringar i
          </note>
          <note>
            Sydafrika. Därmed närmar sig den tidpunkt, då frågan om Sveriges
            sanktioner måste tas upp till prövning. -- -- --
          </note>
          <note>
            Det är vår starka förhoppning att Sydafrikas regering nu fullföljer
            reformarbetet, så att reella förhandlingar snabbt kan komma igång
            med företrädare för landets folkmajoritet om apartheids fullständiga
            avskaffande och införande av demokrati. Viktiga steg måste nu
            tas av regeringen för att undanröja alla kvarvarande hinder för
            förhandlingar.''
          </note>
          <note>
            När avsiktsförklaringarna övergått till handling, då är det dags
            att pröva ett förändrat svenskt ställningstagande.
          </note>
          <note>
            Bengt Hurtig tog upp frågan om FN-stadgan hade följts då beslutet
            fattades om resolution 678. Ja, vi hävdar det. Visserligen hade
            vi önskat att en annan paragraf skulle tillämpas, men alla FNs
            medlemmar med några få undantag står bakom resolutionen, och det
            finns ingen möjlighet till överprövning, dvs.
          </note>
          <note>
            sista instans i den frågan är FN.
          </note>
          <note>
            Jag skall ta en sak till. Åsa Domeij sade i sitt första anförande
            att jag hade en för glättig syn på EG.
          </note>
          <note>
            Nej, jag är medveten om att medlemskap eller ett närmande över
            huvud taget till EG innebär både möjligheter och risker. Det är
            långt ifrån problemfritt. Vi gjorde en dumhet, om vi förnekade
            problemen. Inom EG är arbetslösheten i dag i genomsnitt 7 à 8
            %, i en del länder över
          </note>
          <note>
            15 %. Den sociala tryggheten är väldigt ojämnt fördelad, man
            har miljöproblem, och jämställdhetssträvandena ligger långt efter
            vad vi har åstadkommit, även om vi inte har åstadkommit så väldigt
            mycket i det här landet.
          </note>
          <note>
            Om vi å andra sidan ställer oss utanför EG och inte ens får till
            stånd ett EES-avtal, då är både välfärden och sysselsättningen
            hotade. Jag tror att det finns de, även i den här kammaren, som
            ser fram emot ett medlemskap i EG också därför att de den vägen
            skall lyckas åstadkomma det systemskifte som de inte under åren
            har lyckats få de svenska väljarna att ställa sig bakom. Men det
            kommer vi att sätta p för.
          </note>
          <note type="speaker">
            Anf. 19 CARL BILDT (m) replik:
          </note>
          <note>
            Herr talman! Det var litet oklart vad utrikesministern på slutet
            skulle sätta p för. Om det var medlemskapet i EG, så var det antagligen
            en felformulering. Jag hoppas i alla fall det.
          </note>
          <note>
            Medlemskapet i EG kommer emellertid att ha också inrikespolitiska
            konsekvenser. Det kommer även utrikesministern i sinom tid att
            bli varse.
          </note>
          <note>
            Socialdemokratin och inte minst Sten Andersson har svajat fram
            och tillbaka i Europapolitiken, det vet vi. Det är just därför
            det som står på s. 11 längst ned är så viktigt. Om socialdemokraterna
            säger att man nu skall göra en preliminär prövning av utrikes-
            och säkerhetspolitiken i förhållande till medlemskap i samband
            med ansökan och sedan göra en till, innebär det att socialdemokratin
            är i full färd med att skaffa sig en reservutgång i
          </note>
          <note>
            Europapolitiken, en reservutgång som man kan använda sig av om
            ett antal år. Om det är fallet, äventyrar det enligt min uppfattning
            både våra EG-
          </note>
          <note>
            förhandlingar -- vem vill förhandla med den som håller sig med
            reservutgångar av den typen? -- och trovärdigheten i vår säkerhetspolitik,
            eftersom den ju inte får göras till något konjunkturfenomen.
          </note>
          <note>
            Det är möjligt att utrikesministern ansåg att denna fråga reddes
            ut till allmän klarhet av Olof
          </note>
          <note>
            Johansson. Jag tycker nog inte riktigt det. För övrigt riktade
            jag min fråga till regeringen.
          </note>
          <note>
            Jag ställde frågan mot bakgrund av att formuleringen längst ned
            på s. 11 inte är någon isolerad företeelse. I den socialdemokratiska
            valplattformen, i en ledare i Aktuellt i politik och samhälle
            liksom i en längre intervju med Stig Malm i LO-tidningen antyds
            att man har diskuterat en reservutgång i Europapolitiken. Det
            är i så fall allvarligt, och då kommer det att inträffa mycket.
          </note>
          <note>
            Så något kort om Baltikum. Vi bör ta olika delsteg i en strategi
            för ett stegvis erkännande av Baltikum.
          </note>
          <note>
            Vi bör sikta framåt -- om det är utrikesministern och jag eniga
            -- och inte hålla på att sudda i historien; det kan vi överlåta
            åt historikerna.
          </note>
          <note>
            Ett viktigt steg skulle vara att utrikesministern slutade att
            tala om ''de baltiska republikerna'' och i stället tog steget
            och sade ''de baltiska staterna''
          </note>
          <note>
            eller ''de baltiska länderna''. De är republiker i konstitutionell
            bemärkelse -- det är Tyskland också --, men vi talar aldrig om
            ''den tyska republiken'', ''den italienska republiken'' eller
            vilken republik det nu kan vara vi talar om. Säg
          </note>
          <note>
            ''staterna'' eller ''länderna'', och glöm
          </note>
          <note>
            ''republikerna''! Det är en signal som kommer att uppfattas.
          </note>
          <note>
            Till slut något angående att man bör välkomna det sovjetiska
            beskedet att de ansvariga nu skall ställas inför rätta. Det har
            sagts mycket från sovjetisk sida om vad som hände i Vilnius och
            vad som hände i
          </note>
          <note>
            Riga. Vi skall döma i frågan den dag vi ser att
          </note>
          <note>
            Sovjet faktiskt tar fram de ansvariga, faktiskt ställer dem inför
            rätta och faktiskt fäller dem för deras brott. Ett sådant sovjetiskt
            besked kommer också jag att välkomna. Intill dess begär jag ytterligare
            besked från sovjetisk sida.
          </note>
          <note type="speaker">
            Anf. 20 BENGT WESTERBERG (fp)
          </note>
          <note>
            replik:
          </note>
          <note>
            Herr talman! Det har här förts en diskussion i diskussionen om
            Sveriges förhållande till EG, om hur allvarligt menad vår medlemskapsansökan
            skall vara och om vad det slutliga målet för den här processen
            är. Låt mig bara för folkpartiet liberalernas räkning deklarera
            att vår uppfattning är att Sverige skall bli medlem i EG. Vi kan
            inte se att det finns några hinder på vägen. Det är en process
            innan vi är där -- så mycket skall klaras ut --, men målet är
            alldeles avgjort att Sverige skall bli medlem i EG. Det är inte
            så att vi nu framför oss ser en tid då vi skall samla in information
            för att sedan så småningom bestämma hur vi skall göra, utan vi
            vet vad vi vill.
          </note>
          <note>
            Sten Andersson instämmer i att det är önskvärt med en demokratisk
            utveckling i Mellanöstern, och det är i och för sig bra. Men det
            är ändå notervärt att han inte i regeringsdeklarationen eller
            i sitt huvudanförande här i kammaren i dag på egen hand har betonat
            det. Det krävdes en fråga från min sida för att den saken skulle
            komma fram.
          </note>
          <note>
            Herr talman! En grundtanke i svensk utrikespolitik av socialdemokratiskt
            märke har varit att vi från svensk sida har stött en tredje väg
            mellan det demokratiska och marknadsekonomiska väst och det odemokratiska
            och socialistiska öst. Även Carl
          </note>
          <note>
            Bildt tog upp det i sitt inledningsanförande. Svensk socialdemokrati
            har tagit avstånd från öststatskommunismen och har säkert, som
            Sten
          </note>
          <note>
            Andersson sade, utkämpat många närkamper här i
          </note>
          <note>
            Sverige. Men när det har gällt kommunism och socialism i tredje
            världen har man svävat på målet.
          </note>
          <note>
            Det är enligt min mening ganska fantastiskt att Sten
          </note>
          <note>
            Andersson pekar ut PLO som ett uttryck för höjden av demokrati
            i tredje världen. Den enda praktiska erfarenhet vi har av PLO-styre
            är PLO-land i
          </note>
          <note>
            Libanon, där man under en period utövade ett skräckvälde.
          </note>
          <note>
            När nu öststatskommunismen har gjort bankrutt både politiskt
            och ekonomiskt framstår de svenska socialdemokraternas försök
            att ställa svensk utrikespolitik mellan öst och väst som en brusten
            illusion. Socialdemokraterna har missletts av en förhoppning att
            socialismen ändå skall ha något gott med sig och att planekonomin
            skall vara möjlig. Men Sverige tillhör gruppen av västliga demokratier.
            Vi har aldrig tillhört någon annan sfär.
          </note>
          <note>
            Folkpartiet liberalerna har stött en alliansfri svensk politik
            i en värld som har präglats av de stora militärallianserna. Men
            vi har aldrig accepterat någon ideologisk neutralitet i kampen
            mellan samhällssystemen. Utvecklingen har gett oss rätt.
          </note>
          <note>
            En sådan neutralitet framstår som alltmer omöjlig i den värld
            vi lever i.
          </note>
          <note>
            Nu är, herr talman, vår viktigaste uppgift att arbeta för att
            demokratin och marknadsekonomin får så stor utbredning som möjligt
            i vår del av världen och även i resten av världen.
          </note>
          <note type="speaker">
            Anf. 21 OLOF JOHANSSON (c) replik:
          </note>
          <note>
            Herr talman! Eftersom utrikesministern, i varje fall temporärt,
            har utnämnt mig till talesman i
          </note>
          <note>
            Europafrågor skall jag fullfölja den debatten genom att konstatera
            att det står klart vad som är vår ambition, nämligen EG-medlemskap.
          </note>
          <note>
            Resultatet tar vi ställning till i demokratisk ordning.
          </note>
          <note>
            Om man har motsatt uppfattning när det gäller att bedöma resultatet,
            dvs. att man godtar vilket resultat som helst, oavsett demokratisk
            förankring, då stämmer det inte med vår uppfattning om hur sådana
            här viktiga frågor skall hanteras. Det var den enligt min uppfattning
            mycket tydliga deklarationen som jag tidigare avgav.
          </note>
          <note>
            Som ett utflöde av utrikesministerns odysséer i västerled, dvs.
            till Norge, till Europabevegelsens årsmöte och till talarstolen
            i Oslo, kunde man i en
          </note>
          <note>
            Eko-sändning höra att frågan om när Sverige kommer att lämna
            in sin ansökan inte alls beror på regeringskonferenserna eller
            på EGs pågående utredningsarbete om sin framtida gemensamma utrikespolitik,
            utan att det som bestämmer tidpunkten är hur fort EES-förhandlingarna
            mellan
          </note>
          <note>
            EFTA-länderna och EG klaras av och ingenting annat. Detta sade
            emellertid inte Sten Andersson rätt ut -- i så fall skulle jag
            direkt opponera mig --, utan den som sade det var Eko-reportern
            i Bryssel.
          </note>
          <note>
            Men jag tror att det är farligt att ha sådana predestinerade
            målsättningar. Vi är nämligen nu inne i ett skeende, en process,
            och då skall man inte föregripa den processen, i synnerhet när
            man inte bestämmer över den själv utan hanterar den tillsammans
            med andra parter.
          </note>
          <note>
            Jag har läst vad som står på s.13 i regeringsdeklarationen, men
            jag hakade upp mig på en mening, och det var den här: ''Därmed
            närmar sig den tidpunkt, då frågan om Sveriges sanktioner måste
            tas upp till prövning.'' Jaha, sade jag, och så väntade jag på
            slutsatsen, men den kom aldrig. Den kom i stället i någon mån
            i utrikesministerns uttalande nu: När avsiktsförklaringarna övergår
            i handling är det dags. Bra! Då är vi överens. Då är inte någonting
            förhastat på gång. Men vi hoppas naturligtvis att handlingen skall
            komma fort i Sydafrika -- det behöver det sargade landet.
          </note>
          <note>
            När det gäller det brev som vi har fått från president
          </note>
          <note>
            Vitautas Landsbergis vill jag bara säga att vi för vår del skulle
            vara beredda att förorda att utrikesdepartementet svarar efter
            samråd, eftersom formuleringarna i brevet gäller hur
          </note>
          <note>
            Sverige -- inte partierna -- ställer sig. Den distinktionen har
            vi gjort. Det är litet oförsynt att överlämna en massa partiståndpunkter
            till Vitautas
          </note>
          <note>
            Landsbergis och låta honom av dem dra slutsatser om var Sverige
            egentligen står. Vi är berredda till ett sådant samråd.
          </note>
          <note type="speaker">
            Anf. 22 BENGT HURTIG (v) replik:
          </note>
          <note>
            Herr talman! Jag tycker också att det fortfarande råder en viss
            oklarhet när det gäller under vilka villkor man skall avbryta
            sanktionerna mot
          </note>
          <note>
            Sydafrika. Jag menar att det inte kan ske annat än i samförstånd
            med de folkliga krafterna -- främst då
          </note>
          <note>
            ANC -- i området. Den formuleringen har vi inte sett till i regeringsförklaringen
            eller hört från talarstolen.
          </note>
          <note>
            När det gäller medlemsansökan till EG tycker jag att de slutsatser
            man kan dra av de inlägg som har gjorts är att en fördjupad analys
            -- på grund av den internationella situationen -- måste göras
            för att klarlägga vilka konsekvenser en sådan ansökan skulle få
            för svensk alliansfrihet och neutralitet och att man därför tills
            vidare bör skjuta en sådan ansökan på framtiden.
          </note>
          <note>
            Jag kan också hålla med Åsa Domeij om att det är förödande för
            miljöpolitiken om vi nu här i landet hänvisar till utvecklingen
            inom EG och därmed lägger vissa nödvändiga krav på is i väntan
            på att
          </note>
          <note>
            EG skall komma i fatt oss. Jag anser också att har vi anslutit
            oss till internationella konventioner på miljöområdet skall de
            också följas.
          </note>
          <note>
            Det skulle naturligvis ha varit intressant och värdefullt att
            här i dag föra en debatt med de borgerliga företrädarna om socialism
            och demokrati. För mig innebär socialism en utvidgning av demokratin
            också till det ekonomiska området.
          </note>
          <note>
            I vår analys av det sammanbrott som nu sker i de s.k socialistiska
            staterna och planekonomierna har vi just pekat på att de inte
            kunde fungera just på grund av bristen på demokrati. Däremot kan
            ju privat, icke demokratisk kontroll av ekonomin trivas mycket
            väl i de diktaturer som finns runt om i världen, och det har vi
            också en rad exempel på.
          </note>
          <note>
            Jag tycker också att det var positivt att lyssna till
          </note>
          <note>
            Bengt Westerbergs tongångar när han talade om
          </note>
          <note>
            Saudiarabien och kritiserade regimen där. Men det gäller ju hela
            det här området. Saudiarabien är kanske den främsa av de regimer
            som har pumpat in pengar i länder med högreaktionära diktatorer
            runt om i världen när USA har ansett det oanständigt att göra
            det. Då har man i stället låtit den här regimen göra det.
          </note>
          <note>
            Frågan är nu: Vilka regimer skall det bli i det här området efter
            kriget? Ingen av dem vi pratar om nu -- exempelvis i Kuwait --
            har förklarat sig villig att införa någon form av parlamentarism.
            Man har avskaffat parlamentet, och det står man i den familj som
            kontrollerar området fast vid. Det finns därför många frågetecken
            inför den framtida utvecklingen. Jag vill som tidigare understryka
            att jag inte tror att kriget kommer att lösa de problemen.
          </note>
          <note type="speaker">
            Anf. 23 ÅSA DOMEIJ (mp) replik:
          </note>
          <note>
            Herr talman! Jag fick inget rakt svar på frågan, om de baltiska
            staterna är ockuperade nationer eller om de är Sovjetrepubliker.
            Men jag tyckte att jag fick en del positiva besked i den här debattrundan.
          </note>
          <note>
            Olof Johansson sade t.ex. att Sverige bör svara på
          </note>
          <note>
            Landsbergis brev. Det tycker jag är positivt. Sedan sade Carl
            Bildt att vi skall kalla de baltiska staterna för stater och inte
            för republiker. Att det framfördes under dagens debatt tycker
            jag också är mycket positivt.
          </note>
          <note>
            Till utrikesministern skulle jag vilja säga: Jag förstår fortfarande
            inte den principiella skillnaden mellan Kuwait och Litauen. Utrikesministern
            hänvisar till att Litauen blev annekterat. Men det har ju Kuwait
            också blivit i så fall. Litauen har ju gjort den bedömningen att
            ett svenskt erkännande skulle vara mycket bra för dess del.
          </note>
          <note>
            Sedan skulle jag vilja ta upp en del andra folkrättsliga principer.
          </note>
          <note>
            Sten Andersson har talat mycket om folkrätten i dag. Då är jag
            inne på de internationella miljökonventionerna. Utrikesministern
            har inte varit så intresserad av att diskutera miljöpolitik i
            dag, men när vi bryter mot internationella miljökonventioner bryter
            vi också mot folkrättsliga principer. Vore det ändå inte bra om
            Sverige gjorde en ordentlig genomgång av miljökonventionerna så
            att vi här i riksdagen kunde besluta om de lagändringar som är
            nödvändiga?
          </note>
          <note>
            Utrikesministern erkände också att bilden av EG i utrikesdeklarationen
            är alltför glättad. Det tycker jag är väldigt bra. Det är synd
            att inte litet grand av den synen kom med redan i utrikesdeklarationen.
          </note>
          <note>
            Men det är också en del annat som har ändrats mellan utrikesministerns
            tal och utrikesdeklarationen.
          </note>
          <note>
            Jag skulle då vilja fråga: Varför säger Sten
          </note>
          <note>
            Andersson inte någonting om det demokratiska underskottet i EG,
            som jag faktiskt tog upp som huvudskälet till att vi inte bör
            gå med i EG? Är det inte väsentligt på vilken nivå beslut fattas
            och på vilket sätt besluten fattas? Är det också därför som utrikesministern
            inte tycker att vi skall ha en folkomröstning? Är det därför som
            utrikesministern tycker att de här frågorna skall behandlas i
            utrikesnämnden, där oppositionen i frågan inte finns med? Skall
            vi ha ett demokratiskt underskott också i diskussionen om en eventuell
            anslutning till EG? Det tycker jag i så fall är märkligt.
          </note>
          <note>
            Till sist skulle jag vilja fråga alla: Bör det vi har sett när
            det gäller uppbyggandet av terrorregimen i Irak ha någon inverkan
            på den svenska vapenexportpolitiken för att hindra fler storkonflikter
            av den nu aktuella typen?
          </note>
          <note>
            Anf. 24 Utrikesminister STEN ANDERSSON
          </note>
          <note>
            (s) replik:
          </note>
          <note>
            Herr talman! Jag använde uttrycket ''sätta p för''
          </note>
          <note>
            på ett sätt som magister Bildt inte godkände. Tiden tog slut
            -- jag skall erkänna det. Det jag ville sätta p för var det systemskifte
            som en del av er så gärna vill åstadkomma via EG därför att ni
            inte kommer att kunna klara det här hemma. Jag skall inte polemisera,
            men eftersom Carl Bildt ändå tog upp det vill jag säga att det
            som föresvävade mig var det han själv har skrivit i Svenska Dagbladet
            om att den
          </note>
          <note>
            Europaväg som Sverige nu slagit in på innebär så radikalt nya
            förutsättningar att mycket av det som varit kärnan i den socialdemokratiska
            samhällsmodellen måste överges. Det är alltså systemskiftet.
          </note>
          <note>
            Vi har naturligtvis inte samma målsättning. Vi går naturligtvis
            in i Europasamarbetet med helt olika idéer och värderingar, på
            samma sätt som vi har olika idéer och värderingar här hemma. Vi
            kommer naturligtvis att kämpa för våra idéer och värderingar,
            nämligen de som enligt FN har fört fram vårt land till en absolut
            tätplats i Europa och till andra platsen i världen då det gäller
            att mäta standard med andra mått än med kalla siffror -- i livskvalitet,
            då det gäller tillgång till arbete, bostäder, sjukvård och vård
            och omsorg över huvud taget. Det kommer vi att fortsätta att kämpa
            för.
          </note>
          <note>
            Vi tror på dessa ideér. Det är inte bara ideér, utan de är ideér
            omsatta i praktisk handling. Det vet jag att ni inte heller gillar.
          </note>
          <note>
            Det är ju ingen tillfällighet att Sverige har 2 %
          </note>
          <note>
            arbetslöshet medan arbetslösheten ute i Europa ligger på 8 %,
            och då tycker många länder att de har pressat ned den långt nog.
            Vår låga siffra beror på vår arbetsmarknadspolitik. Om man jämför
            med
          </note>
          <note>
            Danmark använder vi 70 % av våra resurser till utbildning för
            nya jobb. I Danmark använder man
          </note>
          <note>
            70 % till arbetslöshetsunderstöd och bara 30 % till utbildning.
          </note>
          <note>
            Vi vill något mer med EG. Vi vill att EG skall bli ett av instrumenten
            för att man skall kunna uppnå de långsiktiga målen och förverkliga
            den vision av ett framtida Europa som vi har.
          </note>
          <note>
            Vår målsättning är mycket mer omfattande än er.
          </note>
          <note>
            Vi vill ge alla människor i detta nya Europa ett hyggligt liv.
            Vi vill bekämpa arbetslösheten och de sociala orättvisorna. Vi
            vill att detta Europa skall vara det Carl Bildt aldrig nämner:
            Solidariskt med omvärlden.
          </note>
          <note>
            Sedan några andra frågor då det gäller Sydafrika.
          </note>
          <note>
            Bengt Hurtig säger, och det är egentligen en självklarhet, att
            om vi skall släppa på sanktionerna skall det naturligtvis ske
            efter samråd med dem som kämpar för frihet och demokrati. Det
            glädjande med Sydafrikaproblematiken är ju att president de
          </note>
          <note>
            Klerk så tydligt har visat att han menar allvar. Det inger hopp.
            Jag tror att den tiden är ganska nära då vi kan lätta på en del
            av sanktionerna.
          </note>
          <note>
            Sedan tycker jag fortfarande -- också efter den sista lektionen
            Olof Johansson gav Carl Bildt -- att den här deklarationen som
            finns på sidan 11 är tydlig.
          </note>
          <note>
            Det är egentligen ingenting annat än ett fullföljande av vad
            utrikesutskottet har sagt. Det borde inte vara så svårt att begripa.
          </note>
          <note>
            Jag tycker, herr talman, att det är synd att Carl
          </note>
          <note>
            Bildt, som är så kunnig och väl insatt, i varje debatt anstränger
            sig mer för att ta fasta på det som skiljer än det som förenar.
            I övrigt tycker jag, herr talman, att det har varit en utomordentligt
            bra debatt som ändå -- tvärs igenom en del partipropagandistiska
            dimridåer -- har visat att det finns en bred enighet om den svenska
            utrikespolitiken.
          </note>
          <note type="speaker">
            Anf. 25 STURE ERICSON (s):
          </note>
          <note>
            Herr talman! Eftersom vår årliga utrikesdebatt baseras på en
            bred presentation av Sveriges aktuella utrikespolitik, blir de
            inlägg som följer med nödvändighet i huvudsak kommentarer till
            delar av regeringsdeklarationen.
          </note>
          <note>
            Jag skall här i korthet beröra några frågor och avsluta med en
            kommentar om situationen i
          </note>
          <note>
            Burma.
          </note>
          <note>
            Kriget i Gulfen och sovjetvåldet i de baltiska republikerna har
            varit de utrikes händelser som på senare tid tilldragit sig störst
            intresse. De kommer att leda till långsiktiga förändringar i vår
            internationella miljö och få betydelse också för vår egen framtid.
          </note>
          <note>
            Jag är en av dem som beklagar att de omfattande ekonomiska sanktioner
            FNs säkerhetsråd beslutade i höstas inte fick verka under en längre
            tid. Inte för att jag tror att de utan vidare hade knäckt Iraks
            militärdiktator, men de innebar dock en möjlighet till en fredlig
            avveckling av konflikten.
          </note>
          <note>
            Den grupp av stater som blev Kuwaits allierade var dock alltför
            laddad av inre motsättnignar för att hålla samman under någon
            längre tid. Den politiska logiken i denna oroliga region, där
            makten över världens största oljereserver ligger i vågskålen,
            ledde till en obeveklig fortsättning på det krig Irak inledde
            den 2 augusti i fjol.
          </note>
          <note>
            Kriget kommer naturligtvis att leda till drastiska förändringar
            i regionens politiska geografi och tyvärr är risken stor för fler
            militära konflikter i
          </note>
          <note>
            Mellanöstern under 90-talet. En lösning på
          </note>
          <note>
            Palestinafrågan är den viktigaste förutsättningen för fred i
            regionen, men här utgör Israels nuvarande regering ett av de större
            hindren. Västvärlden, anförd av USA, saknar troligen politisk
            förmåga att genomdriva en långsiktig lösning.
          </note>
          <note>
            En av konsekvenserna av Gulfkriget blir att USAs militära tillbakadragande
            från Europa påskyndas.
          </note>
          <note>
            Visserligen talade försvarsminister Cheney i går inför kongressen
            om fortsatt närvaro i Europa inom
          </note>
          <note>
            NATOs ram, men den 25-procentiga neddragning av militärutgifterna,
            som USA nu genomför, kommer med säkerhet att leda till procentuellt
            mycket större minskningar i Europa. Man måste för övrigt fråga
            sig om det blir politiskt möjligt för
          </note>
          <note>
            USA att stanna med stora styrkor i Tyskland sedan de sista ryska
            soldaterna lämnat landet 1994.
          </note>
          <note>
            Någon gång måste naturligtvis den snart 50-åriga efterkrigstiden
            avslutas och Europa frigöra sig från
          </note>
          <note>
            Sovjetunionens och USAs förmyndarskap.
          </note>
          <note>
            Fortsätter Sovjetunionen som en politisk enhet i en eller annan
            form efter den djupa kris unionen nu genomgår, är det inte orimligt
            att tänka sig, att framtidens Europa i politisk mening kommer
            att sluta vid Sovjets västgräns.
          </note>
          <note>
            Vårt eget land har ju genom det historiska beslut riksdagen fattade
            den 11 december i fjol i praktiken bestämt sig för att försöka
            bli en aktiv medlem i detta nya demokratiska mångnationella Europa.
          </note>
          <note>
            Det öppnar många och fascinerande möjligheter för en aktiv och
            kreativ svensk utrikespolitik, men det är ett ämne som vi får
            fler tillfällen att fördjupa oss i här i riksdagen.
          </note>
          <note>
            Utvecklingen mot nationellt oberoende i de tre baltiska republikerna
            rullar vidare och har nu nått så långt att jag har svårt att se
            hur den skall kunna bromsas. Regeringens text i dagens deklaration
            innebär ytterligare en klar markering av vårt stöd åt de baltiska
            frihetssträvandena.
          </note>
          <note>
            Vi har anledning att vara stolta över den nationella enighet
            som skapats i vårt land för balternas sak.
          </note>
          <note>
            Tyvärr finns inte samma stämningar bland flertalet ledande västliga
            politiker med större geografisk distans till Tallinn, Riga och
            Vilnius. När vi talar om möjligheterna för de baltiska republikerna
            att uppnå politisk självständighet möts vi med öppen skepsis i
            många västliga huvudstäder.
          </note>
          <note>
            Många kontakter med demokratiskt valda baltiska politiker och
            några besök i Baltikum under det senaste året har övertygat mig
            om att centralmakten i Moskva inte kommer att kunna vända den
            utveckling som nu pågår mot nationellt självbestämmande. De tre
            baltiska republikerna är kulturellt och historiskt en del av Europa
            med den framtida politiska definition jag just gav.
          </note>
          <note>
            Självfallet kommer de baltiska republikerna samtidigt att för
            all framtid vara nära förbundna med det stora Ryssland, bl.a.
            till följd av de stora ryska minoriteter som lever inom deras
            gränser.
          </note>
          <note>
            Ekonomiskt kommer dessutom beroendet att vara mycket stort.
          </note>
          <note>
            Realistiska baltiska politiker inser också att deras länder under
            överskådlig tid kommer att få finna sig i att ha ryska militärbaser
            inom sina gränser. Men med dessa restriktioner som givna förutsättningar
            finns det ändå vida möjligheter till en snabb ekonomisk, social
            och kulturell utveckling om bara de baltiska republikerna kan
            göra sig politiskt självständiga.
          </note>
          <note>
            De försök som för några veckor sedan gjordes att genom klassiskt
            kommunistiska våldsmetoder sätta de demokratiskt valda parlamenten
            ur spel har åtminstone temporärt misslyckats. De små
          </note>
          <note>
            Moskvatrogna kommunistpartiernas ledare bildade
          </note>
          <note>
            ''kommittéer för nationell frälsning'' och försökte med Moskvaledd
            militär och polis att först lägga beslag på massmedia och sedan
            genom naket våld provocera oroligheter som kunde motivera stängning
            av de baltiska parlamenten.
          </note>
          <note>
            Det är möjligt att gammelkommunisterna i Kreml kommer att göra
            nya brutala försök att kväva demokratin i de baltiska republikerna.
            Men jag är övertygad om att de kommer att lyckas. Det är inte
            i 1990-talets Europa möjligt att använda allt det våld som skulle
            krävas. På 40-talet ansåg Stalin det nödvändigt att mörda tiotusentals
            och deportera hundratusentals balter för att befästa Sovjetmakten
            i de annekterade baltiska staterna. Det kan inte dagens Sovjetledare
            göra. De har ju nyligen t.o.m.
          </note>
          <note>
            i Parisstadgan bekänt sig till demokrati och rättsstatens principer.
          </note>
          <note>
            Det finns som jag ser det all anledning att se optimistiskt på
            de baltiska republikernas möjligheter att genom sammanhållning,
            envishet och förhandlingsvilja uppnå nationellt oberoende under
            de närmaste åren. Hur snabbt det sker beror naturligtvis till
            stor del på det politiska skeendet i
          </note>
          <note>
            Moskva. Men det beror också på det stöd för deras sak som kan
            mobiliseras utanför Sovjetunionen.
          </note>
          <note>
            Den politiska, ekonomiska och nationella upplösning som nu hotar
            Sovjetimperiet kan kanske hejdas, men ledarna i Kreml är mycket
            beroende av stöd från väst för att undvika totalt ekonomiskt kaos
            och för att få i gång någon sorts reorganisering av ekonomin.
          </note>
          <note>
            Kan vi bara få fler i väst att verkligen verka för nationell
            självständighet för de baltiska republikerna och inte bara se
            med välvillig skepsis på våra ansträngningar här i Norden, så
            vore mycket vunnet. Alltför många i väst tycks mena att
          </note>
          <note>
            Gorbatjov skulle försvagas ytterligare eller kanske falla om
            han accepterade baltisk självständighet.
          </note>
          <note>
            Gorbatjov själv och hans supportrar i väst måste fås att inse
            att baltisk självständighet faktiskt skulle bidra till lösningen
            av flera av de enorma problem
          </note>
          <note>
            Sovjetunionen står inför.
          </note>
          <note>
            I den svenska debatten har efter de sovjetiska våldsaktionerna
            i Vilnius och Riga och naturligtvis med anledning av kriget i
            Gulfen höjts röster för att vi skall omvärdera vår säkerhetspolitik.
            Det är under massmedietrycket från de akuta konflikterna och kriget
            lätt att dramatisera och kräva en kärvare svensk försvarspolitik.
          </note>
          <note>
            En kylig analys -- och det är bara på en sådan vi bör basera
            vår säkerhetspolitik -- leder inte till att hotbilden mot Sverige
            har förändrats genom vad som skett i Baltikum. Inte heller kriget
            i Gulfen leder till någon försmäring av vår säkerhetspolitiska
            miljö. Genom det nya samarbetet mellan USA och Sovjet är risken
            för en spridning till Europa av konflikter i Mellanöstern mindre
            än någonsin tidigare under efterkrigstiden.
          </note>
          <note>
            Vad vi har att utgå från är den faktiska utvecklingen främst
            i Europa. Den har varit utomordentligt gynnsam under de senaste
            åren. Warszawapakten har i praktiken upplösts. Tyskland har enats.
            Polen,
          </note>
          <note>
            Tjeckoslovakien och Ungern har fått demokratiskt valda icke-kommunistiska
            regeringar. Sovjet är i färd med att ta hem sina soldater från
          </note>
          <note>
            Centraleuropa och genomför enligt CFE-avtalet mycket kraftiga
            minskningar av sina konventionella styrkor. Den politiska upplösningen
            i
          </note>
          <note>
            Sovjetunionen innebär naturligtvis ytterligare en försvagning
            av Sovjetarmen bl.a. till följd av att många värnpliktiga helt
            enkelt struntar i sina inkallelseorder.
          </note>
          <note>
            Det har nu i väst uppstått vissa tvivel på
          </note>
          <note>
            Sovjetledarnas förmåga -- och kanske vilja -- att genomföra allt
            vad man åtagit sig enligt CFE-
          </note>
          <note>
            avtalet. Carl Bildt gav exempel på det här tidigare i debatten.
            Detta accepterar naturligtvis inte NATO, och vi får väl se hur
            det blir med Sovjets avtalstrohet under de närmaste åren.
          </note>
          <note>
            För svensk del kvarstår dock konstaterandet att vi nu har ett
            gynnsammare säkerhetspolitiskt läge än vi någonsin haft efter
            andra världskriget. Risken för storkrig i Europa, som tidigare
            bedömdes som mycket ringa, har genom det senaste årets dramatiska
            händelser blivit ännu mindre. Att
          </note>
          <note>
            Tysklands och Polens Östersjökust inte längre kontrolleras av
            Sovjetarmén innnebär ett bättre läge för Sydsverige.
          </note>
          <note>
            De militära förändringarna i nordvästra
          </note>
          <note>
            Sovjetunionen är mindre entydiga. En del tyder på vissa kvalitetshöjningar
            hos förbanden i Leningrads militärdistrikt och i de baltiska,
            samtidigt som det sker vissa kvantitetsminskningar. Den strategiska
            betydelsen av styrkorna på Kolahalvön för Sovjet har inte minskat
            utan kanske t.o.m. ökat genom reduktionerna i Centraleuropa.
          </note>
          <note>
            En alliansfri småstsat som Sverige har all anledning att ta stor
            hänsyn till mäktigare grannars militära potential när säkerhetspolitiken
            utformas. Det dominerande inslaget i vår säkerhetspolitiska miljö
            är ändå den radikala förändringen i relationerna mellan NATO och
            vad som var Warszawapakten.
          </note>
          <note>
            Det är värt att notera att USAs försvarsminister
          </note>
          <note>
            Cheney i går inför kongressen mitt under pågående krig i Gulfen
            föreslog en minskning av USAs försvarsbudget med 25 % under de
            närmaste åren.
          </note>
          <note>
            Det motsvarar i trupper räknat ungefär det antal soldater som
            USA nu har i Gulfen. Även andra västländer drar nu kraftigt ned
            sina militärutgifter.
          </note>
          <note>
            I det nya Tyskland minskar antalet soldater av olika nationalitet
            fram till 1994 med närmare en miljon man.
          </note>
          <note>
            De som i vårt land på fullt allvar hävdar att de ca 35
          </note>
          <note>
            miljarder vi nu lägger ned på militära förberedelser måste på
            en gång ökas med flera miljarder och sedan år för år tillåtas
            stiga i snabb takt argumenterar faktiskt litet i otakt med tidsandan.
          </note>
          <note>
            Herr talman! Det gladde mig mycket att utrikesdeklarationen,
            för första gången vad jag kan minnas, tog upp situationen i Burma
            eller
          </note>
          <note>
            Myanmar, som landet nu också kallas. Sverige har medverkat till
            att de grova kränkningarna av de mänskliga rättigheterna i Burma
            nu tas upp inom
          </note>
          <note>
            FNs kommission för de mänskliga rättigheterna.
          </note>
          <note>
            Burma har sedan början av 60-talet styrts av en militärjunta
            ledd av Ne Win. Han störtade en demokratiskt vald regim och har
            sedan fört en politik som utmärkts av militärkommunistiska experiment,
            korruption och brutalt godtycke som ruinerat landet. Den snart
            30-åriga diktaturen har inneburit mycket lidande för Burmas folk.
          </note>
          <note>
            Regimen har medvetet på närmast albanskt vis isolerat landet
            från omvärlden och därmed undgått massmedial uppmärksamhet i väst.
            Den har släppt in en del utländska kapitalintressen som villigt
            ägnat sig åt rovdrift av landets naturtillgångar.
          </note>
          <note>
            I fjol gjorde militärjuntan ett försök att legitimera sitt styre
            genom att hålla val, men eftersom oppositionen trots svåra handikapp
            vann en överväldigande seger struntade Ne Win och hans generaler
            i valresultatet. Parlamentet tillåts inte sammanträda, och valda
            representanter för Burmas folk fängslas eller förföljs på annat
            sätt. I detta djupt buddistiska land försöker representanterna
            för folkmajoriteten att med fredliga medel tvinga militärjuntan
            bort från makten. De är värda vårt mycket aktiva stöd.
          </note>
          <note>
            Många svenskar och vår regering har tidigare aktivt engagerat
            sig för Vietnams och Kambodjas kamp för frihet. Om vi bara kunde
            ägna Burma en bråkdel av det intresse vi ägnat kommunistledda
            befrielserörelser i dessa två grannländer, skulle det betyda mycket
            för det plågade burmesiska folket.
          </note>
          <note>
            Andra länder har på senare år satt in vissa sanktioner mot militärdiktatorn
            i Rangoon. Mest verksamma har naturligtvis Japans åtgärder varit.
          </note>
          <note>
            Sverige kan på flera olika sätt bidra genom att aktivt stödja
            dem som kämpar för återupprättandet av demokratin i Burma och
            genom att öppet kritisera dem som hjälper militärdiktaturen. Det
            gäller då framför allt kungariket Thailand, som ju
          </note>
          <note>
            Sverige har mycket vänskapliga relationer med och som när det
            gäller både ekonomi och demokrati på senare år genomgått en positiv
            utveckling. En målmedveten svensk insats för ett demokratiskt
          </note>
          <note>
            Burma bör nu följa på det löfte om stöd som dagens utrikesdeklaration
            innebär.
          </note>
          <note type="speaker">
            Anf. 26 INGER KOCH (m):
          </note>
          <note>
            Herr talman! Medan världens intresse är fokuserat på kriget vid
            Persiska viken och Sovjetunionens aggressioner mot de baltiska
            staterna, hotas delar av södra Afrika av en svältkatastrof --
            som kan bli en av de värsta i historien -- utan att detta uppmärksammas.
          </note>
          <note>
            Miljontals människor riskerar att dö på grund av svält i Etiopien,
            Sudan, Angola och Moçambique.
          </note>
          <note>
            Även i Liberia är nöden akut.
          </note>
          <note>
            Åratal av krig, torka och en stor befolkningsexplosion har skapat
            denna svåra situation. Men det är framför allt de många krigen
            och striderna som slagit sönder jordbruken, drivit stora mängder
            människor på flykt och förstört transportnäten. Trots den överhängande
            katastrofen fortsätter konflikterna att försvåra hjälpinsatserna.
          </note>
          <note>
            I Etiopien pågår fortfarande Afrikas längsta och blodigaste krig,
            som i 30 år har orsakat ett oerhört lidande för befolkningen.
            Hundratusentals människor har dött på grund av den etiopiska arméns
            terrorbombningar och repressalieaktioner i ett land där regimen
            inte tillåter någon opposition.
          </note>
          <note>
            Diktaturen har använt terrorn som vapen i krigföringen för att
            hänsynslöst kunna fullfölja sin politik med bybildningar och folkförflyttningar.
          </note>
          <note>
            Svälten har använts som ett annat vapen utan att världsopinionen
            har reagerat genom att föra upp frågan på den internationella
            politiska dagordningen.
          </note>
          <note>
            Det är nödvändigt att förnyade ansträngningar nu görs för att
            försöka lösa konflikten mellan gerillan och den etiopiska regimen
            så att en utveckling mot demokrati kan påbörjas.
          </note>
          <note>
            Etiopien är ett av våra äldsta biståndsländer, och
          </note>
          <note>
            Sverige har därför ett särskilt ansvar för att denna konflikt
            förs upp till behandling i FN.
          </note>
          <note>
            I Sudan, ett av de hårdast drabbade länderna, är det redan för
            sent att rädda tiotusentals sudaneser från svält i vår. Enligt
            uppgift kan uppemot en miljon människor komma att dö om inte den
            totalitära militärregimen i Khartoum kan förmås att medge -- att
            landet står inför en svältkatastrof och tillåter att ett hjälpprogram
            organiseras.
          </note>
          <note>
            I Somalia har striderna mellan de olika rebellgrupperna och den
            somaliska regimen under diktatorn Siad Barres ledning lett till
            att rebellstyrkorna lyckats erövra huvudstaden
          </note>
          <note>
            Mogadishu. Presidenten med flera medlemmar i regimen har flytt
            ur landet. Somalia står nu inför en kaotisk period, och många
            fruktar att landet skall falla sönder.
          </note>
          <note>
            På grund av dessa krig i länderna kring Afrikas horn har nu antalet
            flyktingar ökat till omkring två miljoner människor, vilket ytterligare
            försvårar försörjningen.
          </note>
          <note>
            I Angola pågår sedan 16 år ett inbördeskrig mellan
          </note>
          <note>
            Angolas Sovjetstödda regering och Unita-gerillan.
          </note>
          <note>
            Fredsförhandlingar mellan de stridande parterna pågår nu i diskussion
            med portugisiska, sovjetiska och amerikanska medlare. Man hoppas
            att snart kunna underteckna ett fredsfördrag. Men striderna pågår
            fortfarande, och folket i Angola svälter.
          </note>
          <note>
            I Moçambique pågår sedan 15 år strider mellan
          </note>
          <note>
            Renamo-gerillan och regeringen. Dessa strider har lett till att
            en miljon människor flytt utomlands och två och en halv miljon
            är på flykt inne i landet.
          </note>
          <note>
            Svälten är svår på grund av de många årens strider och ett diktatoriskt
            styre.
          </note>
          <note>
            Regeringen har emellertid nu aviserat att den är beredd att utlysa
            allmänna val och påbörja en utveckling mot demokrati.
          </note>
          <note>
            I Liberia är över hälften av landets befolkning flyktingar efter
            flera års inbördeskrig, och folket hotas även här av svält.
          </note>
          <note>
            Herr talman! Vi får inte genom vår biståndspolitik medverka till
            att totalitära regimer kan fortsätta sitt förtryck.
          </note>
          <note>
            Det är viktigt att Sverige genom stöd till FNs flyktingkommissariat
            UNHCR och till enskilda organisationer på alla sätt försöker lindra
            nöden för de hårt drabbade invånarna i dessa afrikanska länder.
            Men det är lika viktigt att Sverige också på alla sätt initierar
            och stöder en utveckling mot demokrati i länderna.
          </note>
          <note>
            En början på en sådan utveckling ser vi i Zambia, som kommer
            att ha allmänna val under 1991.
          </note>
          <note>
            Även i Sydafrika ser vi nu en glädjande utveckling i riktning
            mot demokrati. ANC-ledaren Mandelas frigivning för ett år sedan
            var inledningen på en process som nu lett fram till att arbetet
            med en ny författning påbörjats.
          </note>
          <note>
            Flera rasåtskillnadslagar har redan avskaffats. Vid öppnandet
            av parlamentet i januari i år lade president de Klerk fram förslag
            som innbär att apartheidpolitikens hörnstenar försvinner. Härmed
            avses de lagar som bestämmer var man får bo, vem som får äga jord
            och till vilken befolkningsgrupp man hänförs vid den klassificering
            av rastillhörighet som bestämmer ens plats och möjligheter i samhället.
            Samtidigt lovade han också att alla människor i landet skall få
            rösträtt.
          </note>
          <note>
            Ett allvarligt problem har varit det ökade våldet mellan olika
            svarta grupper, främst anhängare till
          </note>
          <note>
            ANC och Inkhata. Sammanlagt har omkring femtusen människor fallit
            offer i dessa strider. Men mötet mellan ANC-ledaren Nelson Mandela
            och
          </note>
          <note>
            Inkhata-rörelsens Mangosuthu Buthelezi i januari och deras gemensamma
            deklaration -- i vilken de manar till fred och försoning mellan
            de båda rörelserna -- inger hopp.
          </note>
          <note>
            I förra veckan meddelade EGs utrikesministrar att de avser att
            upphäva gemenskapens sanktioner mot
          </note>
          <note>
            Sydafrika så fort det aviserade lagförslaget lagts fram. Även
            Australiens premiärminister anser att de Klerks reformer är steg
            i rätt riktning, och han anser att samväldet bör överväga att
            upphöra med sportbojkotten.
          </note>
          <note>
            Herr talman! Enligt min mening bör även Sverige nu överväga att
            upphäva sanktionerna mot
          </note>
          <note>
            Sydafrika för att underlätta en omvandling mot ett demokratiskt
            och icke-rasistiskt Sydafrika. Jag noterade också med tillfredsställelse
            att utrikesministern här i debatten sade att tiden är nära då
            man kan lätta på en del av sanktionerna.
          </note>
          <note>
            Anf. 27 KARL-GÖRAN BIÖRSMARK
          </note>
          <note>
            (fp):
          </note>
          <note>
            Herr talman! Fattigdomen i världen och den utbredda analfabetismen
            hänger nära samman. Av dagens 962 miljoner icke läs- och skrivkunniga
            bor
          </note>
          <note>
            921 miljoner i utvecklingsländerna -- länder som har stigande
            skuldbördor, snabb befolkningstillväxt, svältkatastrofer och omfattande
            miljöförstöring. Dessa problem har medfört att den lovande utvecklingen
            på läskunnighetsområdet som började under 60- och
          </note>
          <note>
            70-talen förbyttes i bakslag under 80-talet i många av de minst
            utvecklade länderna.
          </note>
          <note>
            I en femtedel av utvecklingsländerna är inskrivningen i skolan
            på väg nedåt. Det finns också tydliga tecken på att många föräldrar
            inte längre ser utbildning som en väg till bättre livsvillkor
            för sina barn. Flickorna blir särskilt utsatta under dessa förhållanden.
          </note>
          <note>
            Om allt fler kvinnor blir läs- och skrivkunniga betyder det emellertid
            att de får större möjligheter att påverka sina barns hälsa, utbildning
            och framtid. Statistiken visar att läs- och skrivkunniga kvinnor
            får färre barn och kan delta i samhällslivet på mera jämställd
            bas och frigöra sig från ekonomiskt utnyttjande och förtryck.
          </note>
          <note>
            Detta är bl.a. bakgrunden till att Förenta nationernas generalförsamling,
            på förslag av
          </note>
          <note>
            Unesco, beslöt att 1990 skulle bli ett internationellt läskunnighetsår.
            I de flesta medlemsländer har aktiviteter organiserats via de
            nationella
          </note>
          <note>
            Unescokommissionerna eller via särskilda organ.
          </note>
          <note>
            För ett år sedan anordnade fyra FN-organ --
          </note>
          <note>
            Unesco, Unicef, UNDP och Världsbanken -- en världskonferens om
            utbildning för alla i Jomtien,
          </note>
          <note>
            Thailand. Vid konferensen antogs två dokument, dels en Deklaration
            om utbildning för alla, dels
          </note>
          <note>
            Ramar för åtgärder för att tillgodose behovet av grundkunskaper.
          </note>
          <note>
            Jag vill peka på litet statistik. Trots alla ansträngningar som
            har gjorts under åren lopp finns det i dag:
          </note>
          <note>
            -- ca 130 miljoner barn -- varav 60 % flickor -- som inte har
            tillgång till grundläggande skolutbildning,
          </note>
          <note>
            -- mer än 960 miljoner vuxna -- varav två tredjedelar kvinnor
            -- som inte kan läsa och skriva och
          </note>
          <note>
            -- mer än 100 miljoner barn och oräkneliga vuxna som inte slutför
            den grundläggande utbildning de påbörjar.
          </note>
          <note>
            Om inte ökande ansträngningar görs nu kommer världen vid sekelskiftet
            att ha omkring 1 miljard människor som inte kan läsa och skriva.
            Därmed, menar jag, ges inte demokratin och freden en rejäl chans.
          </note>
          <note>
            Vad skulle det kosta att ge alla barn en möjlighet till grundläggande
            utbildning fram till år 2000? Det rör sig faktiskt om små belopp
            i jämförelse med många andra utgifter som världens länder kostar
            på sig. Enligt uppgifter vid världskonferensen i
          </note>
          <note>
            Jomtien skulle det kosta ytterligare 5,8 miljarder
          </note>
          <note>
            US-dollar per år. Vad motsvarar det? Det motsvarar t.ex. två
            dagars kostnader för vapen i iländerna eller en veckas militära
            utgifter i uländerna eller summan av ett års kostnader för tobaksreklam
            i USA eller vodkakonsumtion i
          </note>
          <note>
            Sovjet. Det rör sig således inte om större belopp.
          </note>
          <note>
            Utrotning av analfabetism och möjligheten till grundutbildning
            för alla fram till år 2000 är ett av de viktigaste medlen i 1990-talets
            utvecklingsstrategier i u-länderna. Om målet är realistiskt är
            svårt att bedöma. Skillnader och orättvisor i könsroller är en
            av flera motverkande företeelser som är djupt rotade i traditioner
            i många länder och som det i sin tur kommer att ta tid att bryta
            ned.
          </note>
          <note>
            Demokratin och analfabetismen hänger nära samman. Därmed är det
            också en fredsfråga. De yttre förutsättningarna för en demokratisk
            samhällsutveckling är väsentligt annorlunda i fattiga länder utan
            demokratisk tradition än de är i utvecklade industriländer som
            t.ex. Sverige. Det går att peka på en rad försvårande faktorer,
            bl.a.
          </note>
          <note>
            den dåliga och låga utbildningsnivån, de outvecklade kommunikationerna,
            den ofta svaga lojaliteten mot samhället och en vacklande -- ibland
            obefintlig -- nationell enhetskänsla. De gränser som har dragits
            upp på kartorna har ofta dragits upp ovetande om det faktum att
            de har skilt folk åt, att de har splittrat upp stamtillhörigheter,
            gamla traditioner, kultur och språk. Många u-länder har också
            vunnit sin självständighet efter krigföring som knappast förbättrat
            förutsättningarna för tolerans och demokrati.
          </note>
          <note>
            Dessa problem är fattigdomens följeslagare, och är ofta motivet
            till många biståndsinsatser. Men de motiverar ingen annan värdering
            av demokratin som styrelseform, och de kan aldrig rättfärdiga
            förtryck. Rätten att påverka sin livsmiljö, säga sin mening och
            kräva sin rätt att i allmänna och fria val utse sina makthavare
            kan aldrig vara en lyx. Den rätten måste tillkomma alla människor,
            särskilt de fattigaste och svagaste grupperna, som inte kan få
            sina krav uppmärksammade genom ekonomisk makt eller speciella
            kontakter.
          </note>
          <note>
            En rad krav måste uppfyllas för att en stat skall kunna räknas
            till kretsen av demokratier. Dit hör bl.a. att det skall hållas
            fria och hemliga val, att det skall råda en vidsträckt yttrande-
            och organisationsfrihet samt att den politiska mångfalden skall
            vara säkerställd genom fri partibildning och flerpartisystem.
            Vi bör givetvis vara medvetna om att snabba resultat är svåra
            att uppnå, men färdriktningen måste vara klar.
          </note>
          <note>
            Läskunnighet är en viktig nyckel till framgång för utveckling
            och utövande av demokrati i världen.
          </note>
          <note>
            UNESCOs tidning, UNESCO-kuriren, berättar för oss i sitt specialnummer,
            som kallas för ''En miljard analfabeter -- vår tids utmaning'',
            om kvinnans situation i u-land. Där kan vi bl.a. läsa om hur en
            nyligen alfabetiserad grupp kvinnor från Kenya förklarar fördelarna
            med att kunna läsa, skriva och räkna. Nu, när de kan skriva sina
            namn, har de större kontroll över exempelvis sin penningtransaktioner.
            De kan läsa recept och föreskrifter från sin läkare. ''Våra ögon
            har öppnats'', säger en av dem och uttrycker därmed den nya känsla
            av stolthet och ökad självkänsla som de alla upplever.
          </note>
          <note>
            De första resultaten av ett frågeformulär, som internationella
            KFUK sände ut i september 1988 till sina medlemsorganisationer,
            bekräftar alfabetiseringens frigörande effekter. Svaren visar
            att kvinnor som alfabetiserats möts med ökad respekt i samhället
            och hemma, är bättre rustade att söka jobb och därför kan tjäna
            mer. De inser att de kan utföra vissa arbeten som traditionellt
            ansetts vara förbehållna män, de har större förmåga att driva
            småföretag och själva kan sköta den bokföring som krävs och de
            blir bättre ledare för kvinnogrupper. Vidare blir de politiskt
            mer medvetna, de deltar oftare i det politiska livet och blir
            bättre organisatörer. De förstår bättre sina rättigheter och kan
            mycket lättare än tidigare hjälpa sina barn med skolarbetet.
          </note>
          <note>
            Det finns många mänskliga, sociala och ekonomiska skäl till att
            alfabetisering av flickor och kvinnor bör ges högsta prioritet
            i inte minst biståndsarbetet. För många kvinnor kan läs- och skrivkunnighet
            komma att innebära att de börjar få kontroll över sitt eget liv,
            kan delta i samhällslivet på lika villkor som män och slutligen
            kan frigöra sig från ekonomisk utsugning och patriarkaliskt förtryck.
            Enbart det faktum att mödrarnas utbildningsnivå har en positiv
            effekt på barnens hälsa och framsteg i skolan bör räcka som argument.
            Statistiken visar att klyftan mellan antalet läs- och skrivkunniga
            män och kvinnor ständigt ökar. Dessutom verkar det troligt att
            denna könsskillnad kommer att bli ännu större, då ekonomiska åtstramningar
            leder till ökad efterfrågan på okvalificerad kvinnlig arbetskraft
            och knuffar läs- och skrivkunnigheten ännu längre ned på angelägenhetsskalan
            hos folk och regeringar.
          </note>
          <note>
            Det gäller nu att anta FNs utmaning -- utrota analfabetismen
            i världen, för demokratins och fredens skull.
          </note>
          <note type="speaker">
            Anf. 28 INGBRITT IRHAMMAR (c):
          </note>
          <note>
            Herr talman! I natt jag drömde något som jag aldrig drömt förut.
            Jag drömde det var fred på jord och alla krig var slut.
          </note>
          <note>
            Herr talman! Den här drömmen är vi många som vill se uppfylld.
            Längtan är stark runt om i världen efter fred och slut på krig.
            Det gäller inte bara kriget i Persiska gulfen, som är det krig
            vi i dagsläget i huvudsak följer via massmedia. Längtan efter
            fred och frihet är också stor i Baltikum, och vi följer och stöder
            det baltiska folket i deras kamp.
          </note>
          <note>
            Längtan efter fred och frihet är lika stark på många andra håll
            i världen, i länder och bland folk som i skuggan av Gulfkriget
            och Baltikumkrisen upplever långvariga, allvarliga och utbredda
            krig, kriser, oroligheter och brott mot mänskliga rättigheter.
            Det är något som vi inte får glömma eller gömma. Därför skall
            jag belysa några av dessa delvis bortglömda konflikter.
          </note>
          <note>
            Saddam Husseins förklaringar till intagandet av
          </note>
          <note>
            Kuwait, med ursäkter och förevändningar samt uttalanden om att
            ha gjort detta för att belysa palestiniernas problem i området,
            kan inte längre dölja hans verkligt tyranniska läggning. Intagandet
            av Kuwait är bara en fortsättning på hans tidigare terroriserande,
            föraktfulla och oresonliga agerande mot den inhemska, protesterande
            befolkningen.
          </note>
          <note>
            Han har under en lång följd av år mördat, torterat, terroriserat
            och förföljt all opposition mot sig själv.
          </note>
          <note>
            Vittnesmålen är åtskilliga, och det berättas om barn som torterats
            framför sina föräldrars ögon, försvinnanden i tusental och gasande
            med kemiska krigsmedel mot den egna inhemska befolkningen, framför
            allt i norr.
          </note>
          <note>
            Gulfkriget har inte bara drabbat den irakiska befolkningen i
            Bagdad och Basra mycket hårt utan även kurderna i Irak. Kurdiska
            byar, bl.a. i norr, har utsatts för bombningar -- med ytterligare
            lidande och död som följd. Cyniskt har kurdiska pojkar tvingats
            gå i första anfallsleden vid intagandet av Kuwait. Husseins senaste
            krav, att
          </note>
          <note>
            17-åringar skall ut i kriget, kommer naturligtvis att innebära
            ytterligare en möjlighet för Saddam
          </note>
          <note>
            Hussein att minska den kurdiska befolkningen.
          </note>
          <note>
            De kurder som tidigare har flytt från Saddam
          </note>
          <note>
            Husseins anfall med kemiska stridsmedel -- framför allt gäller
            det gasanfallet mot Halabja --, kurder som har flytt till Iran
            och Turkiet, lever under mycket svåra förhållanden. Fortfarande
            finns det tiotusentals kurder kvar i flyktingläger i Turkiet och
          </note>
          <note>
            Iran, och dessa lider brist på mat, pengar, arbete, skolundervisning
            m.m. Ytterligare påtryckningar måste göras vad gäller Iran och
            Turkiet för att få till stånd en lösning i fråga om dessa flyktingars
            situation.
          </note>
          <note>
            Det är emellertid inte bara kurdflyktingar som har det svårt
            i Turkiet. Även den inhemska befolkningen, och då främst kurder,
            utsätts för förtryck och tortyr. Förstörelse av byar och tvångsförflyttningar
            har påbörjats från Turkiets sida, i likhet med vad som tidigare
            har skett i Irak.
          </note>
          <note>
            Ett system med byvakter har byggts upp av den turkiska regimen,
            bl.a. i syfte att skapa fiendskap kurderna emellan. Den som vägrar
            att ställa upp på myndigheternas krav att bli byvakt har att vänta
            misshandel, trakasserier och beskyllningar -- t.ex.
          </note>
          <note>
            om att vederbörande är terroristanhängare, s.k.
          </note>
          <note>
            PKK-vän. Många seriösa bedömare menar att det turkiska folkets
            livsvillkor i Turkiet ständigt blir sämre. Visserligen har den
            turkiska regimen lovat kurderna att kurdiska skall få talas offentligt.
            Det är ett löfte i skuggan av Gulfkriget, i syfte att hålla kurderna
            lugna. Det är emellertid i dag tveksamt om det avgivna löftet
            kommer att infrias och om det kommer att medföra nödvändiga lagregler
            i framtiden.
          </note>
          <note>
            Kurdernas rätt att fritt leva och verka samt deras rätt att utöva
            sin kultur i sina hemländer eller i exil måste respekteras. Det
            är därför mycket viktigt att en framtida lösning i Mellanöstern
            inte ensidigt koncentreras kring problematiken om palestiniernas
            framtid i området. Visserligen är också den saken viktig. Men
            det handlar även om hur kurdernas situation kan förbättras i de
            länder där de lever. Vidare handlar det om hur kurderna skall
            kunna uppnå större frihet och självbestämmande i framtiden. Löses
            inte frågan om kurdernas situation i området, kan jag inte se
            några möjligheter till en varaktig fred eller hur säkerhet skall
            kunna skapas i Mellanöstern.
          </note>
          <note>
            Jag saknar i dag besked från den socialdemokratiska regeringen
            om huruvida denna kommer att agera för att även kurdfrågan skall
            lösas i en framtida diskussion om en säker fred i
          </note>
          <note>
            Mellanöstern. Kanske kan jag här senare få ett svar av regeringens
            representant.
          </note>
          <note>
            När det gäller Turkiets övriga övergrepp mot den inhemska befolkningen
            vill jag framhålla att även dessa kommer i skymundan, mot bakgrund
            av
          </note>
          <note>
            Gulfkriget. Kritiken mot turkarnas utbredda användning av tortyr
            och deras fängslande av oliktänkande har dämpats tack vare att
            Turkiet har gett de allierade styrkorna tillstånd att använda
            turkiska flygbaser. Vi i centern menar ändå att kritiken mot Turkiet
            borde vara kraftfull, eftersom
          </note>
          <note>
            Turkiet har undertecknat dels FNs konvention mot tortyr, dels
            Europarådets konvention. Dessutom måste detta ses mot bakgrund
            av att Turkiet vill bli medlem i EG. Därför är turkarna mera mottagliga
            för kritik. Om inte befolkningens situation i Turkiet förbättras
            vad gäller de mänskliga rättigheterna kan det enligt centerns
            mening bli så, att Sverige måste aktualisera frågan om ett uteslutande
            av
          </note>
          <note>
            Turkiet vad gäller Europarådet. Jag undrar om Maj
          </note>
          <note>
            Britt Theorin, som enligt talarlistan kommer upp senare i debatten
            här, ställer upp på kravet att
          </note>
          <note>
            Turkiet måste se till att situationen förbättras vad gäller de
            mänskliga fri- och rättigheterna där.
          </note>
          <note>
            En annan makt som utnyttjar Gulfkriget till att förtrycka de
            egna oppositionella är Kina. Det pågår för närvarande summariska
            rättegånger mot bl.a.
          </note>
          <note>
            de studentledare som var aktiva i arbetet med att agera för demokrati
            och förnyelse i Kina före massakern på Himmelska fridens torg
            i juni 1989.
          </note>
          <note>
            De gripna riskerar att dömas till döden eller till långa fängelsestraff.
            De s.k. rättegångarna har ofta föregåtts av förhör under tortyr
            och misshandel --
          </note>
          <note>
            detta för att få fram erkännanden.
          </note>
          <note>
            Den kinesiska förföljelsen gäller också tibetaner.
          </note>
          <note>
            Tibetaner som protesterar riskerar att bli brutalt nedslagna,
            att bli fängslade eller att bli skjutna.
          </note>
          <note>
            Tvångssteriliseringar och tvångsaborter förekommer för att hålla
            nere den tibetanska befolkningen. Nya restriktioner införs vad
            gäller religiösa aktiviteter i landet. Detta vet vi trots relativt
            sparsamma rapporter från Tibet beroende på rådande besöksförbud.
          </note>
          <note>
            Dessa brott måste ständigt påtalas, och Sverige måste aktivt
            arbeta för en ökad självständighet för det tibetanska folket med
            utgångspunkt i Dalai
          </note>
          <note>
            Lamas fredsplan. Vi bör också eftersträva att en undersökningsdelegation
            sänds till Tibet.
          </note>
          <note>
            Herr talman! Gulfkriget har varat i litet mer än en månad, och
            det får dagligen uppmärksamhet i massmedia. Kriget i Afghanistan
            började 1979, då
          </note>
          <note>
            Sovjet tågade in i landet. Detta krig är i det närmaste ett glömt
            krig, trots de katastrofala följderna av striderna för det afghanska
            folket.
          </note>
          <note>
            Landet har bombats sönder och samman. Hus, vägar och kanalsystem
            har förstörts. Man räknar med att 20--25 miljoner minor är spridda
            över landet, vilket innebär att död och lemlästning av folket
            kommer att fortsätta långt efter en verklig fred. Var tredje flykting
            i världen, ja, ända upp till
          </note>
          <note>
            40 % av världens samlade flyktingskaror, består av afghaner.
          </note>
          <note>
            Samtidigt minskar det internationella ekonomiska stödet till
            de afghanska flyktingarna i Pakistan.
          </note>
          <note>
            Stödet till den afghanska gerillan har minskat från bl.a. USAs
            sida, medan Sovjet efter sitt uttåg från
          </note>
          <note>
            Afghanistan 1989 har ökat sitt stöd till
          </note>
          <note>
            Kabulregimen och den förhatlige Nadjibullah när det gäller såväl
            vapentillförsel som militär rådgivning.
          </note>
          <note>
            Mot den bakgrunden gäller det för oss att fortsätta med det humanitära
            stödet till de afghanska flyktingarna och att stödja återuppbyggnadsarbetet
            inne i Afghanistan. Vi måste orka fortsätta att visa solidaritet
            med det hårt drabbade afghanska folket, trots behovet av stöd
            i Mellanöstern. Planerna på en folkomröstning i FNs regi bör stödjas.
            Centern anser att det är lika viktigt att Sovjetunionen betalar
            krigsskadestånd till Afghanistan som det anses vara ett naturligt
            krav i FN att Irak betalar krigsskadestånd till Kuwait. Vi förstår
            inte varför vi inte får stöd för detta vårt krav.
          </note>
          <note>
            Ett annat land som i åratal har upplevt krig och oroligheter
            är Cambodja. I tolv år har inbördeskrig rått i landet. 1975--1979
            utsatte de röda khmererna befolkningen för ett blodbad av sällan
            skådat mått.
          </note>
          <note>
            Minst en miljoner cambodjaner fick sätta livet till under khmerernas
            grymma ledning.
          </note>
          <note>
            Vid ett besök som jag gjorde i landet i höstas fanns det fortfarande
            rester av människoben vid massgravarna utanför huvudstaden Pnom
            Phen.
          </note>
          <note>
            Pojkar vaktade vid minnesmärken uppbyggda av dödskallar. En pojke
            sov dagligen sedan kriget intill sina föräldrars benrester. Hela
            hans familj hade utplånats. Men mest orolig var han för att de
            röda khmererna skulle komma tillbaka till makten och därmed få
            möjlighet att på nytt terrorisera civilbefolkningen på det sätt
            som sker i nordvästra delen av landet i dag. Bl.a. har de röda
            khmererna placerat ut minor som lemlästar och dödar civila.
          </note>
          <note>
            FNs fredsplan går ut på att även de röda khmererna skall finnas
            med i en regeringskoalition, ett nationellt råd, fram till det
            planerade valet i FNs regi. Det är sagt att de stridande parterna
            skall lämna ifrån sig alla sina vapen. Oron i Phnom-penh är nu
            stor över att de röda khmerernas avväpning inte kan kontrolleras.
            Detta skapar rädsla inför framtiden bland folket. Det är tveksamt
            hur fredsarbetet kan fortsätta. Mot denna bakgrund menar jag att
            vi i övriga världen har ett mycket stort ansvar för att förhindra
            att Pol Pot kan komma tillbaka för att ånyo terrorisera befolkningen.
            Vi måste hjälpa landet med återuppbyggnad, hjälp och bistånd redan
            i dag. Denna hjälp måste utökas kraftfullt mot bakgrund av att
            öststaterna, som tidigare hjälpt Kambodja, har minskat ned sitt
            stöd väldigt mycket. Därför behövs det att Sverige ställer upp.
          </note>
          <note>
            Herr talman! Även i Afrika pågår ett flertal krig.
          </note>
          <note>
            Inger Koch har tidigare berättat om det trettioåriga kriget i
            Etiopien. Vi från centern säger att det logiska är att befolkningen
            får avgöra sin framtid i en folkomröstning.
          </note>
          <note>
            Västsahariernas strävan efter frihet och oberoende bör också
            avgöras i en folkomröstning enligt FN-
          </note>
          <note>
            planerna. I mer än 15 år har saharierna kämpat mot
          </note>
          <note>
            Marockos ockupation. Nya påtryckningar mot
          </note>
          <note>
            Marocko i syfte att få till stånd folkomröstningen är nödvändiga.
            Skulle Marocko fortsätta att fördröja och förhala en folkomröstning,
            bör Sverige, enligt min mening, överväga att frysa biståndet till
            landet.
          </note>
          <note>
            Samtidigt är det viktigt att de sahariska flyktingarna får ett
            utökat svenskt bistånd, som dels kan administreras via olika hjälporganisationer,
            som sker i dag, dels bör kunna gå direkt till Polisario för ett
            effektivare stöd. Även här är jag intresserad av att höra hur
            regeringen ser på detta.
          </note>
          <note>
            Med dessa exempel, jag skulle ha kunnat lämna många fler, har
            jag velat lyfta fram i debatten några långvariga krig och kriser
            i världen, vid sidan av den mer akuta Gulfkrisen och krisen i
            Baltikum, så att de ej glöms bort. Jag har velat exemplifiera
            hur nya kriser i världen allvarligt riskerar att försämra situationen
            för fattiga och utsatta folk i andra delar av världen, hur nya
            krig möjliggör för förtryckarländer att intensifiera förföljelser
            mot oliktänkande i skuggan av de nya konflikterna.
          </note>
          <note>
            Slutsatsen måste självklart vara att fredsansträngningarna måste
            intensifieras runt om i världen. Freden måste få en chans. Som
            det står i visan: Jag drömde det var fred på jord och alla krig
            var slut. Detta måste bli verklighet och inte bara en dröm.
          </note>
          <note type="speaker">
            Anf. 29 MAJ BRITT THEORIN (s):
          </note>
          <note>
            Herr talman! Krig löser inga problem. Krig skapar bara fler problem.
            Krig är alltid ett misslyckande --
          </note>
          <note>
            för de direkta offren, för folkrätten, för världssamfundet.
          </note>
          <note>
            Kriget i Persiska viken är en mänsklig tragedi. Det har redan
            lett till ekologisk förödelse. Det kan leda till en politisk katastrof.
            Politiska problem kräver politiska lösningar. Förhandling och
            dialog är alltid bättre än våld. Vi måste på nytt ge freden en
            chans.
          </note>
          <note>
            Det är mycket lätt att starta ett krig, men svårare att avsluta
            det.
          </note>
          <note>
            Den nya process som de facto inleddes med Iraks tillkännagivande
            i fredags skapar förutsättningar för ett snart slut på kriget.
            Det fredsinitiativ som
          </note>
          <note>
            Sovjet tagit ger oss hopp. FNs generalsekreterare kallar det
            ett historiskt tillfälle att undvika ett förödande markkrig.
          </note>
          <note>
            Självklart måste det nu vara FNs säkerhetsråd och inte de krigförande
            länderna som bedömer Sovjets fredsinitiativ och Iraks svar samt
            fattar beslut om huruvida resolution 678 därigenom kan vara uppfylld.
          </note>
          <note>
            Vilka skäl kan finnas för att inte pröva detta historiska tillfälle?
            Vilka skäl kan vara starka nog att dra in en miljon soldater i
            en förödande markstrid? Räcker inte en utfästelse av Irak att
            lämna Kuwait utan villkor? Var det inte detta
          </note>
          <note>
            Förenta nationerna i resolution 678 gav fullmakt åt ett antal
            stater att se till? Någon allmän krigsfullmakt har FNs säkerhetsråd
            aldrig givit.
          </note>
          <note>
            Sverige har hela tiden på olika sätt aktivt verkat för en fredlig
            lösning. Dessa ansträngningar måste fortsätta tills dess kriget
            upphör. I det arbetet måste varje initiativ, varje försök prövas.
          </note>
          <note>
            Ett krig innebär inte bara mänskligt lidande och blodspillan.
            Det för med sig ett lidande som i varje krig, trots det militärer
            kallar kliniska operationer, huvudsakligen drabbar civila; kvinnor
            och barn.
          </note>
          <note>
            Ett utdraget krig försvårar dessutom på alla plan återgången
            till fredliga förhållanden i regionen.
          </note>
          <note>
            Varje krig hotar FNs roll och auktoritet och är ett bakslag för
            Förenta nationerna. Förenta nationernas uppgift är att arbeta
            för fred. Som det heter i dess portalparagraf: ''att rädda kommande
            generationer från krigets gissel.''
          </note>
          <note>
            Herr talman! Trots att vi inte vet hur eller när kriget slutar
            måste vi nu börja tänka på tiden efter kriget.
          </note>
          <note>
            -- Hur kan broar byggas för att bryta ner det hat som kriget
            har skapat?
          </note>
          <note>
            -- Hur skall en varaktig och stabil fred uppnås i regionen?
          </note>
          <note>
            -- Har Europa särskilda förutsättningar att spela en konstruktiv
            roll i den processen?
          </note>
          <note>
            -- Är Europas erfarenheter av politiskt brobyggande och förtroendeskapande
            åtgärder tillämpliga?
          </note>
          <note>
            Efter Iraks invasion av Kuwait visade FNs säkerhetsråd prov på
            beslutsamhet och handlingskraft när beslut togs om ekonomiska
            sanktioner. Det var sanktioner som ansågs som mycket effektiva
            för första gången i FNs historia och som borde ha fått prövas
            längre.
          </note>
          <note>
            Kriget i Persiska viken är inte FNs krig. Det har vi generalsekreterarens
            ord på. Men för FNs skull är det viktigt att den militära operation
            som Förenta nationerna har legitimerat håller sig inom angivna
            ramar. FNs arbete för fredlig konfliktlösning måste förstärkas
            och intensifieras. Det är viktigt att FNs säkerhetsråd nu återtar
            sin roll och fortsätter ansträngningarna att nå en politisk lösning
            och en varaktig fred och stabilitet i Mellersta Östern.
          </note>
          <note>
            En bred Mellersta Östernkonferens, där
          </note>
          <note>
            Palestina/Israel-frågan och andra konflikter i området -- jag
            inbegriper också kurdfrågan -- kan få långsiktiga lösningar, är
            en förutsättning för att de politiska problemen i området skall
            kunna lösas och för att en varaktig och stabil fred skall kunna
            uppnås i regionen.
          </note>
          <note>
            Förenta nationerna måste nu snabbt ta initiativ till ett återuppbyggnadsprogram
            till stöd för de drabbade människorna och miljön i regionen.
          </note>
          <note>
            Herr talman! Vilka lärdomar kan vi dra av kriget?
          </note>
          <note>
            Genom en historiens ironi vänds nu Iraks vapen mot länder som
            under åratal hjälpt till att bygga upp Saddam Husseins gigantiska
            vapenarsenal.
          </note>
          <note>
            Under 1980-talet byggdes Irak upp till en militär stormakt med
            hjälp av många stater, men framför allt av Sovjet, Frankrike och
            Kina. Men också många andra industrinationer har hjälpt till att
            bygga upp hans kemiska anläggningar och tekniska kapacitet på
            det militära området.
          </note>
          <note>
            Inga vapen, inget krig.
          </note>
          <note>
            Den första lärdomen av kriget måste vara att all vapenhandel
            och vapenöverföring måste begränsas kraftigt och kontrolleras
            internationellt. Alla stater, både säljare och köpare, måste underordna
            sig en sådan kontroll.
          </note>
          <note>
            Det är hög tid för världssamfundet att på allvar ta itu med de
            problem den internationella vapenhandeln innebär. FN bör som ett
            första steg nu upprätta ett register över internationella vapenleveranser.
          </note>
          <note>
            Men varje land måste ta ansvar för en restriktiv lagstiftning
            och heltäckande kontroll av sin vapenproduktion och export. Enligt
            de riktlinjer som riksdagen antog 1971 gäller ovillkorligt hinder
            för export av vapen till länder i krig. Dessa riktlinjer är dock
            inte lag.
          </note>
          <note>
            Medborgarkommissionen begärde en sådan lag, vilket också den
            socialdemokratiska partikongressen enhälligt beslutade om hösten
          </note>
          <note>
            1990. Kriget vid Persiska viken visar att det brådskar med ett
            sådant lagförslag.
          </note>
          <note>
            Kriget vid Persiska viken överskuggar också olika nedrustningsförhandlingar,
            men det gör arbetet för nedrustning bara mer angeläget. I skuggan
            av kriget fortsätter supermakterna sina bilaterala förhandlingar
            om strategiska kärnvapen. I skuggan av kriget vid Persiska viken
            fortsätter förhandlingarna vid nedrustningskonferensen i
          </note>
          <note>
            Genève. Den centrala förhandlingen där sedan några år tillbaka
            gäller ett totalförbud mot kemiska vapen, ett arbete som i högsta
            grad fått ökad auktalitet till följd av kriget vid Persiska viken.
          </note>
          <note>
            Den andra lärdom som man kan dra av kriget är att ett avtal om
            totalförbud mot kemiska vapen snabbt måste slutföras. Den politiska
            viljan till ett sådant förbud hos alla involverade måste ju ha
            ökat inför hotet att dessa massförstörelsevapen används. Med en
            klar politisk vilja kan ett avtal snabbt vara klart.
          </note>
          <note>
            Arbetet på en avtalstext är långt framskridet. Förra året --
            när Sverige ledde förhandlingarna -- kom ytterligare några bitar
            på plats i detta stora avtalsbygge. Exempel på sådana framsteg
            är att man kunde enas om en förstörelseordning för kemiska vapen
            och produktionsanläggningar för sådana vapen, om metoder att utreda
            anklagelser om användning av kemiska vapen, om sanktioner vid
            brott mot avtalet och om sätt att lösa tvister om tolkning av
            avtalet.
          </note>
          <note>
            Ett fåtal svåra problem är alltjämt olösta. Dit hör vissa kontrollfrågor,
            inte minst frågan om rätt till att vid misstanke om brott mot
            avtalet göra inspektion för att utreda detta, s.k. inspektion
            på anmodan.
          </note>
          <note>
            En överenskommelse har också träffats mellan supermakterna om
            att förstöra 80 % av deras kemiska vapenarsenaler som ett led
            i arbetet på ett globalt avtal om ett fullständigt förbud mot
            och förstörelse av alla kemiska vapen. Ett tecken på den trots
            allt förändrade värld vi lever i är att USA
          </note>
          <note>
            praktiskt bistår Sovjet vid den tekniskt och säkerhetsmässigt
            besvärliga förstörelsen av de kemiska vapen. Detta är betydelsefullt,
            inte bara i förhållandet mellan supermakterna, utan också i samband
            med förhandlingarna i Genève om ett allomfattande förbud mot kemiska
            stridsmedel.
          </note>
          <note>
            Kriget vid Persiska viken och hoten om användning av kemiska
            vapen gör det än mer angeläget att förhandlingarna snabbt slutförs
            om ett fullständigt förbud mot och förstörelse av alla kemiska
            vapen.
          </note>
          <note>
            Herr talman! Vi vet att tekniken att tillverka och använda massförstörelsevapen
            under senare år har spritts till allt fler länder -- även till
            konfliktdrabbade länder och regioner. Det gäller utrustning för
            att tillverka kärnvapen, men även kemiska och biologiska stridsmedel
            och missiler för att transportera sådana stridsspetsar.
          </note>
          <note>
            Problemet försvåras av att en hel del av denna teknik för massförstörelsevapen
            baseras på utrustning som används för legitima civila ändamål
            som kärnkraft, civil kemisk industri, läkemedelsoch livsmedelsindustri
            eller civila rymdprogram.
          </note>
          <note>
            Det beräknas att ett femtontal länder i Mellersta
          </note>
          <note>
            Östern, Asien och Latinamerika i dag disponerar eller själva
            utvecklar missiler som kan bära massförstörelsevapen. Samtidigt
            har kunskapen om hur man tillverkar kemiska stridsmedel blivit
            spridd. Sådana stridsmedel har bevisligen använts i konflikten
            mellan Irak och Iran och internt i Irak mot kurderna. Det finns
            också uppgifter om att vissa stater även försöker att skaffa sig
            kapacitet att utveckla biologiska stridsmedel.
          </note>
          <note>
            Spridningen av bärraketer har till stor del skett genom stormakternas
            försäljning av militära raketer till länder i tredje världen.
            De mer avancerade missilprojekten i dessa länder bygger emellertid
            även på att man skaffar sig tillgång till civil rymdteknik och
            applicerar den på militära projekt.
          </note>
          <note>
            Användningen av vad som i princip är civil utrustning kännetecknar
            i ännu högre grad tillverkningen av kemiska och biologiska stridsmedel.
            De aktuella staterna gör därvid ofta stora ansträngningar för
            att dölja att den civila utrustningen kan användas för militära
            ändamål.
          </note>
          <note>
            I april 1987 beslöt sju väststater att söka begränsa spridningen
            av bärraketer och missilteknik. Sedan dess har ytterligare några
            länder stött denna ambition. Dessutom har ett tjugotal västländer
            inom ramen för den s.k. Australiengruppen sedan flera år tillbaka
            agerat tillsammans för att hindra spridning av sådana civila kemiska
            substanser som kan användas för att framställa kemiska stridsmedel.
            Detta har också behandlats vid nedrustningsförhandlingarna om
            kemiska vapen i
          </note>
          <note>
            Genève.
          </note>
          <note>
            FNs säkerhetsråd antog med anledning av att kemiska stridsmedel
            användes i kriget mellan Irak och Iran i augusti 1988 en enhällig
            resolution, där medlemsstaterna uppmanas att införa en strikt
            exportkontroll för kemiska produkter, som kan användas för tillverkning
            av kemiska vapen.
          </note>
          <note>
            En tredje lärdom av kriget vid Persiska viken är att det nu är
            än mer angeläget att internationellt hindra spridning av missilteknik
            och produkter användbara för massförstörelsevapen. Sverige bidrar
            till detta genom det lagförslag som nyligen gick till lagrådet
            för yttrande.
          </note>
          <note>
            Herr talman! Även supermakternas bilaterala nedrustningsförhandlingar
            har kommit i skymundan på grund av kriget vid Persiska viken.
          </note>
          <note>
            Under 1990 träffade Sovjet och USA en principuppgörelse om en
            kraftig nedskärning av de stategiska kärnvapnen. Uppgörelsen är
            historisk.
          </note>
          <note>
            Det kan i och för sig kanske inte sägas vara den första i sitt
            slag, eftersom den har föregåtts av INF-
          </note>
          <note>
            avtalet, som innebar den första avtalade nedskärningen av kärnvapen.
            INF-avtalet innebar ett marginellt ingrepp i kärnvapenarsenalerna
            --
          </note>
          <note>
            med några procent --, medan det strategiska avtalet innebär avsevärda
            nedskärningar, även om det inte blir hälften som ursprungligen
            sades.
          </note>
          <note>
            Enligt planerna skulle avtalet ha undertecknats vid det toppmöte
            i Moskva som skulle ha ägt rum just nu i dagarna, men som nyligen
            uppsköts främst med hänvisning till kriget vid Persiska viken.
            Men som jag förut sagt gör kriget inte nedrustningsarbetet mindre
            viktigt, tvärtom.
          </note>
          <note>
            Den fjärde lärdom som man kan dra av kriget vid
          </note>
          <note>
            Persiska viken är att nedrustningsarbetet måste fortsätta. Därför
            är det nu ytterst viktigt att såväl förtroendeskapandet som nedrustningsförhandlingarna
            fortskrider och intensifieras och att varken förhandlingarna om
            strategiska kärnvapen eller ratificeringen av fjolårets avtal
            om att kraftigt minska de konventionella stridskrafterna i Europa
            hejdas av konflikten vid Persiska viken. Därför är det viktigt
            att vapenhandeln kraftigt begränsas och bringas under internationell
            kontroll. Därför är det viktigt att spridningen av teknik för
            tillverkning och bruk av massförstörelsevapen stoppas. Därför
            är det viktigt att förhandlingarna i Genève om ett fullständigt
            förbud mot kemiska stridsmedel snabbt avslutas.
          </note>
          <note>
            Vi måste, herr talman, ge freden en chans!
          </note>
          <note type="speaker">
            Anf. 30 INGBRITT IRHAMMAR (c)
          </note>
          <note>
            replik:
          </note>
          <note>
            Herr talman! Först vill jag instämma i Maj Britt
          </note>
          <note>
            Theorins krav på att man måste försöka få till stånd ett förbud
            mot tillverkning och användning av kemiska stridsmedel. I det
            här sammanhanget kan jag nämna att rykten har nått mig att man
            i det sju år gamla kriget i Sudan nyligen har använt kemiska stridsmedel.
            Som tack för stödet till Saddam
          </note>
          <note>
            Hussein har Sudan fått kemiska stridsmedel av Irak och nu också
            använt dessa stridsmedel mot den egna befolkningen. Användningen
            av kemiska stridsmedel sprider sig tydligen.
          </note>
          <note>
            Ge freden en chans, sade Maj Britt Theorin, och instämde i det
            önskemål som jag framförde. Jag gladde mig mycket över att få
            höra att regeringen tänker agera för att även kurdfrågan skall
            kunna lösas -- för att det skall kunna bli en varaktig fred i
          </note>
          <note>
            Mellanöstern. Jag fick emellertid inget svar på hur regeringen
            ställer sig till att på dagordningen eventuellt ta upp frågan
            om Turkiets uteslutning ur
          </note>
          <note>
            Europarådet på grund av de brott mot bestämmelserna om de mänskliga
            rättigheterna som Turkiet gör sig skyldigt till -- om Turkiet
            nu inte bättrar sig. Eftersom Maj Britt Theorin på olika sätt
            uttalar sig för stöd för sanktioner i syfte att påverka stater,
            skulle det ju finnas en chans att påverka Turkiet, så att förhållandena
            i det landet förbättras. Likaså skulle det vara möjligt att med
            påtryckningar påverka Marocko för att finna en fredlig lösning
            för Västsahara.
          </note>
          <note>
            Jag fick inte heller svar på min fråga vad som skiljer kravet
            på krigsskadestånd som enligt centerns mening bör ställas på Sovjetunionen
            för Sovjets förstörelse i Afghanistan och att Förenta nationerna
            nu ställer krav på Irak att betala krigsskadestånd till Kuwait.
            Från centerns sida tycker vi att dessa både krigsskadeståndskrav
            är lika angelägna. Varför ställer inte regeringen upp?
          </note>
          <note type="speaker">
            Anf. 31 MAJ BRITT THEORIN (s) replik:
          </note>
          <note>
            Herr talman! Ingbritt Irhammar tog upp ett vitt spektrum av frågor
            och berörde många konflikter runt om i världen. Det är inte riktigt
            så lätt att svara på alla frågor på en gång, men låt mig generellt
            säga att FN stärkte sin roll mycket kraftigt i höstas när man
            beslöt sig för att vidta ekonomiska sanktioner mot Irak för Iraks
            ockupation av Kuwait. Då öppnade sig en ny möjlighet för Förenta
            nationerna i och med att det kalla kriget var över. Konflikten
            mellan supermakterna i Europa hade bilagts. Vi kunde förvänta
            oss, och vi kunde se, att de därmed inte heller utnyttjade sin
            vetorätt i säkerhetsrådet.
          </note>
          <note>
            Det öppnar sig stora möjligheter för Förenta nationerna så länge
            inte kriget var ett faktum.
          </note>
          <note>
            Många av oss såg det kraftiga agerandet från säkerhetsrådets
            sida som ett tecken på att Förenta nationerna otvetydigt i fortsättningen
            kommer att ingripa mot varje brott mot mänskliga rättigheter.
          </note>
          <note>
            Det kanske är något av önsketänkande. Jag är inte riktigt övertygad
            om att vi ser samma enighet när det uppstår en ny konflikt i fortsättningen,
            vare sig det nu skulle vara i Afghanistan, i Panama eller i
          </note>
          <note>
            Grenada. Men min förhoppning är att den principiella ställning
            som man har tagit, att vi skall agera vid brott mot FN-stadgan
            och de mänskliga rättigheterna, också skall gälla i fortsättningen.
          </note>
          <note>
            Jag är inte lika övertygad som Ingbritt Irhammar om att det bästa
            sättet att få Turkiet att förändra sin politik på MR-området i
            sitt eget land är att nu utesluta Turkiet ur Europarådet. Vi har
            diskuterat frågan vid ett flertal tillfällen, och vi har varit
            framme vid att föreslå att Turkiet inte skall ha säte där. I princip
            vill jag hävda att det är lättare att nå, samtala med och övertyga
            länder om man kan umgås i internationella organisationer. Det
            finns dock en gräns för hur stort brottet kan vara mot de regler
            som vi har satt upp. Det gäller också, skulle jag vilja påstå,
            för Marocko. Påtryckning måste alltså kunna ske inom FN-systemet
            både vad gäller
          </note>
          <note>
            Turkiet och vad gäller Marocko, så att dessa länder också fyller
            upp de kriterier som ställs på deras agerande enligt FN-stadgan.
          </note>
          <note>
            Vad som skiljer krigsskadeståndet från
          </note>
          <note>
            Sovjetunionen till Afghanistan och krigsskadestånd enligt FN-resolutionerna
            kan jag inte på rak arm svara på. Sannoligt är det helt enkelt
            så att frågan inte har aktualiserats av andra länder. Det kanske
            ändå fordrar sin förklaring. När säkerhetsrådet har antagit resolutioner
            om kriget i Kuwait har Sverige inte behövt säga vare sig ja eller
            nej till de beslut som har fattats, eftersom Sverige inte är medlem
            i säkerhetsrådet.
          </note>
          <note type="speaker">
            Anf. 32 INGBRITT IRHAMMAR (c)
          </note>
          <note>
            replik:
          </note>
          <note>
            Herr talman! Jag vill instämma i att FNs roll har stärkts i den
            senaste konflikten. Det finns många frågor som hitintills inte
            har tagits upp men som vi kanske enklare kan ta upp i framtiden.
            Vad jag menade är att Sverige nu kan ta upp frågor som gäller
            Sovjets krigsskadestånd till Afghanistan, eftersom man i FN har
            kunnat enas om kraven på
          </note>
          <note>
            Irak efter Iraks agerande i Kuwait. Därför borde
          </note>
          <note>
            Sverige kunna aktualisera frågan på nytt efter det att den har
            diskuterats i fråga om Irak och Kuwait.
          </note>
          <note>
            Jag är inte heller helt säker på att det rätta sättet att påverka
            Turkiet är att ensidigt försöka utesluta
          </note>
          <note>
            Turkiet ur Europarådet, men jag tycker att frågan måste övervägas.
            Jag undrade om man är beredd att överväga att aktualisera denna
            fråga, om inte annat hjälper.
          </note>
          <note type="speaker">
            Anf. 33 MAJ BRITT THEORIN (s) replik:
          </note>
          <note>
            Herr talman! På den sistnämnda frågan kan jag svara att vi för
            tillfället inte är beredda att överväga en uteslutning av Turkiet.
            Den frågan är inte aktuell.
          </note>
          <note>
            Får jag komma tillbaka till FNs roll och säkerhetsrådet, eftersom
            jag inte hade möjlighet att vara riktigt tydlig och klar. Sverige
            är inte medlem av säekrhetsrådet och kan därmed inte heller rösta
            vare sig för eller emot säkerhetsrådets beslut. Sverige kan därmed
            inte heller aktualisera frågor i säkerhetsrådet. Det betyder däremot
            inte att Sverige inte står bakom de beslut som säkerhetsrådet
            har fattat. Sverige är medlem av
          </note>
          <note>
            FN, och vi är som alla andra medlemsländer bundna av säkerhetsrådets
            beslut. Jag kan inte, som sagt, inte på rak arm säga vilka länder
            som har aktualiserat frågan om krigsskadestånd, men det är inte
            en fråga som Sverige har drivit.
          </note>
          <note>
            Jag hävdar alldeles bestämt att politiska problem kräver politiska
            lösningar. Då måste det till förhandlingar, samtal och dialog.
            Dialog och förhandlingar är alltid en bättre form än våld, därför
            att krig aldrig är en lösning på problemen.
          </note>
          <note>
            Dialog och förhandlingar är den enda framkomliga vägen. Då är
            FN ett instrument som vi har. Vår gemensamma uppgift måste nu
            vara att förstärka
          </note>
          <note>
            FN och se till att FN får en verklig roll i framtiden så som
            FN en gång var tänkt för att skydda kommande generationer från
            krigets gissel.
          </note>
          <note type="speaker">
            Anf. 34 EVA BJÖRNE (m):
          </note>
          <note>
            Herr talman! I höstas var optimismen stor i
          </note>
          <note>
            Europa. Delegaterna vid den europeiska säkerhetskonferensen i
            Wien arbetade för högtryck för att få allt klart till toppmötet
            i Paris. Det är verkligen ett stort antal och långt gående överenskommelser
            som undertecknades i Paris.
          </note>
          <note>
            Glädje och tro på en fredlig och ljus framtid var påfallande.
          </note>
          <note>
            I dag ser det något annorlunda ut. Det stora nedrustningsavtalet
            om nedrustning med tiotusentals konventionella vapen har inte
            ratificerats. Det står verkligen skrivet i stjärnorna om och när
            det kan ske.
          </note>
          <note>
            Orsaken till allt detta är det som skett inom
          </note>
          <note>
            Sovjetunionen under de senaste månaderna.
          </note>
          <note>
            Tusentals stridsvagnar, pansarfordon, stridsflygplan, attackhelikoptrar
            och artillerienheter finns uppställda öster om Ural för att finnas
            utanför det avtalsområde som sträcker sig mellan Atlanten och
            Ural. Det har visat sig att man inom Sovjetunionen inte räknat
            de enheter som finns inom det marina infanteriet och att motorskyttebrigader
            överförts till marint infanteri därför att man inte velat räkna
            med dem, osv.
          </note>
          <note>
            Detta har medfört att förtroendet har minskat avsevärt emellan
            parterna och att vidare förhandlingar har stagnerat. Enligt överenskommelsen
            i Paris skulle man gå vidare med t.ex. regler för flyginspektioner
            och söka komma överens om tak för antalet militärer. Det sker
            nu inte.
          </note>
          <note>
            De förtroende- och säkerhetsskapande förhandlingarna, där Sverige
            är en av parterna, har i hög grad påverkats av det som skett i
            förhållandet mellan NATO och Sovjetunionen. Dessa förhandlingar
            har nästan helt avstannat.
          </note>
          <note>
            Det hela är mycket oroande, och det finns stora risker för att
            arbetet fram till nästa års ESK-möte i
          </note>
          <note>
            Helsingfors inte alls blir så som det var tänkt. Risk finns för
            att CFE- och CSBM-förhandlingarna inte kommer att slås samman
            enligt det beslut som fattats.
          </note>
          <note>
            Den nya europeiska säkerhetsordningen och
          </note>
          <note>
            Sovjetunionens begynnande inordnande i ett europeiskt och internationellt
            sammanhang bör verka stabiliserande. Landets stora olösta ekonomiska
            och miljömässiga problem, religiösa motsättningar, minoritetsproblem
            osv., är stora hot mot fredssträvandena i Europa.
          </note>
          <note>
            Vid ämbetsmannamötet inom ESKs ram i januari riktades en massiv
            kritik mot Sovjetunionen för dess handlande mot de baltiska staterna.
            De sovjetiska delegaterna tog på sig sitt ansvar, visserligen
            med ursäkter, men uttalade att de önskade en fredlig lösning.
          </note>
          <note>
            Sverige måste konsekvent och målmedvetet verka för att alla ESK-stater
            respekterar och fullföljer de överenskommelser som träffats. Det
            är väsentligt att CFE-avtalet ratificeras och att fortsatta nedrustningsförhandlingar
            kan äga rum. Sverige måste vidare med kraft verka för att förhandlingarna
            inom ESK förs vidare med
          </note>
          <note>
            Parisdokumentet som grund för såväl de förtroende- och säkerhetsskapande
            åtgärderna som nedrustningen.
          </note>
          <note>
            Det är viktigt att söka skapa en fredsordning för
          </note>
          <note>
            Mellanöstern. När Irak--Kuwait-kriget avslutas är det angeläget
            att ha en beredskap för att bygga upp en sådan. Den fredsordningen
            måste innehålla komponenter som säkerhetsarrangemang, social och
            ekonomisk utveckling samt demokrati och mänskliga rättigheter.
            Skall en fredsordning bli bestående, måste den omfatta dessa områden.
            De motsvarar de tre korgarna i den europeiska säkerhetsprocessen.
          </note>
          <note>
            En varaktig och stabil fred i Mellanöstern kan inte etableras
            utan en säkerhetsordning mellan Israel och Palestina. Utgångspunkten
            för att lösa denna konflikt finns i allt väsentligt i Camp David-avtalet.
          </note>
          <note>
            Gränsen mellan Egypten och Israel fastställdes, och Egypten erkände
            Israels existens.
          </note>
          <note>
            FN måste ha huvudansvaret för att ett fredsarbete startas i Mellanöstern.
            En framtida fredsordning skulle kunna bygga på FN-alliansen eller
            en mera fast kärna av staterna vid Persiska viken, Egypten,
          </note>
          <note>
            Saudiarabien, Irak, Turkiet och Israel. Med en stabil säkerhetsordning
            skulle möjligheterna för en demokratisk utveckling förbättras.
            I dag är Israel och Turkiet de enda demokratierna i området.
          </note>
          <note>
            Mellanöstern har ett bra utgångsläge för en god ekonomisk och
            social utveckling. 40 % av befolkningen bor inom områden med stora
            oljeinkomster.
          </note>
          <note>
            Herr talman! Nedrustning lever inte sitt eget liv;
          </note>
          <note>
            den måste grundas på politisk tilltro och samförstånd, en demokratisk
            utveckling och respekt för de mänskliga rättigheterna. Europa,
            som kommit en bit i freds- och säkerhetsarbetet, borde kunna spela
            en roll även i Mellanöstern. En
          </note>
          <note>
            FN-konferens kan ge möjligheter för staterna i
          </note>
          <note>
            Mellanöstern och utomstående stater att bidra i det arbetet.
          </note>
          <note type="speaker">
            Anf. 35 GÖSTA LYNGÅ (mp):
          </note>
          <note>
            Herr talman! Under tio dagar i denna månad har jag haft en märklig
            upplevelse. I Litauen har jag sett hur människor som har varit
            förtryckta under ett halvt sekel nu ser med hopp på framtiden,
            hur de menar sig vara fria och självständiga. Deras kamp, det
            första steget mot självständigheten, började, kan man säga, den
            11 mars förra året då det litauiska parlamentet, Supreme Council
            of
          </note>
          <note>
            Lithuania, förklarade att Litauen var en oberoende republik.
            Några få dagar efteråt kom dementin från
          </note>
          <note>
            Högsta sovjet. Man sade att detta var fel och att detta inte
            var legalt.
          </note>
          <note>
            Turerna fortsatte under förra året. Vi kommer ihåg dem, blockaden,
            och vi kommer ihåg kulmen den
          </note>
          <note>
            13 januari i år, då tankar, kanoner och kulor riktades mot obeväpnade
            människor. 14 människor dödades, och 676 sårade fick uppsöka vård.
          </note>
          <note>
            Jag träffade ett antal människor som hade stått vid
          </note>
          <note>
            TV-tornet. De var beslutsamma och modiga. De sade: Vi skulle
            ha stått kvar. Jag träffade också folk som stod vid parlamentet,
            dit tankarna aldrig kom.
          </note>
          <note>
            Även där fanns beslutsamhet och bestämdhet att
          </note>
          <note>
            Litauen är deras. Den sovjetiska röda armén har inte bestämmanderätt
            där.
          </note>
          <note>
            Några dagar därefter, den 16 januari, beslöt
          </note>
          <note>
            Supreme Council of Lithuania att arrangera en folkomröstning,
            en opinionsundersökning. Man ställde följande fråga till Litauens
            folk: Anser ni att
          </note>
          <note>
            Litauen skall vara ett självständigt och demokratiskt land?
          </note>
          <note>
            Folkomröstningen ägde rum den 9 februari, och jag hade nöjet
            att bevaka den i en stad som heter
          </note>
          <note>
            Jonava, en mindre stad på landsbygden nordväst om Vilnius.
          </note>
          <note>
            Omröstningen var fri och hemlig. Man röstade efter sin övertygelse,
            och det förekom inget fusk, vilket jag och flera andra kan intyga.
            Det fanns många västeuropeiska parlamentariker på plats.
          </note>
          <note>
            Efter det att människor hade röstat intervjuade jag ett antal
            personer. Jag frågade dem: Har ni röstat tidigare? Nej, det har
            inte varit så intressant. Vi har inte kunnat påverka någonting
            tidigare, sade de.
          </note>
          <note>
            Jag frågade: Har ni fått fullständig information om ja- och nejalternativen?
            Många sade: Ja, visst har vi fått det, men vi läste väl aldrig
            nejalternativet ordentligt. Andra sade: Ja visst, vi har röstat
            nej. Vi menar att Litauens framtid är inom Sovjetunionen.
          </note>
          <note>
            Totalt sett deltog 76 % i denna omröstning. Det var ett större
            valdeltagande än vid andra val. Över
          </note>
          <note>
            90 % av dem som deltog svarade ja. Några procent av valsedlarna
            var ogiltiga. Och det var inte mer än
          </note>
          <note>
            6 % som sade nej.
          </note>
          <note>
            Med denna starka demonstration av det litauiska folkets vilja
            gick parlamentet till beslut 11 februari, alltså måndagen förra
            veckan. Då accepterade man enhälligt en resolution där man förklarade
            att
          </note>
          <note>
            Litauen är en självständig och demokratisk stat.
          </note>
          <note>
            Jag hade nöjet att vara med i det litauiska parlamentet, och
            jag var tacksam att jag inför det litauiska parlamentet fick framföra
            mina gratulationer och mitt hopp om ett framtida samarbete mellan
            länderna runt Östersjön.
          </note>
          <note>
            Måndagen och tisdagen i förra veckan var det en konferens i vilken
            ett antal parlamentariker från andra länder i Europa deltog. Den
            ägde rum på
          </note>
          <note>
            Vilniusuniversitetet och på Kaunasuniversitetet.
          </note>
          <note>
            Man behandlade frågor om det fria Litauen i
          </note>
          <note>
            Europa. Man behandlade frågor om gränserna -- är de omstridda
            eller inte, är de historiskt berättigade? Man behandlade ekonomiska
            frågor, oerhört svåra ekonomiska frågor. Man har nu rubeln som
            valuta, men man måste få en konvertibel valuta.
          </note>
          <note>
            Miljöfrågorna är mycket svåra. De är svåra för alla länder runt
            Östersjön. Östersjön är ju ett av våra mest förstörda inomhav.
            Dessa frågor kan inte lösas av ett dessa länder, utan de måste
            lösas genom samarbete mellan länderna runt Östersjön, genom samarbete
            mellan fria stater. Och jag kan säga, herr talman, att ett sådant
            samarbete kommer att komma till stånd.
          </note>
          <note>
            Det är något av en besvikelse att komma hit till den svenska
            riksdagen och höra vilka missförstånd som tydligen råder. En av
            partiledarna talade om
          </note>
          <note>
            Ryssland som Sovjetunionen. Han blandade ihop begreppen fullständigt.
            Det är i Boris Jeltsins
          </note>
          <note>
            Ryssland, den ryska rådsrepubliken, som man talar om Litauen
            och har långtgående avtalsförhandlingar med Litauen. Vilken dag
            som helst kommer man att träffa avtal. Man kommer att ha avtal
            med andra republiker. Däremot är banden till Sovjets centralmakt
            brutna.
          </note>
          <note>
            Utrikesministern sade här att det, för att erkänna
          </note>
          <note>
            Litauens självständighet, fordras att Litauen har ett land, ett
            folk, ett parlament och kontroll över området. Jag vill påstå
            att trots att Röda armén för närvarande besätter två byggnader
            i Vilnius med tankar och taggtrådsstaket -- obeväpnade människor
            står där och tittar, och jag har själv stått utanför och tittat
            på -- och trots att Röda armén har hundra tusentals man i olika
            läger i Litauen, är området utanför dessa byggnader litauisk mark.
          </note>
          <note>
            Något utbrytningsförsök från sina nästen har Röda armén inte
            försökt sig på efter den 13 januari. Jag tycker att det finns
            starka skäl att under de kommande månaderna hörsamma Vytautas
          </note>
          <note>
            Landsbergis vädjan till västländer om erkännande av staten Litauen.
            En liknande situation måste naturligtvis också gälla andra baltiska
            stater när de så begär. Estland och Lettland kommer ju att ha
            motsvarande opinionsundersökningar den 3 mars.
          </note>
          <note>
            Endast mellan självständiga stater runt Östersjön kan vi hoppas
            på ett framtida samarbete i ekonomiska frågor, i miljöfrågor och
            i kulturella frågor. Och jag ser fram emot detta.
          </note>
          <note type="speaker">
            Anf. 36 YLVA ANNERSTEDT (fp):
          </note>
          <note>
            Herr talman! Jag tänkte uppehålla mig vid en rad övergrepp mot
            de mänskliga rättigheterna, övergrepp som pågår på flera håll
            i världen, men som vi inte får glömma, trots att det pågår ett
            krig i
          </note>
          <note>
            Gulfen och trots att vi alla med stor oro följer utvecklingen
            i Baltikum.
          </note>
          <note>
            Jag vill först ta upp Tibet. I Tibet pågår sedan flera år en
            grym utplåningskampanj från Kinas sida, både när det gäller befolkningen
            och när det gäller kulturen.
          </note>
          <note>
            Genom bestialiska tvångssteriliseringar och tvångsaborter av
            tibetanska kvinnor och flickor och genom en massiv inflyttning
            av kineser försöker
          </note>
          <note>
            Kina bokstavligen utrota det tibetanska folket.
          </note>
          <note>
            Rapporterna från dem som lyckats fly talar sitt tydliga språk.
            Barnen i skolan kiniseras, och kulturskatterna i klostren stjäls
            och säljs i
          </note>
          <note>
            Hongkong. Den tibetanska befolkningen är ungefär sex miljoner,
            och hittills har kineserna skickat dit mellan sju och åtta miljoner
            av sin egen befolkning för bosättning. Till detta kommer ungefär
            en halv miljon kinesiska ockupationssoldater, som med grymma metoder
            håller tibetanerna i schack. Tibetanerna blir allt färre i sitt
            eget land.
          </note>
          <note>
            Tibetanernas ledare Dalai Lama, som flydde 1959, har oförtröttligt
            vädjat om världens stöd för en fredlig lösning av tibetanernas
            frihetskamp. Sverige får inte förtröttas i arbetet att stödja
            Tibet i internationella organisationer. Övergrepp mot de mänskliga
            rättigheterna får aldrig sopas under mattan. Sverige måste alltid
            stå i första ledet när det gäller att reagera. Regeringen har
            under en lång tid varit mycket njugg i sin behandling av Dalai
            Lama och Tibets sak. Det gläder mig att det nu är en förändring
            på gång och att Tibet faktiskt nämns i regeringens deklaration
            i dag.
          </note>
          <note>
            Ett annat land där övergreppen mot de mänskliga rättigheterna
            har svårt att nå de svenska nyhetssidorna är Sudan.
          </note>
          <note>
            Den senaste Amnestyrapporten om Sudan pekar särskilt på de övergrepp
            som riktas mot läkare och sjuksköterskor, dvs. de människor som
            i någon mån kan lätta sina medmänniskors lidanden i den svält
            och terror som råder i Sudan.
          </note>
          <note>
            Det är framför allt människor i södra Sudan som protesterar mot
            den muslimske diktatorns krav på muslimsk lag i landet. Den kristna
            och animistiska befolkningen utsätts för ofattbara lidanden i
            fängelser och genom tortyr, och på olika sätt försöker regeringen
            svälta ut den.
          </note>
          <note>
            Inbördeskriget har varat ända sedan 50-talet, men övergreppen
            har intensifierats efter de fundamentalistiska muslimernas militärkupp
            1983.
          </note>
          <note>
            Regeringen bombar nu byar i södra Sudan med det enda syftet att
            skrämma befolkningen till tystnad och underkastelse och har nu
            också förbjudit Röda korset att företa några som helst transporter
            inom området.
          </note>
          <note>
            Situationen förvärras av den annalkande svältkatastrofen där
            mellan åtta och nio miljoner människor väntas drabbas. Sverige
            har gett ett betydande humanitärt bistånd både genom
          </note>
          <note>
            UNICEF och andra organisationer. I detta sammanhang är det oerhört
            angeläget att påpeka att man måste se till att hjälpen når också
            andra än diktatorns anhängare. Hittills har hjälpen i alltför
            stor utsträckning nått diktatorns anhängare.
          </note>
          <note>
            Jag vill understryka vad Bengt Westerberg sade tidigare i debatten,
            nämligen att Sverige i allt större utsträckning måste medverka
            till att demokratiska strävanden stöds i utvecklingsländerna.
            Bara om demokrati råder kan mänskliga rättigheter upprätthållas.
            Bara om demokrati råder kan den ekonomiska utvecklingen säkerställa
            drägliga materiella förhållanden för landets invånare.
          </note>
          <note>
            Herr talman! Slutligen vill jag ta upp övergreppen mot de mänskliga
            rättigheterna på betydligt närmare håll, nämligen i Turkiet. Turkiet
            är ett land som vill bekänna sig till den demokratiska sfären
            av
          </note>
          <note>
            Europa. Trots detta är Turkiet ett av de oftast återkommande
            länderna i Amnesty Internationals rapporter. Det är ständiga listor
            på försvinnanden, rapporter om tortyr inom polisen och om människor
            som har satts i fängelse utan rättegång.
          </note>
          <note>
            Det är framför allt i sydöstra Turkiet som övergreppen verkar
            vara värst. T.ex. kurderna är mycket allvarligt utsatta. Den rapport
            som kom i dag innehöll en lista på inte mindre än 22
          </note>
          <note>
            människor som tagits av polisen och som man nu fruktar torteras
            i Turkiets utfrågningsceller.
          </note>
          <note>
            Turkiet har ratificerat den Europeiska konventionen mot tortyr
            den 25 februari 1988
          </note>
          <note>
            liksom FNs konvention mot tortyr. Sedan dess har emellertid Amnestys
            rapporter om tortyroffer inte visat något som helst tecken på
            att sina.
          </note>
          <note>
            Tjänstemännen är förbjudna att organisera sig, oorganiserad arbetskraft
            favoriseras i regeringsstyrda kommuner och nästan 300
          </note>
          <note>
            människor sitter sedan år tillbaka i fängelse i väntan på att
            deras dödsstraff skall verkställas.
          </note>
          <note>
            Det är nu hög tid att Sverige åter agerar i
          </note>
          <note>
            Europarådet. En undersökning har gjorts men
          </note>
          <note>
            Turkiet vill inte offentliggöra den. Det är alldeles klart att
            den innehåller uppgifter som man inte alls vill skall komma till
            Europas kännedom. Sverige bör kräva att en ny undersökning görs
            som visar en förbättring, eller också måste Turkiets medlemskap
            i Europarådet omprövas. Rådets krav på att medlemsländerna skall
            respektera de mänskliga rättigheterna måste upprätthållas. Någon
            undantag för Turkiet får inte förekomma.
          </note>
          <note>
            Sverige får inte förtröttas när det gäller att ständigt hävda
            de mänskliga rättigheterna i internationella sammanhang. Det gäller
            speciellt att agera för de små ländernas kamp för mänskliga och
            demokratiska rättigheter. De storas konflikter uppmärksammas ändå.
          </note>
          <note type="speaker">
            Anf. 37 HANS GÖRAN FRANCK (s):
          </note>
          <note>
            Fru talman! Fredsansträngningarna ökar nu på olika plan. En fredlig
            lösning i Mellanöstern kan vara i sikte. De som har argumenterat
            för kriget på båda sidor har tillfogats betydande motgångar.
          </note>
          <note>
            USAs negativa inställning till den sovjetiska fredsplanen stärker
            misstankarna om att det finns andra syften med de allierades militäraktion
            än att tvinga Irak ut ur Kuwait. Sverige måste aktivt agera mot
            att de allierade nu igångsätter sin markoffensiv som kan leda
            till ett katastrofalt blodbad med ett oändligt mänskligt lidande.
          </note>
          <note>
            Fredsopinionen vinner i styrka. Aktionsgruppen för fred i Mellanöstern,
            som bildades den 5
          </note>
          <note>
            februari, har lyckats samla enskilda personer från alla olika
            fredsrörelser i vårt land.
          </note>
          <note>
            Riksdagledamöter från fem riksdagspartier finns också med. Kraven
            som ställs är:
          </note>
          <note>
            -- Irak ut ur Kuwait.
          </note>
          <note>
            -- Stoppa kriget genom eld upphör.
          </note>
          <note>
            -- Medge ingen vapenexport till de krigförande.
          </note>
          <note>
            -- Dra tillbaka de allierade militära styrkorna och sänd fredsbevarande
            förband för att säkra vapenvilan.
          </note>
          <note>
            -- Förhandla om en fredlig lösning.
          </note>
          <note>
            -- Genomför en internationell
          </note>
          <note>
            Mellanösternkonferens för fred, gärna i Sverige.
          </note>
          <note>
            -- Öka de humanitära insatserna till krigets offer.
          </note>
          <note>
            -- Ta initiativet till omfattande bistånd till de krigshärjade
            länderna.
          </note>
          <note>
            De är de enkla krav som aktionsgruppen har ställt.
          </note>
          <note>
            Runt om i landet genomförs demonstrationer och opinionsmöten
            med just dessa krav, som vinner allt starkare gehör. Men det finns
            en rad andra problem, som jag också något skall beröra.
          </note>
          <note>
            Ett kollektivt säkerhetssystem är av stor betydelse för att upprätthålla
            fred världen. En ovillkorlig förutsättning för att det skall kunna
            fungera är att det upprätthålls strikt och med konsekvens i alla
            sammanhang. Om så inte sker undergrävs trovärdigheten.
          </note>
          <note>
            Stormakterna har kunnat härja fritt i kraft av sin makt och sin
            vetorätt i FN. Vi känner till de aggressionshandlingar som exempelvis
            USA,
          </note>
          <note>
            Sovjetunionen och Kina har vidtagit. Vem -- som är realistisk
            -- kan tro att FN med vapenmakt kan agera mot USA, Sovjet, Kina
            eller någon annan stormakt? Stormakternas vetorätt är för övrigt
            ett effektivt medel mot militära FN-sanktioner om den riktar sig
            mot någon av dem. Det tar avsevärd tid innan man kan hoppas på
            en sådan sinnesförändring hos stormakterna att ett trovärdigt
            kollektivt säkerhetssystem kan upprätthållas.
          </note>
          <note>
            Nu gäller det inte bara Kuwaits rätt till självständighet. Det
            är också fråga om stora oljeintressen, som världens ekonomiska
            stormakter vill ha kontroll över. Då kan man sätta in militära
            sanktioner. Då räcker det inte med ekonomiska sanktioner. Då får
            ett krig kosta, på den ena sidan, 3 miljarder kronor om dagen.
            De ekonomiska intressena är av allt att döma förklaringen till
            USAs krigsaktivistiska inställning.
          </note>
          <note>
            USAs agerande i FN måste på nytt belysas.
          </note>
          <note>
            Det gäller nu att verka för att återupprätta förtroendet för
            FN och att försvara FN-stadgan.
          </note>
          <note>
            FN-stadgan medger bruk av våld endast i två fall, nämligen individuellt
            eller kollektivt självförsvar enligt artikel 51 och efter beslut
            av säkerhetsrådet enligt artikel 42. Artikel 51 avser ett eller
            flera länders ställningstagande, vilket skall rapporteras till
            FNs säkerhetsråd.
          </note>
          <note>
            Beslut om militära åtgärder av FN kan enligt FN-
          </note>
          <note>
            stadgan bara fattas enligt artikel 42 och enligt de procedurregler
            som finns. Det betyder att om FN
          </note>
          <note>
            skall föra krig skall det ske enligt dessa regler. Nu säger FNs
            generalsekreterare, vilket inte har varit så tydligt tidigare,
            att det här inte är FNs krig. Han är också angelägen om att det
            skall bli en fredlig lösning; i varje fall att man noggrant skall
            studera det förslag som framlagts från Bagdad.
          </note>
          <note>
            Det är inte förenligt med FN-stadgans anda och bokstav att i
            detta speciella fall göra en innovation av den, vilket angetts
            vara den rättmätiga grunden för säkerhetsrådets resolution 678.
            En rad skäl talar däremot. Då FN som organisation genomgår betydande
            förändringar i vitaliserande och förstärkande riktning för att
            säkra fred och säkerhet bör givetvis inte FN göra en innovation
            av stadgan som leder till, eller riskerar medföra, ett storkrig
            som sätter världsfreden i fara.
          </note>
          <note>
            I sådana situationer bör FN-stadgan i stället följas strikt.
            Viktiga förändringar av stadgan bör inte ske genom innovationer
            utan genom beslut av FNs generalförsamling på det sätt som föreskrivs
            i kapitel 18 i stadgan. Innovationer var och är under föreliggande
            omständigheter i hög grad olämpliga.
          </note>
          <note>
            Olämpligheten blir än större då resolution 678 inte innehåller
            några inskränkningar när det gäller de befullmäktigade staternas
            militära agerande vare sig i tid eller rum. De allierade styrkorna
            har fått i stort sett fria händer i krigföringen, vilket fått
            förödande konsekvenser för civilbefolkningen.
          </note>
          <note>
            Förutsättningarna för att stoppa kriget är nu mer gynnsamma.
            Sovjetunionens fredsplan bör studeras noga och behandlas i positiv
            anda, då det synes vara ett viktigt bidrag för att uppnå en fredlig
            lösning av konflikten.
          </note>
          <note>
            De krigsaktiva krafternas inflytande över opinionen minskar.
            Fredsopinionen här och ute i världen har uppnått en framgång som
            måste följas av en stegrad kamp för att stoppa kriget och uppnå
            en varaktig fred i Mellanöstern.
          </note>
          <note>
            En FN-ledd breddad internationell
          </note>
          <note>
            Mellanösternkonferens bör beslutas redan nu och genomföras snarast
            möjligt, gärna i Sverige. Syftet bör vara att säkra folkens självbestämmanderätt
            i regionen, inkl. de palestinska och kurdiska folken.
          </note>
          <note>
            Det är nödvändigt att öka de humanitära insatserna för krigets
            offer inte minst i Kuwait och Irak.
          </note>
          <note>
            Initiativ bör också tas till planering av ett omfattande internationellt
            bistånd till de krigshärjade länderna.
          </note>
          <note>
            Genom en samlad fredsinsats skapas förutsättningar, inte bara
            för en fredlig lösning av konflikten i Mellanöstern, utan även
            för att återupprätta och stärka förtroendet för FN.
          </note>
          <note>
            I detta anförande instämde Anita Johansson (s).
          </note>
          <note>
            Anf. 38 MARGARETA FOGELBERG
          </note>
          <note>
            (fp):
          </note>
          <note>
            Fru talman! Jag hade valt att debattera det svenska biståndet
            och krav på mänskliga rättigheter i mottagarlandet. Jag valde
            exemplet Cuba. Men först vill jag i svensk översättning få läsa
            upp ett öppet brev till Sveriges parlament och folk. Brevet är
            daterat Havanna, Cuba, den 2 januari 1991.
          </note>
          <note>
            ''Kära vänner!
          </note>
          <note>
            Jag sänder er vår broderliga hälsning och vår tacksamhet över
            det stöd som ni givit vårt land genom åren. Vi vet att er hjälp
            är motiverad av er önskan till samarbete med vårt folk, i överensstämmelse
            med svenskarnas humanitära sinnelag.
          </note>
          <note>
            Vi utgör ingen officiell röst, vi är en kristen rörelse som söker
            förändra vårt samhälle mot demokrati och frihet med fredliga medel.
          </note>
          <note>
            Vi är rösten från det folk som inte har någon röst, och även
            om vi å ena sidan kommer att vara fortsatt tacksamma för er generösa
            hjälp, vill vi å andra sidan påminna er om att: 'Människan lever
            icke av bröd allena, utan också av de ord som utgår från
          </note>
          <note>
            Herrens mun.'
          </note>
          <note>
            -- -- --
          </note>
          <note>
            Men, även om er materiella hjälp har ett högt värde för oss,
            för folket, så kommer er förståelse, er solidaritet och ert moraliska
            stöd för målet om demokratisering och försoning i Cuba att ha
            ett ännu större andligt värde.
          </note>
          <note>
            Gud välsigne och vare med alla familjer i Sverige.
          </note>
          <note>
            Med broderlig hälsning
          </note>
          <note>
            Oswaldo José Payá Sardin as''
          </note>
          <note>
            Detta, fru talman, och värderade riksdagskolleger, är en bön
            om hjälp från en av de många kubaner som på hemmaplan kämpar för
            en annan tingens ordning och genom fredliga medel hoppas nå en
            utveckling mot demokrati och mänskliga rättigheter, inte minst
            yttrandefrihet.
          </note>
          <note>
            Den kubanske enpartistatens ideologi, marxismleninismen, har
            alls inte givit åt var och en efter hans behov, lika litet som
            var och en bidragit efter sin förmåga. Det finns över huvud taget
            inget kollektivistiskt statssystem som kan visa upp ett samhälle
            där alla med liv och lust arbetar för det gemensamma bästa, där
            människor vårdar och utvecklar vad man gemensamt äger. Det är
            precis tvärtom, och Cuba utgör inget undantag. Det är plågsamt
            att se förfallet i denna örepublik, som hade kunnat vara ett paradis
            mitt i ett varmt och vänligt hav.
          </note>
          <note>
            Fru talman! För mig är det fullkomligt obegripligt hur svenska
            regeringar under en lång följd av år har kunnat pumpa in biståndsmiljoner
            till Cuba utan krav på motprestationer eller utan att ens kritisera
            det diktatoriska systemet. Så som Sveriges bistånd används i dag
            finns det all anledning att ifrågasätta vilket värde det har för
            Cubas folk.
          </note>
          <note>
            Man kan ju invända att det hör till ett lands inre angelägenheter
            hur det behandlar sina egna medborgare. Men så länge Cuba tillhör
            världssamfundet genom sitt medlemskap i FN och har bundit sig
            för en rad av de resolutioner som talar om mänskliga rättigheter,
            så länge får Cuba finna sig i att ta emot kritik. Arresteringar
            och fängslande av regimkritiker, utan föregående rättegång och
            utan tillgång till juridiskt biträde, kan inte få fortgå opåtalat,
            lika litet som vi stillatigande får acceptera att människor utsätts
            för tortyr, drogning och annan kränkande behandling i fängelser
            och polisarrester.
          </note>
          <note>
            Fru talman! Cubas ekonomi har aldrig varit så dålig som nu. Östtyskland
            finns inte längre, så därifrån kommer det ingen hjälp. Sovjetunionen
            har alltför mycket av egna bekymmer för att längre ha råd att
            bistå Cuba. Den viktigaste exportvaran, socker, har ett mycket
            lågt värde på världsmarknaden, och utan gångbar valuta börjar
            såväl energi som livsmedel att ta slut. Man skulle kunna tro att
            Fidel
          </note>
          <note>
            Castro i en sådan situation inte har något annat val än att släppa
            loss litet fri företagsamhet för att åtminstone ge kubanerna en
            chans att själva hålla svälten från dörren. Men någon annan sinnesändring
            än en ännu oförsonligare attityd till sina kritiker går inte att
            utläsa av hans handlande.
          </note>
          <note>
            Vartefter som den kommunistiska världen, så när på Kina, håller
            på att rämna stärks Fidel Castro i övertygelsen att han är den
            siste försvararen av den enda sanna marxism-leninismen. ''Kuba
            tar inte ett steg tillbaka, inte ens för att ta sats'', har han
            sagt. I
          </note>
          <note>
            sitt nyårstal till folket var budskapet ''hellre går jag i döden
            med mitt folk, än ger efter för någon form av kapitalism''. Över
            Kubas gator och husfasader lyser parollen ''socialism eller döden''
            som har fått ersätta den tidigare maningen ''fäderneslandet eller
            döden''.
          </note>
          <note>
            Missnöjet bland kubanerna är stort. Ungdomen är desillusionerad,
            för att inte säga demoraliserad, och kriminaliteten ökar snabbt.
            De unga genomskådar dubbelmoralen och inser det lögnaktiga i alla
            planer, prognoser och produktionsresultat som visas i TV medan
            butikshyllorna gapar nästan tomma, matköerna bara växer och oxkärrorna
            får ta vid där lastbilarna har givit upp.
          </note>
          <note>
            Men oppositionen har svårt att göra sig hörd i ett korrumperat
            system. Medborgarkontrollen är så gott som total genom de s.k.
            kommittérna till revolutionens försvar. De finns i varje bostadsområde
            och är regelrätta angivericentraler med förgreningar till säkerhetspolisen.
          </note>
          <note>
            Trots svårigheterna finns det kubaner som hoppas på en bättre
            framtid och önskar ett värdigare liv åt folket, människor likt
            Oswaldo Payá i den kristdemokratiska rörelsen, vars idéer sprider
            sig som ringar på vattnet. Även om de lägger vikten vid olika
            krav arbetar alla MR-grupper i Kuba mot samma mål. Det gäller
            fria val, flerpartisystem, amnesti åt politiska fångar, rätten
            till juridiskt stöd vid rättegångar liksom rätten att fritt uttrycka
            sig i tal och skrift.
          </note>
          <note>
            Utanför Kuba finns den nybildade, tvärpolitiska kubanska demokratiska
            plattformen. Det är en opinionsbildare och pådrivare för moraliskt
            stöd åt dem som inifrån Kuba arbetar för en fredlig förändring.
            Ingen önskar ett nytt Rumänien.
          </note>
          <note>
            Både USA och Sovjetunionen skulle verksamt kunna bidra till att
            sänka den politiska temperaturen i denna del av världen. Sovjet
            genom att helt upphöra med sitt stöd till Kuba, och USA
          </note>
          <note>
            genom att avbryta den verkningslösa handelsblockaden, som ironiskt
            nog är Fidel
          </note>
          <note>
            Castros bästa argument för att inte förändra någonting alls.
            Så länge den intensiva propagandan utpekar den illvillige grannen
            i norr som roten till allt ont är det inte alldeles uppenbart
            för kubanerna att landets svårigheter beror av de egna politiska
            och ekonomiska systemfelen.
          </note>
          <note>
            Både Förenta nationerna, Röda korset och Amesty international
            har vid flera upprepade tillfällen påtalat Kubas brott mot mänskliga
            rättigheter.
          </note>
          <note>
            Sverige borde liksom EG omedelbart dra tillbaka sitt bistånd
            till dess att den kubanska statsledningen visar sin vilja att
            respektera kravet på mänskliga rättigheter, yttrandefrihet och
            en human behandling av sina medborgare.
          </note>
          <note>
            Fru talman! Både i vår närhet och längre bort i världen är människor
            utsatta för våld och orättvisor. Varje dag får sin beskärda del
            av en aldrig sinande ström av rapporter. Ju grymmare de är desto
            mer attraherar de världens intresse. Men för den skull får vi
            inte svikta i vårt stöd till dem som utan att använda våld strävar
            efter demokrati och politisk frihet även inom suveräna stater.
          </note>
          <note>
            Den utrikespolitiska debatten var härmed avslutad.
          </note>
          <note>
            4 § Ärenden som skall hänvisas till utskott
          </note>
          <note>
            Propositionerna
          </note>
          <note>
            1990/91:84 till utrikesutskottet
          </note>
          <note>
            1990/91:96 till socialutskottet
          </note>
          <note>
            5 § Meddelande om remissdebatt
          </note>
          <note type="speaker">
            Anf. 39 FÖRSTE VICE TALMANNEN:
          </note>
          <note>
            Vid remiss till utskott av regeringens proposition
          </note>
          <note>
            1990/91:88 Energipolitiken kommer industriminister Rune Molin
            att närvara med anledning av att två ledamöter från miljöpartiet
            har anmält att de vill yttra sig i anslutning till remissen.
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1990/91:88 Energipolitiken
          </note>
          <note>
            Motionerna
          </note>
          <note>
            med anledning av prop. 1990/91:74 Ändring i växtförädlarrättslagen
            (1971:392):
          </note>
          <note>
            1990/91:L16 av Elisabet Franzén m.fl. (mp)
          </note>
          <note>
            med anledning av prop. 1990/91:78 Internationellt ungdomsutbyte:
          </note>
          <note>
            1990/91:Kr10 av Ylva Johansson m.fl. (v)
          </note>
          <note>
            1990/91:Kr11 av Ingrid Sundberg m.fl. (m)
          </note>
          <note>
            1990/91:Kr12 av Larz Johansson m.fl. (c)
          </note>
          <note>
            med anledning av prop. 1990/91:80 Rättskipningen i socialförsäkringsmål:
          </note>
          <note>
            1990/91:Ju21 av Ingbritt Irhammar m.fl. (c)
          </note>
          <note>
            1990/91:Ju22 av Allan Ekström (m)
          </note>
          <note>
            1990/91:Ju23 av Lennart Andersson m.fl. (s)
          </note>
          <note>
            1990/91:Ju24 av Anita Modin m.fl. (s)
          </note>
          <note>
            1990/91:Ju25 av Lars Werner m.fl. (v)
          </note>
          <note>
            med anledning av prop. 1990/91:83 Försäljning av statens aktier
            i Svenska Petroleum Exploration
          </note>
          <note>
            AB, m.m.:
          </note>
          <note>
            1990/91:N15 av Per Westerberg m.fl. (m)
          </note>
          <note>
            1990/91:N16 av Lars Norberg m.fl. (mp)
          </note>
          <note>
            med anledning av prop. 1990/91:86 Polisens åtgärder i samband
            med ingripanden mot ungdomar:
          </note>
          <note>
            1990/91:Ju26 av Lars Werner m.fl. (v)
          </note>
          <note>
            7 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 19 februari
          </note>
          <note type="speaker">
            1990/91:429 av Berith Eriksson (v) till utrikesministern om bombningarna
            i Irak och den kurdiska befolkningen:
          </note>
          <note>
            Enligt uppgifter som framkommit i turkiska massmedia förekommer
            bombangrepp på båda sidor av den turkisk--irakiska gränsen. Bomber
            fälls i Kurdistans turkiska del. Radio Teheran talar om 20 000
            döda i Iraks kurdiska områden.
          </note>
          <note>
            Jag vill därför fråga utrikesministern:
          </note>
          <note>
            Ingår även detta i FN-uppdraget att köra ut Irak ur
          </note>
          <note>
            Kuwait?
          </note>
          <note>
            den 20 februari
          </note>
          <note type="speaker">
            1990/91:430 av Hans Göran Franck (s) till statsrådet Anita Gradin
            om vapenexport till länder som deltar i kriget vid Persiska viken:
          </note>
          <note>
            Enligt gällande riktlinjer för krigsmaterielexport skall tillstånd
            inte beviljas för export till stat, som befinner sig i väpnad
            konflikt med annan stat.
          </note>
          <note>
            Fråga är nu i vilken utsträckning det är aktuellt att pröva ansökningar
            om tillstånd till krigförande länder vid Persiska viken under
            den närmaste tiden.
          </note>
          <note>
            Det har angetts att vapenexport skulle kunna medges på grund
            av FNs ställningstagande.
          </note>
          <note>
            Det föreligger inte i detta fall någon folkrättsligt tvingande
            förpliktelse att leverera vapen till krigförande. FNs generalsekreterare
            har förklarat att det inte är FNs krig, och det förs inte heller
            under FN-flagg.
          </note>
          <note>
            På grund av det anförda får jag ställa följande fråga till handelsminister
            Anita Gradin.
          </note>
          <note>
            I vilken utsträckning är det aktuellt att under den närmaste
            tiden pröva framställningar om vapenexporttillstånd till de krigförande
            och är regeringen beredd att förklara att ingen vapenexport till
            de krigförande vid Persiska viken skall medges så länge kriget
            pågår?
          </note>
          <note type="speaker">
            1990/91:431 av Gudrun Schyman (mp) till statsrådet Anita Gradin
            om Karlskronavarvets leverans i februari av två minsvepare:
          </note>
          <note>
            Enligt uppgifter i massmedia levererade
          </note>
          <note>
            Karlskronavarvet i förra veckan två stycken radiostyrda minsvepare
            av typ ''SAM''. Enligt samma uppgifter var leveransen avsedd för
            FN-
          </note>
          <note>
            styrkorna i Persiska viken, något som
          </note>
          <note>
            Karlskronavarvets vd varken ville bekräfta eller dementera.
          </note>
          <note>
            Om tre månader kommer SCBs statistik över levererade krigsfartyg
            t.o.m. februari månad, med uppgifter om mottagarland, antal båtar
            och summan pengar.
          </note>
          <note>
            Min fråga är:
          </note>
          <note>
            Är utrikeshandelsministern beredd att redan nu bringa klarhet
            i den ovan nämnda leveransen?
          </note>
          <note>
            1990/91:432 av Hans Göran Franck (s) till statsrådet Lena Hjelm-Wallén
            om krigets offer i
          </note>
          <note>
            Kuwait och Irak:
          </note>
          <note>
            Sverige har beslutat om betydande insatser till de krigsdrabbade
            i Mellanöstern. Större delen av denna hjälp går till fältsjukhuset
            i Saudiarabien. En ringa del av hjälpen lämnas till krigets offer
            som befinner sig i Kuwait och Irak. Internationella röda korset
            kan kanalisera hjälp till krigsoffren i Kuwait och Irak.
          </note>
          <note>
            På grund av det anförda får jag ställa följande fråga till statsrådet
            Lena Hjelm-Wallén.
          </note>
          <note>
            I vilken utsträckning och till vilket belopp har
          </note>
          <note>
            Sverige lämnat humanitär hjälp till krigets offer i
          </note>
          <note>
            Kuwait och Irak samt vilka åtgärder kommer att vidtas för att
            utöka stödet till krigsdrabbade människor som vistats i dessa
            länder?
          </note>
          <note>
            8 § Kammaren åtskildes kl. 15.20.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 3 §
          </note>
          <note>
            anf. 9 (delvis),
          </note>
          <note>
            av förste vice talmannen därefter t.o.m. anf. 18
          </note>
          <note>
            (delvis),
          </note>
          <note>
            av andre vice talmannen därefter t.o.m. anf. 36
          </note>
          <note>
            (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
