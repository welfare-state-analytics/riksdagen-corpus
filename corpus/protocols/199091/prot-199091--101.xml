<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--101</head>
          <docDate when="1991-04-24">1991-04-24</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 18 april.
          </note>
          <note>
            2 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1990/91:175 till socialutskottet
          </note>
          <note>
            3 § Förnyad bordläggning
          </note>
          <note>
            Föredrogs men bordlades åter
          </note>
          <note>
            ip &gt; Finansutskottets betänkande 1990/91:FiU24
          </note>
          <note>
            Skatteutskottets betänkande 1990/91:SkU22
          </note>
          <note>
            Socialförsäkringsutskottets betänkande 1990/91:
          </note>
          <note>
            SfU12
          </note>
          <note>
            Kulturutskottets betänkanden 1990/91:KrU20--
          </note>
          <note>
            KrU28
          </note>
          <note>
            Jordbruksutskottets betänkande 1990/91:JoU21
          </note>
          <note>
            Bostadsutskottets betänkanden 1990/91:BoU13
          </note>
          <note>
            och BoU14
          </note>
          <note>
            4 § Beslut rörande utskottsbetänkanden som slutdebatterats den
            18 april
          </note>
          <note>
            Företogs till avgörande kulturutskottets betänkanden 1990/91:KrU17
            och KrU18
          </note>
          <note>
            (beträffande debatten i dessa ärenden, se prot. 97).
          </note>
          <note>
            Kulturutskottets betänkande KrU17
          </note>
          <note>
            Mom. 1 (idrottsrörelsens framtida inriktning)
          </note>
          <note>
            Utskottets hemställan bifölls med 282 röster mot
          </note>
          <note>
            18 för reservation 1 av Alexander Chrisopoulos. 1
          </note>
          <note>
            ledamot avstod från att rösta.
          </note>
          <note>
            Mom. 2 (statens representation i
          </note>
          <note>
            Riksidrottsstyrelsen)
          </note>
          <note>
            Utskottets hemställan bifölls med 212 röster mot
          </note>
          <note>
            89 för reservation 2 av Ingrid Sundberg m.fl. 1
          </note>
          <note>
            ledamot avstod från att rösta.
          </note>
          <note>
            Mom. 6 (handikappidrott)
          </note>
          <note>
            Utskottets hemställan -- som ställdes mot reservation 3 av Ingrid
            Sundberg m.fl. -- bifölls med acklamation.
          </note>
          <note>
            Mom. 7 (medelsanvisningen till Stöd till idrotten)
          </note>
          <note>
            Utskottets hemställan bifölls med 249 röster mot
          </note>
          <note>
            55 för reservation 4 av Stina Gustavsson och Stina
          </note>
          <note>
            Eliasson.
          </note>
          <note>
            Mom. 11 (medelsanvisningen till Stöd till idrottens forskning
            och utveckling m.m.)
          </note>
          <note>
            Utskottets hemställan bifölls med 266 röster mot
          </note>
          <note>
            39 för reservation 8 av Stina Gustavsson och Stina
          </note>
          <note>
            Eliasson.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Kulturutskottets betänkande KrU18
          </note>
          <note>
            Mom. 1 och 2 (den huvudsakliga inriktningen av statens ungdomsråds
            verksamhet m.m.)
          </note>
          <note>
            Utskottets hemställan bifölls med 214 röster mot
          </note>
          <note>
            91 för reservation 1 av Ingrid Sundberg m.fl.
          </note>
          <note>
            Mom. 6 (beräknande av medel till Stiftelsen för internationellt
            ungdomsutbyte, m.m.)
          </note>
          <note>
            Utskottets hemställan bifölls med 248 röster mot
          </note>
          <note>
            55 för reservation 4 av Ingrid Sundberg m.fl.
          </note>
          <note>
            Mom. 9 (ungdomsutbyte med programländerna)
          </note>
          <note>
            Utskottets hemställan bifölls med 282 röster mot
          </note>
          <note>
            17 för reservation 8 av Alexander Chrisopoulos. 4
          </note>
          <note>
            ledamöter avstod från att rösta.
          </note>
          <note>
            Mom. 12 (ungdomsutbytescertifikat)
          </note>
          <note>
            Utskottets hemställan bifölls med 287 röster mot 16
          </note>
          <note>
            för reservation 11 av Alexander Chrisopoulos.
          </note>
          <note>
            Mom. 17 (medelsanvisningen till Bidrag till folkrörelserna)
          </note>
          <note>
            Utskottets hemställan bifölls med 264 röster mot 39
          </note>
          <note>
            för reservation 12 av Stina Gustavsson och Stina
          </note>
          <note>
            Eliasson.
          </note>
          <note>
            Mom. 26 (extra omgångar av Trisslotteriet för folkrörelseändamål)
          </note>
          <note>
            Utskottets hemställan bifölls med 228 röster mot 75
          </note>
          <note>
            för reservation 13 av Stina Gustavsson m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Meddelande om samlad votering Förste vice talmannen meddelade
            att justitieutskottets betänkanden JuU23, JuU20 och JuU18 skulle
            avgöras i ett sammanhang efter avslutad debatt.
          </note>
          <note>
            5 § Anslag till polisväsendet
          </note>
          <note>
            Föredrogs
          </note>
          <note>
            justiteutskottets betänkande
          </note>
          <note>
            1990/91:JuU23 Anslag till polisväsendet (prop.
          </note>
          <note>
            1990/91:100 delvis).
          </note>
          <note type="speaker">
            Anf. 1 JERRY MARTINGER (m):
          </note>
          <note>
            Fru talman! Den socialdemokratiska politiken under 1980-talet
            har tillfogat Sveriges polisväsende svåra skador för lång tid
            framöver.
          </note>
          <note>
            Nedskärningarna av polisutbildningen har fått återverkningar
            inom i stort sett varje polisdistrikt i landet. Från att ha legat
            på 600--800 aspiranter per år under den borgerliga regeringsperioden
            1976--
          </note>
          <note>
            1982, sjönk antalet aspiranter vid polishögskolan i mitten av
            1980-talet så lågt att det under två år var nere i endast 150
            per år.
          </note>
          <note>
            Under den sex år långa borgerliga regeringsperioden antogs sammanlagt
            4 124 nya polisaspiranter. Under de därefter följande sex socialdemokratiska
            regeringsåren antogs endast
          </note>
          <note>
            1 360 aspiranter, alltså inte ens en tredjedel så många under
            lika lång tid.
          </note>
          <note>
            De här kraftiga neddragningarna skedde i ett läge då brottskurvan
            var stigande, vilket i sin tur fick till följd att brottsligheten
            ökade ytterligare.
          </note>
          <note>
            Om man räknar om polisväsendets totala personalresurer till årsarbetskrafter
            efter avdrag för semester, tjänstledigheter, sjukdom och sociala
            ledigheter, finner man att situationen för polisen försämrats
            drastiskt under de senaste åren. En jämförelse mellan resurstillgången
            1986 och 1990
          </note>
          <note>
            ger följande resultat.
          </note>
          <note>
            År 1986 förfogade polisväsendet över 16 986
          </note>
          <note>
            poliser. Motsvarande siffra för 1990 var 15 871.
          </note>
          <note>
            Eftersom det i siffrorna ingår 917 respektive 1 250
          </note>
          <note>
            årsarbetskrafter i betald övertid, har polisresurserna under
            de senaste fem åren alltså minskat med 1 448 årsarbetskrafter
            eller 8,5 %.
          </note>
          <note>
            Övertidsuttaget har ökat med 333 årsarbetskrafter eller 36 %.
          </note>
          <note>
            Under den ifrågavarande femårsperioden har resursförbrukningen
            för brottsförebyggande verksamhet minskat med 7 % medan övervakningsverksamheten
            minskat med 10 %.
          </note>
          <note>
            Inom övervakningsverksamheten har stationstjänsten minskat med
            9 %, kvarterspolisverksamheten med 22 %, fotpatrulleringen med
            43 %, allmän övervakning med 13 % och särskild övervakning med
            11 %.
          </note>
          <note>
            Utryckningsverksamheten har däremot ökat med
          </note>
          <note>
            6 %.
          </note>
          <note>
            Beträffande kriminalpolisverksamheten har resurserna minskat
            med 4 %, varav brottsspaning drabbats av minus 18 %, teknisk undersökning
            minus 4 % och brottsutredning minus 2 %.
          </note>
          <note>
            Att polisverksamheten över huvud taget kunnat upprätthållas på
            det sätt som skett beror på att regeringen, som ytterst ansvarig
            i sammanhanget, har kalkylerat med en otroligt lojal yrkesår.
            Jag har hört talas om polismän som inte haft en enda ledig dag
            mellan augusti och december. Hur många andra yrkesgrupper skulle
            acceptera sådana arbetsförhållanden? Jag skulle vilja påstå att
            regeringen under de senaste åren bedrivit rovdrift på Sveriges
            poliser.
          </note>
          <note>
            Fru talman! Kombinationen av polisnedskärningar och socialdemokratisk
            kriminalpolitik i övrigt har varit förödande för rättstryggheten.
          </note>
          <note>
            Samtidigt som polisnedskärningarna ägt rum har vi haft ett samhälle
            där brottslingen satts i centrum och brottsoffret kommit i andra
            hand. Detta har i sin tur lett till att brottslingarna känt vind
            i seglen som aldrig tidigare. Plötsligt har det lönat sig att
            ta chansen och begå brott.
          </note>
          <note>
            De flesta brottslingar har löpt en tämligen liten risk.
          </note>
          <note>
            I allmänhet har man kunnat utföra kriminella handlingar i stark
            förvissning om att inte åka fast.
          </note>
          <note>
            Den som ändå har gripits har vetat att möjligheten har varit
            stor att snabbt bli släppt. För den händelse brottet inte blivit
            avskrivet, utan gått till rättegången, har det funnits goda chanser
            att få milda påföljder.
          </note>
          <note>
            I de fall då det gått så långt att fängelse utdömts, har det
            funnits stora möjligheter att bli utsläppt efter halva tiden.
            De som inte tillhört den kategori av fångar som kunnat bli föremål
            för halvtidsfrigivning har i många fall kunnat ta sig ut ur fängelset
            på egen hand. Kriminalvården har t.o.m. anordnat kurser i bergsklättring,
            vilket naturligtvis givit kunskaper som varit värdefulla för dem
            som tagit vägen över fängelsemuren. De som inte rymt från fängelserna
            har haft goda möjligheter att avvika under permission.
          </note>
          <note>
            Sådan har verkligheten varit under 1980-talet och dess värre
            tvingas jag konstatera att det mesta är oförändrat i dag.
          </note>
          <note>
            Under femårsperioden 1986--1990 har brotten mot brottsbalken
            ökat med 116 121 till 1 076 289, dvs.
          </note>
          <note>
            en ökning med 12 %. De specialstraffrättsliga brotten har ökat
            med 7 232 till 142 531. Det är 5 %.
          </note>
          <note>
            Det totala antalet polisanmälda brott har således ökat med 123
            353 till 1 218 820, dvs. 11 %.
          </note>
          <note>
            Brott mot liv och hälsa har ökat med 8 171 till
          </note>
          <note>
            43 152, 23 % och sexualbrotten med 1 114 till
          </note>
          <note>
            5 246, dvs. 27 %. Stöld, rån och andra tillgreppsbrott har ökat
            med 75 141 till 740 376,
          </note>
          <note>
            11 %, varav rån och grovt rån ökat med 2 161 till
          </note>
          <note>
            5 967, inte mindre än 57 %.
          </note>
          <note>
            När det gäller bedrägeri och annan oredlighet har det skett en
            ökning med 2 841 brott till 106 669, dvs.
          </note>
          <note>
            en ökning med 3 %, och när det gäller skadegörelsebrotten med
            16 859 brott till 96 963, dvs. med 21 %.
          </note>
          <note>
            Den verkliga brottsnivån är dessutom betydligt högre än den som
            framgår av den officiella statistiken. Statistiska centralbyråns
            senaste offerundersökning, som presenterades i lördags, visar
            bl.a. att vart fjärde hushåll, dvs. omkring
          </note>
          <note>
            840 000 hushåll, varje år drabbas av någon form av stöld eller
            skadegörelse. Det är inte konstigt att människor är oroliga.
          </note>
          <note>
            Beträffande den s.k. uppklaringsprocenten har det blivit ytterligare
            försämringar. Numera klaras i genomsnitt endast 32 % av alla brott
            upp. När det gäller vissa typer av brott är uppklaringsprocenten
            ännu lägre. För rån gäller 18 %, för skadegörelse
          </note>
          <note>
            16 %, för bostadsinbrott 8 %, för inbrott i källare och på vind
            4 %, för stöld från motorfordon 4 %
          </note>
          <note>
            och för cykelstöld bara 2 %.
          </note>
          <note>
            Ett tecken på att polisens resurser är alltför underdimensionerade
            för att det skall gå att klara ett modernt och utvecklat samhälles
            krav på ordning och säkerhet är att såväl privata organisationer
            som företag och myndigheter har börjat ägna sig åt egen polisverksamhet
            eller begär att få göra det.
          </note>
          <note>
            Bevakningsföretagen får en allt större marknad, och sådana kriminalpolisuppgifter
            som polisen av resursskäl inte klarar av fullgörs i en växande
            omfattning av exempelvis de stora företagen själva eller genom
            olika typer av privata utredningsföretag.
          </note>
          <note>
            Många myndigheter -- exempelvis trafiksäkerhetsverket, vägverket
            och luftfartsverket -- söker sig fram på egna vägar när polisen
            inte anser sig kunna fördela tillräckliga resurser till uppgifter
            på dessa myndigheters sakområden.
          </note>
          <note>
            T.o.m. ute i kommunerna överväger man hur man skall kunna organisera
            och finansiera egna poliser.
          </note>
          <note>
            Enskilda medborgare, som har ekonomiska möjligheter, ''köper''
            egen säkerhet.
          </note>
          <note>
            Fru talman! Det är absolut nödvändigt att polisen har tillgång
            till tillräckliga resurser, för annars riskerar vi en utveckling
            som leder till att medborgarna tar till oacceptabla medel för
            att skydda sig eller att medborgarna tar lagen i egna händer för
            att beivra brottsligheten.
          </note>
          <note>
            Redan i dag förekommer olika former av s.k.
          </note>
          <note>
            medborgargarden på skilda håll i landet, och när det gäller denna
            företeelse kan man vänta sig en ökning om inte medborgarna kan
            känna sig trygga med den poliskår som finns.
          </note>
          <note>
            Nedrustningen av den svenska polisen har i många fall lett till
            att polishus har stått obemannade under vissa tider av dygnet.
            Och tomma polishus inger naturligtvis inte medborgarna någon starkare
            känsla av trygghet. Inbrottet hos Lidingöpolisen förra veckan
            förtjänar att uppmärksammas i detta sammanhang. I en artikel i
            Lidingö-Posten klassificerar Lidingö kommuns fullmäktigeordförande
            Allan Ekström inbrottet som ett nederlag för rättssamhället. Allan
            Ekström ställer följande fråga: ''Har den poliskår, som ej förmått
            att skydda sin egen polisstation nattetid från angrepp utifrån,
            tillgång till tillräckliga resurser för att fullgöra sin primära
            uppgift, nämligen att upprätthålla lag och ordning på
          </note>
          <note>
            Lidingö?''
          </note>
          <note>
            Fru talman! Den dag det bildas medborgargarden för att skydda
            våra polisstationer är kanske inte långt borta.
          </note>
          <note>
            I sin anslagsframställning för budgetåret 1991/92
          </note>
          <note>
            begär rikspolisstyrelsen 800 nya polisaspiranter.
          </note>
          <note>
            Samtidigt har man sagt att det, även om antagningen skulle hållas
            på den nivån varje år framöver, kommer att dröja ända till 1996/97
            innan den nuvarande bristen på poliser förbyts i ett överskott.
          </note>
          <note>
            Regeringens behandling av detta äskande är emellertid mycket
            egendomligt
          </note>
          <note>
            I budgetpropositionen konstaterar civilministern först att personalsituationen
            inom polisen fortfarande är ''bekymmersam''. Därefter skriver
            han följande: ''Av avgörande betydelse för att förbättra personalsituationen
            har emellertid varit de senaste årens satsningar på intagningen
            av polisaspiranter till polishögskolan. Dessa satsningar börjar
            nu ge effekt i form av färdigutbildade poliser. Även om situationen
            således håller på att förbättras, gäller det att behålla en fortsatt
            hög antagning till polishögskolan också framdeles, så att utvecklingen
            inte på nytt vänder i negativ riktning.''
          </note>
          <note>
            Efter dessa ord föreslås helt överraskande beträffande aspirantantagningen
            under budgetåret
          </note>
          <note>
            1991/92 en minskning från 800 till 600.
          </note>
          <note>
            Utskottsmajoriteten ställer sig bakom civilministerns bedömning.
            Man blir inte litet överraskad.
          </note>
          <note>
            Att socialdemokraterna återigen föreslår en minskning av antalet
            polisaspiranter kan bara betyda att man från regeringspartiets
            sida inte är beredd att fullt ut rätta det misstag som man har
            begått under 1980-talet, och det är obegripligt.
          </note>
          <note>
            Vi moderater menar att 800 nya polisaspiranter bör antas även
            under det kommande budgetåret. Fler kan för övrigt inte inrymmas
            i polishögskolans lokaler. För att minska skadeverkningarna av
            1980-
          </note>
          <note>
            talets nedskärningar bör dessutom 600
          </note>
          <note>
            administrativa befattningshavare nyanställas.
          </note>
          <note>
            Därigenom skulle polispersonal med administrativa uppgifter kunna
            frigöras för rent polisiär tjänst. En sådan förstärkning skulle
            -- till skillnad från en utökad antagning av aspiranter --
          </note>
          <note>
            ge omedelbar effekt.
          </note>
          <note>
            Ett snabbt beslut i enlighet med detta förslag skulle innebära
            att vi redan till sommaren kunde få ut fler poliser på gator och
            torg. Vi skulle då också kunna placera ut de kvarterspoliser som
            har dragits in men som så väl behövs i människors närhet.
          </note>
          <note>
            Vi moderater kan för övrigt inte begripa varför socialdemokraterna
            drev i genom de kraftiga nedskärningarna beträffande polisresurserna
            under
          </note>
          <note>
            1980-talet. Det skulle vara intressant att höra socialdemokraternas
            debattrepresentant här i dag ange ett enda vettigt skäl till att
            de här nedskärningarna ägde rum.
          </note>
          <note>
            Fru talman! Följderna av polisbristen har fått ytterligare uppmärksamhet
            under den senaste tiden genom att det har visat sig att rikspolisstyrelsen
            inte har klarat statsmakternas beslut om att den ekonomiska brottsligheten
            skall prioriteras.
          </note>
          <note>
            Å andra sidan tror jag inte att det finns någon enda människa
            som på allvar har trott att rikspolisstyrelsen verkligen skulle
            klara de prioriteringskrav som har ställts. För svensk polis har
            ju situationen varit helt ohållbar under de senaste åren.
          </note>
          <note>
            Det står fullständigt klart att det är regeringen som bär ansvaret
            för den uppkomna situationen genom att den har drivit en politik
            som har lett till en sådan försvagning av polisens resurser att
            polisen helt enkelt inte har haft en chans att klara prioriteringskraven.
          </note>
          <note>
            Utskottet har varit medvetet om polisens svåra situation, varför
            man såvitt gäller rikspolisstyrelsesn ansvar bara har påpekat
            vad som har brustit. Genom att uttala att regeringen skyndsamt
            måste vidta åtgärder för att det skall gå att komma till rätta
            med problemet har utskottet understrukit att det är regeringen
            som har det yttersta ansvaret i sammanhanget.
          </note>
          <note>
            I en förlängning innebär detta -- som de moderata ledamöterna
            i utskottet har sett saken -- att regeringen måste lägga sig till
            med en betydligt mer verklighetsnära uppfattning om hur mycket
            resurser som behövs inom polisen.
          </note>
          <note>
            Utskottsskrivningen bör ge regeringen en fingervisning om att
            den i fortsättningen måste ta större hänsyn till rikspolisstyrelsens
            äskanden om exempelvis utbildning av nya polisaspiranter än som
            har skett inför den här budgetbehandlingen.
          </note>
          <note>
            Texten under rubriken ''Sammanfattning'' på s. 1 i betänkandet
            är en aning drastiskt formulerad och kan ge ett intryck av att
            utskottet har velat framställa rikspolisstyrelsen som den stora
            syndaren i sammanhanget. Jag vill påpeka att i vart fall de moderata
            ledamöterna i utskottet inte har haft tillgång till denna text
            före tryckningen av betänkandet.
          </note>
          <note>
            När det gäller riktlinjer för resursanvändningen inom polisväsendet,
            där bl.a. frågan om prioriteringen av den ekonomiska brottsligheten
            hör hemma, framgår det av reservation 1 vad som är moderata samlingspartiets
            uppfattning.
          </note>
          <note>
            I några av årets motioner aktualiseras frågan om resursfördelningen
            inom polisen. I motionerna 202
          </note>
          <note>
            och 203 förespråkas fler poliser till glesbygdsdistrikten, medan
            det i motionerna 218
          </note>
          <note>
            och 227 begärs fler poliser till Stockholm och andra storstadsområden.
            Jag vill i det sammanhanget anföra följande.
          </note>
          <note>
            Riksdagen har godtagit förslagen i propositionen om en förnyelse
            inom polisen -- proposition
          </note>
          <note>
            1989/90:155. I denna proposition säger civilministern bl.a. följande:
            ''I ett längre och mera övergripande perspektiv står det enligt
            min mening emellertid klart att frågan om fördelningen av polispersonal
            och andra resurser mellan polismyndigheterna måste underkastas
            en mera noggrann analys än hittills. I allt väsentligt bygger
            den nuvarande fördelningen av polistjänster och övriga resurser
            på de beräkningsgrunder och principer som tillämpades vid förstatligandet
            av polisväsendet.''
          </note>
          <note>
            Fru talman! Polisväsendet står nu inför stora förändringar när
            det gäller resursfrågorna. Det är tänkt att polisen från den 1
            juli 1992 skall övergå till en ordning med treåriga budgetramar.
            I samband med den nya ordningen skall ett nytt planeringssystem
            tas i bruk inom polisen.
          </note>
          <note>
            Rikspolisstyrelsen har i denna del tagit fram ett förslag till
            hur planeringen skall gå till. När det gäller fördelningen av
            medel mellan län har en jämförelse gjorts mellan å ena sidan befolkningstal
            och anmälda brott samt å andra sidan faktisk förbrukning av polismanslöner,
            löner till administrativ personal och övriga förvaltningskostnader.
            Den jämförelse som rikspolisstyrelsen gjort visar att den faktiska
            fördelningen av resurser stämmer nära överens med befolkningstal
            och antalet brottsanmälningar.
          </note>
          <note>
            Emellertid finns mycket resurssvaga polismyndigheter och län
            som under åren missgynnats genom att gamla fördelningsprinciper
            använts. Den fördelning vi haft har emellertid inte varit resultatet
            av politiska beslut. Orsaken har bl.a. stått att finna i att det
            i vissa delar av landet varit svårt att locka ungdomar till polisyrket.
          </note>
          <note>
            Oavsett orsak måste nu denna ojämna fördelning bli föremål för
            analys och medföra en annorlunda och mer rättvis fördelning än
            tidigare. Som exempel på resurssvaga områden kan nämnas vissa
            glesbygdsdistrikt ute i landet. Men samma sak gäller även storstadsområdena,
            dit exempelvis också Uppsala län måste räknas. Anledningen till
            att jag här särskilt nämner Uppsala län är att brottsligheten
            där blivit ett allt större problem.
          </note>
          <note>
            Näringslivets starka expansion i Stockholm--
          </note>
          <note>
            Uppsala-regionen under de senaste åren har medfört att också
            brottsligheten i nämnda region expanderat kraftigt. Brottsligheten
            i Stockholm har fått allt fler förgreningar till Uppsala. Med
            Arlanda flygplats i centrum kan brottsligheten i den här regionen
            komma att växa sig så stark att den blir ett hot mot hela Mellansverige.
          </note>
          <note>
            Rikspolisstyrelsens egen uppföljning av den faktiska tillgången
            på poliser i länen och förvaltningsmedlens fördelning visar att
            Uppsala län är missgynnat i förhållande till andra län. Vissa
            förbättringar har visserligen skett under de senaste åren, framför
            allt som en konsekvens av idogt tjat från såväl polisledning som
            lokala och regionala politiker. Men situationen är fortfarande
            otillfredsställande.
          </note>
          <note>
            Fru talman! Företrädare för rikspolisstyrelsen har då och då
            påpekat att vi inte kommer att uppnå verklig balans i resursfördelningen,
            förrän polisväsendet går in i nyordningen med treårsbudget. Det
            innebär att den nuvarande situationen kommer att bestå under ytterligare
            ett år, samtidigt som polisväsendet kommer att arbeta vidare enligt
            den gamla ordningen med slutet budgetår. Under detta år krävs
            svar på en lång rad frågor innan den nya ordningen kan börja gälla.
          </note>
          <note>
            Civildepartementet har den 4 mars 1991 beslutat om en översyn
            av organisationsstrukturen inom polisväsendet. Meningen är att
            resultatet av detta arbete skall ligga till grund för ett nytt
            organisationsbeslut som så långt det är möjligt skall genomföras
            i samband med övergången till ett nytt budgetsystem inom polisen
            den 1 juli 1992.
          </note>
          <note>
            Det är inte svårt att föreställa sig att svensk polis mot bakgrund
            av den nuvarande fördelningen av resurser och de förändringar
            som krävs står inför mycket svåra och i en del fall smärtsamma
            beslut.
          </note>
          <note>
            Det bör inte få förekomma att de olika länen automatiskt får
            gå in med det antal poliser de nu har som någon form av grundbemanning
            i den nya organisationen. I så fall skulle man permanenta en mindre
            rättvis fördelning, vilket vore förödande för vissa glesbygdsområden,
            men också för de fyra storstadsområdena, Stockholm, Göteborg,
            Malmö och Uppsala.
          </note>
          <note>
            Det kommer att behövas politisk kraft och politiskt mod att ta
            beslut som innebär att man måste göra vissa omfördelningar av
            polisens resurser. Många frågar sig om rikspolisstyrelsen som
            förvaltningsmyndighet är tillräckligt stark för att klara denna
            uppgift. Enligt min uppfattning handar det emellertid inte i första
            hand om en uppgift för rikspolisstyrelsen. Här, liksom när det
            gäller de prioriteringsfrågor jag tidigare berört i samband med
            åtgärder mot den ekonomiska brottsligheten, är det regeringen
            som måste ha det yttersta ansvaret.
          </note>
          <note>
            Regeringen måste på ett helt annat sätt än tidigare medverka
            i fördelningsarbetet, dvs. med politiska beslut om resursfördelningen,
            och inte skjuta ifrån sig denna mycket viktiga fråga till tjänstemän
            på rikspolisstyrelsen. Frågan kommer att bli alltmer viktig, eftersom
            det i fortsättningen är de enskilda länen som skall lägga fram
            sina äskanden. Det är därvid angeläget att regeringen på ett kraftfullt
            sätt medverkar till att det blir balans i den polisiära resursfördelningen.
          </note>
          <note>
            Behovet av vissa omfördelningar av polisens resurser förändrar
            dock inte det förhållandet att det i första hand erfordras en
            allmän förstärkning av polisresurserna i form av ökad intagning
            till polishögskolan.
          </note>
          <note>
            Fru talman! Polisens uppgift i rättssamhället har traditionellt
            varit att upprätthålla allmän ordning och säkerhet samt att förebygga,
            förhindra och klara upp brott. Från moderat sida anser vi att
            detta skall vara polisens huvuduppgift även i fortsättningen.
            Som framgår av reservation 2 har vi emellertid ansett att utskottet
            särskilt bort understryka polisens uppgift att skydda medborgarna
            mot brott.
          </note>
          <note>
            Vi hävdar att det i ett rättssamhälle måste vara en av statens
            viktigaste uppgifter att garantera rättssäkerhet och rättstrygghet.
            Medborgarna skall kunna känna trygghet till liv och egendom. Om
            inte den personliga säkerheten är tryggad rycks grundvalen undan
            för hela samhällslivet. Det samhälle som inte kan garantera medborgarna
            personlig säkerhet kan inte utvecklas.
          </note>
          <note>
            Om polisen skall klara sina uppgifter är det, som jag tidigare
            sagt, nödvändigt att den har tillräckliga resurser till sitt förfogande.
            Dessutom måste lagöverträdare drabbas av påföljder som överensstämmer
            med den allmänna rättskänslan.
          </note>
          <note>
            I det sammanhanget kan jag nämna att vi moderater har framfört
            förslag om förändringar av påföljdssystemet, som utgår från grundprincipen
            att straffets främsta ändamål skall vara att avhålla människor
            från att begå brott.
          </note>
          <note>
            Vid behandlingen av det nu aktuella betänkandet har de moderata
            utskottsledamöterna anfört reservation och särskilt yttrande på
            en rad punkter.
          </note>
          <note>
            Det gäller beträffande vålds- och sexualbrott mot kvinnor och
            barn, där vi understrukit vikten av att yrkesutövare inom rättsväsendet
            besitter och vidmakthåller goda kunskaper. Det gäller också trafikövervakningen,
            där vi särskilt velat betona angelägenheten av att polisen i allt
            större utsträckning uppträder synligt. Vi har också förespråkat
            en förstärkt polisiär övervakning till sjöss.
          </note>
          <note>
            Vidare har vi upprepat vårt tidigare krav på att det nu måste
            göras en utredning om samhällets totala kostnader för brott mot
            enskilda medborgare.
          </note>
          <note>
            Kunskap om hur brott drabbar de enskilda människorna, inte minst
            i ekonomiskt hänseende, är en förutsättning för bl.a. ett effektivt
            utformat stöd till brottsoffren.
          </note>
          <note>
            Vi har också framställt yrkande om att informationen till brottsoffer
            skall förbättras.
          </note>
          <note>
            Enligt vår mening bör polisen få ett övergripande ansvar för
            detta.
          </note>
          <note>
            Ett annat förslag, som vi upprepar från tidigare år, är vårt
            förslag om seniorpoliser. Det borde vara möjligt att i större
            utsträckning än för närvarande dra nytt av pensionerade polismäns
            kapacitet och erfarenheter, inte minst i fråga om att stödja brottsoffer.
          </note>
          <note>
            För att polisen effektivt skall kunna fullgöra sina uppgifter
            erfordras att man har tillgång till en effektiv radioutrustning.
            Det innebär ett stort problem för polisens operativa verksamhet
            att polisens radiotrafik i huvudsak fritt kan avlyssnas.
          </note>
          <note>
            Vi anser därför att åtgärder snarast bör vidtas för att införa
            en godtagbar ordning i det här avseendet.
          </note>
          <note>
            De tekniska möjligheterna finns redan.
          </note>
          <note>
            När det slutligen gäller frågan om företagsbot kan jag bara upprepa
            vad vi sagt tidigare, nämligen att lagen om företagsbot inte kan
            anses uppfylla elementära rättssäkerhetskrav och att den därför
            bör upphävas. Beträffande vår närmare argumentation på den här
            punkten vill jag hänvisa till det av mina tidigare anföranden
            som refererats i riksdagens protokoll 1989/90:31 s. 67--68.
          </note>
          <note>
            Av voteringspraktiska skäl yrkar jag inte bifall till alla moderata
            reservationer, utan endast till reservationerna 1, 4 och 9.
          </note>
          <note type="speaker">
            Anf. 2 KJELL-ARNE WELIN (fp):
          </note>
          <note>
            Fru talman! Många av de förslag som framställts med anledning
            av propositionen om anslag till polisen har framförts tidigare
            men är lika viktiga i dag. Jag kan konstatera att åtgärder för
            att tillgodose polisväsendets akuta behov av förnyelse fördröjs
            av regeringen. Det är beklagligt.
          </note>
          <note>
            Allmänhetens förtroende för polisen riskerar att allvarligt urholkas
            om verksamheten får rulla på i samma hjulspår ytterligare ett
            antal år.
          </note>
          <note>
            I januari 1990 väckte vi en motion, vilken till stora delar upprepas
            nu, om rättsväsendets och polisväsendets förnyelse, där vi bl.a.
            framhöll behovet av en snabb och genomgripande förändring av polisväsendet.
            De förslag som vi då förde fram är lika aktuella i dag. Vi föreslog
            att målet för verksamheten skall vara människors trygghet. Polisväsendet
            måste få en tydligare och bättre organisation. Polisen skall koncentrera
            resurserna på de mest brottsaktiva. Icke polisiära uppgifter skall
            skötas av en administrativ personal.
          </note>
          <note>
            En omorganisation bör genomföras så att antalet chefer och administörer
            minskar.
          </note>
          <note>
            Kvarterspolisverksamhet måste byggas ut. Delar av den nuvarande
            verksamheten kan överföra till andra myndigheter. Polisens yttre
            arbete får inte underordnas det inre arbetet. Slutligen måste
            polisväsendet modernisera sin utbildning och personalpolitik.
          </note>
          <note>
            Jag vill därför upprepa några av dessa krav, som i något fall
            avviker från propositionens förslag.
          </note>
          <note>
            En mycket allvarlig punkt i den kritik som under senare år har
            riktats mot polisväsendet gäller svagheterna beträffande de mål
            som har formulerats för verksamheten. Mycket skall prioriteras
            och inget skall eftersättas. Ansvaret för detta är givetvis riksdagens
            -- det är ju riksdagen som anger målen. Vi anser emellertid att
            regeringens förslag till målformulering inte innebär någon förbättring
            jämfört med vad som gäller i dag.
          </note>
          <note>
            Regeringen föreslår att polisens arbete skall inriktas på att
            förebygga och förhindra brott.
          </note>
          <note>
            Fortsatt prioritering skall ske när det gäller kampen mot våldsbrottslighet
            och narkotikabrottslighet.
          </note>
          <note>
            Även ekonomisk brottslighet innefattande miljöbrottslighet skall
            ges förtur. Det säger sig självt att polisman som skall rangordna
            sina arbetsuppgifter inte får någon större vägledning i en sådan
            målformuleringar.
          </note>
          <note>
            Det övergripande målet för all polisverksamhet bör vara att människor
            skall känna sig trygga. Med detta enda mål blir det lättare för
            den enskilde polismannen att välja mellan arbetsuppgifterna.
          </note>
          <note>
            Att utföra den arbetsuppgift som leder till att allmänhetens
            krav på ett tryggt och laglydigt samhälle uppfylls bör alltid
            prioriteras.
          </note>
          <note>
            Vår uppfattning är att polisväsendet skall bygga på en långtgående
            självbestämmanderätt för de lokala polismyndigheterna. Detta hindrar
            dock inte att det ibland är nödvändigt med en entydig centralstyrning,
            men denna får inte hindra maximal delegering av beslutsfunktionerna.
          </note>
          <note>
            Jag delar moderaterns uppfattning om att lagstiftningen när det
            gäller företagsbot inte uppfyller elementära krav på rättssäkerhet.
            Därför bör den omgående upphävas.
          </note>
          <note>
            En grundläggande förutsättning för att målet för polisverksamheten,
            trygghet för medborgarna, skall kunna uppnås är att polisen är
            synlig. Detta gäller inte bara gator och torg, utan också på vägar
            och andra platser där medborgarna vistas. Polisens synlighet och
            närvaro i människornas vardag berörs knappast i propositionen,
            vilket vi anser utgöra en brist. Enligt vår uppfattning borde
            synligheten vara en huvuduppgift i polisverksamheten.
          </note>
          <note>
            De polismannatjänster som i framtiden frigörs genom att administrativ
            personal tar över viss verksamhet skall självfallet användas för
            verksamhet i yttre, synlig tjänst.
          </note>
          <note>
            Som vi framhåller i vår motion är det angeläget att polisväsendet
            tar personalflykten på allvar.
          </note>
          <note>
            Personalen måste få uppskattning för det arbete som utförs. Ett
            entusiasmerande ledarskap, befordringsgångar, vidareutbildningar
            och lönesättning är viktiga inslag för varje arbetsgivare som
            vill behålla sin personal. Denna syn på statlig verksamhet saknas
            i propositionen.
          </note>
          <note>
            Civilministern har anfört att aspirantantagningen skall ske med
            hänsyn till den översyn av personalutvecklingen som för närvarande
            pågår.
          </note>
          <note>
            Denna översyn är väsentlig för att man skall kunna göra riktiga
            ställningstaganden när det gäller aspirantintagningen. Det är
            av största vikt att riksdagen snarast möjligt får ta del av denna
            översyn.
          </note>
          <note>
            Vi vill också upprepa vårt tidigare förslag om att polisutbildningen
            borde förläggas även till andra orter än Stockholm. Härigenom
            skulle den övre gränsen för antalet utbildningsplatser ytterligare
            kunna höjas.
          </note>
          <note>
            Medborgarinflytande är det gäller polisverksamheten är viktigt
            för att minska avståndet mellan allmänheten och polisen, och för
            att skapa delaktighet för medborgarna i arbetet på att åstadkomma
            ett tryggt samhälle. Detta är en viktig ambition och det är angeläget
            att man fortsätter arbetet med att göra förbättringar.
          </note>
          <note>
            Mot bakgrund av vad jag anfört bör följande riktlinjer gälla
            för polisväsendets målsättningar.
          </note>
          <note>
            Det övergripande målet för all polisverksamhet skall vara allmänhetens
            krav på ett tryggt och laglydigt samhälle. Polisväsendet skall
            bygga på lokalt självstyre med möjlighet att vid allvarliga händelser
            centralstyra hela organisationen.
          </note>
          <note>
            Allt arbete som inte behöver utföras av polisen bör snarast överföras
            till administrativ personal.
          </note>
          <note>
            Genom att omorganisera verksamheten i rationellare enheter bör
            behovet av chefer och administratörer minska. Personal kan då
            i stället föras över till operativt arbete.
          </note>
          <note>
            Polisens synlighet måste väga tungt vid avvägningen av hur resurserna
            skall användas.
          </note>
          <note>
            Alla uppgifter som inte nödvändigtvis måste utföras av poliser
            bör snarast föras över till andra myndigheter.
          </note>
          <note>
            Flexibiliteten i utbildningen bör öka och personalpolitiken måste
            moderniseras.
          </note>
          <note>
            Stödet för ocn informationen till brottsoffren bör få en mycket
            hög prioritet, eftersom detta är en synnerligen angelägen del
            av polisens verksamhet.
          </note>
          <note>
            Självfallet önskar jag stöd för samtliga reservationer som folkpartiet
            liberalerna står bakom, men jag nöjer mig med att yrka bifall
            till reservationerna 3 och 11.
          </note>
          <note>
            Fru talman! Jag vill avslutningsvis säga några ord om den motion
            som Siw Persson och jag har avgivit med anledning av polisens
            förutsättningar för att bedriva ett framgångsrikt arbete i Helsingborg,
            som har en synnerligen svår polissituation. I
          </note>
          <note>
            Helsingborg är trafikgenomströmningen stark.
          </note>
          <note>
            Närheten till Danmark är stor. Vi som bor i denna del av Sverige
            känner naturligtvis stor glädje av denna närhet, men den skapar
            också problem och behov av polisinsatser. Det är därför synnerligen
            viktigt att rikspolisstyrelsen tar större hänsyn och därmed förstärker
            polisens resurser i just
          </note>
          <note>
            Helsingborgs polisdistrik.
          </note>
          <note>
            Med det anförda yrkar jag ytterligare en gång bifall till reservationerna
            3 och 11.
          </note>
          <note type="speaker">
            Anf. 3 KJELL ERICSSON (c):
          </note>
          <note>
            Fru talman! Polisen har en mycket viktig uppgift i vårt samhälle.
            Den skall värna om människors liv, hälsa, integritet, trygghet
            och egendom. För att klara denna viktiga uppgift måste polisen
            också ha tillgång till erforderliga resurser.
          </note>
          <note>
            Under en lång tid har polisen i vårt land lidit av en kraftig
            underbemanning -- detta under en tid när brottsligheten samtidigt
            har ökat kraftigt. Det är ju bara någon vecka sedan vi hade en
            debatt här i kammaren om ungdomskriminalitet och åtgärder mot
            denna. Jag, och flera med mig, slog då fast att det är viktigt
            med en snabb reaktion från samhällets sida när någon har begått
            brott.
          </note>
          <note>
            För att klara en snabb reaktion måste också polisen ha resurser.
            Detta gäller såväl på ordningssidan som på kriminalpolissidan.
            Vi har många exempel på att balanserna har växt sig mycket stora
            på en del håll i vårt land, och det är defenitivt inte bra. Det
            gäller att kunna både uppdaga och utreda brotten så snabbt som
            möjligt för att de senare skall kunna lagföras.
          </note>
          <note>
            Den socialdemokratiska regeringen har under många år försummat
            rekryteringen till polisen, samtidigt som avgångarna har varit
            mycket stora.
          </note>
          <note>
            Sammantaget har detta lett till ett stort underskott av poliser
            i hela vårt land, både i glesbygd och i storstad. Jerry Martinger
            har här tidigare redovisat i siffror för vad detta har betytt,
            så jag behöver inte upprepa det. Denna försummelse har fått konsekvenser
            när det gäller uppklarning av brott, som gör att människor i allmänhet
            inte känner den trygghet och säkerhet som de har rätt att kräva
            i ett land som vårt.
          </note>
          <note>
            Under förra året ökades förvisso intagningen till polishögskolan.
            Detta var bra och ett steg i rätt riktning. Även den förbättrade
            lönebilden för polisen har verkat i rätt riktning och även minskat
            antalet avgångar. I år minskas dock återigen intagningen från
            800 till 600 aspirantplatser, och detta är högst otillfredsställande.
          </note>
          <note>
            I det här betänkandet har vi från centerns sida fått stöd för
            några motioner när det gäller bl.a. den ekonomiska brottsligheten.
            Det är bra att utskottet tagit fasta på våra åsikter. Jag vill
            i detta sammanhang instämma i det som Jerry Martinger sade. På
            första sidan i betänkandet står det att bl.a.
          </note>
          <note>
            centern skulle ha fört fram kritik mot rikspolisstyrelsen för
            dess bristande efterlevnad av statsmakternas intentioner. Det
            är fel. Vi har inte riktat kritik mot rikspolisstyrelsen, utan
            vi har kritiserat regeringen som är den som bär ansvaret.
          </note>
          <note>
            Rikspolisstyrelsen har gjort vad den kunnat med de små resurser
            man har haft till sitt förfogande. Detta är ett viktigt påpekande.
          </note>
          <note>
            Vi har också en rad synpunkter som vi inte har fått gehör för.
            Därför har vi avgivit ett flertal reservationer som är fogade
            till detta betänkande.
          </note>
          <note>
            Jag skall beröra några av dem.
          </note>
          <note>
            I reservation 2 tar vi upp det brottsförebyggande arbetet. Civilministern
            har ju uttalat sig för vikten av en satsning på den preventiva
            verksamheten. Jag ställer mig bakom dessa uttalanden. Det bör
            också ske en ökad satsning mot brottsförhindrande åtgärder. Vi
            från reservanternas sida vill betona polisens betydelsefulla roll
            att skydda medborgarna mot brott, där polisen har möjlighet att
            fullfölja denna uppgift. Vi vill därför ha till stånd en översyn
            av polisens brottsförebyggande arbete.
          </note>
          <note>
            I reservation 4, som jag tycker är mycket viktig i detta sammanhang,
            tar vi från centerns och moderaternas sida upp antalet polisaspiranter.
          </note>
          <note>
            Under innevarande budgetår har 800 aspiranter antagits till polisen.
            Detta var en nödvändighet med tanke på den alltför låga rekrytering
            som tidigare har skett under i princip hela den socialdemokratiska
            regeringsperioden sedan 1982.
          </note>
          <note>
            Det har, som jag tidigare sade, varit en alltför låg rekrytering
            och en för stor avgång från polisen under en följd av år. Detta
            har också lett till den svåra polisbrist som vi haft och alltjämt
            har i vårt land.
          </note>
          <note>
            Därför var det absolut nödvändigt med en rekrytering av 800 aspiranter
            under innevarande budgetår. Nu skär regeringen emellertid ned
            antalet aspiranter igen till 600, och detta kan vi inte acceptera.
            Det är fortfarande ett bekymmersamt personalläge inom polisväsendet.
            Därför menar vi att det även under innevarande år måste anställas
          </note>
          <note>
            800 aspiranter. Vi måste ha klart för oss att det tar tre år
            innan en polis är färdigutbildad och kan göra självständig tjänst.
            Bristen kommer därför att bestå under bra många år framöver, även
            om inte så många polisaspiranter som vi har föreslagit tas in.
          </note>
          <note>
            Man kan därför inte börja minska antalet aspiranter som tas in
            igen och nedrusta polisen.
          </note>
          <note>
            Detta kan vi inte ställa oss bakom.
          </note>
          <note>
            Centern tilllsammans med moderaterna föreslår därför i reservation
            6 att anslaget till rikspolisstyrelsen höjs med 40 milj.kr. för
            ett utökat antal aspiranter.
          </note>
          <note>
            I reservation 8 tar vi i centern upp behovet av polistjänster
            ute i glesbygdsdistrikten. Detta är en fråga som väckts av rikspolisstyrelsen
            och som även statsrådet har uttryckt sympati för. Jerry Martinger
            tog tidigare upp detta problem i storstäderna. Men just när det
            gäller glesbygden är det många poliser som har nått en hög lder
            och som trots detta måste vara ute i yttre tjänst. Det beror naturligtvis
            på att det inte finns några möjligheter för dem att bli befordrade
            till högre tjänster, t.ex. på en kriminalavdelning, eller att
            få andra befattningar i inre tjänst.
          </note>
          <note>
            Den höga medelåldern gör också att många har tagit delpension,
            vilket man inte har fått några vikarier för. Inte heller har man
            fått vakansmedel så att distriktet i fråga har kunnat anställa
            annan personal.
          </note>
          <note>
            Sammantaget gör detta att redan tidigare knappa resurser har
            blivit ännu knappare. Därför vore det riktigt att placera ut ett
            antal polistjänster ute i glesbygdsdistrikten för att på så sätt
            få en föryngring av poliskåren. Jag tror att detta är nödvändigt,
            och det är också bra för polisverksamheten att man får en annan
            åldersfördelning än vad som i dag är fallet.
          </note>
          <note>
            I reservation 10 tas anslaget till den lokala polisorganisationen
            upp. Enligt denna reservation vill centern och moderaterna tillföra
            ytterligare medel till bl.a. nya administrativa tjänster. Detta
            är också nödvändigt, inte minst därför att den administrativa
            personalen kan avlasta polisen vissa uppgifter, så att polisen
            kan vara mer synlig ute på gatorna, vilket vi önskar.
          </note>
          <note>
            Jag vill i det här sammanhanget även påpeka att det för närvarande
            finns vissa distrikt som har fått vakansmedel för ej tillsatta
            polistjänster. Man har för dessa medel kunnat anställa administrativ
            personal. För de ställen som har fått sådana medel har det varit
            ett bra tillskott. Medlen har emellertid bara delats ut för ett
            år i taget, och det har gjort att det har blivit ryckigt för den
            berörda personalen.
          </note>
          <note>
            Detta missförhållande kan förhoppningsvis rättas till när polisen
            får en flerårsbudget.
          </note>
          <note>
            I reservation 11 tar centern och folkpartiet upp utrustning till
            trygghetsskapande åtgärder.
          </note>
          <note>
            Regeringen har avsatt 5 milj.kr. till larm som ett akut skydd
            för utsatta kvinnor. Jag tycker att det är bra att regeringen
            har tagit initiativ för att hjälpa de kvinnor som ständigt riskerar
            att utsättas för våldsbrott. Men vi anser att 5 milj.kr. inte
            räcker utan vi vill dubbla detta till 10 milj.kr.
          </note>
          <note>
            När det gäller reservation 16 har det skett ett misstag från
            centerns sida. Enligt betänkandet står vi inte bakom den. Jag
            vill därför nu i stället yrka bifall till denna reservation i
            vilken utbildning beträffande vålds- och sexualbrott tas upp.
          </note>
          <note>
            Jag vill instämma i vad som sägs i reservationen om att det är
            viktigt med kontinuerliga utbildningsinsatser för dem som har
            att handlägga dessa ärenden inom rättsväsendet.
          </note>
          <note>
            I reservation 26 tar de borgerliga partierna upp behovet av information
            till brottsoffren. Jag tror att det är viktigt att vi kommer ihåg
            brottsoffren på olika sätt. Brottslingen har blivit uppmärksammad
            och omhändertagen på olika sätt, men däremot har brottsoffren
            under lång tid blivit bortglömda, och detta måste man ändra på.
            Under senare år har förvisso denna information förbättrats. Men
            vi anser inte att det är tillräckligt. Vi anser att polisen bör
            få det övergripande ansvaret att informera brottsoffren. När det
            gäller yrkandet om målsägandens rätt till information om förundersökning,
            beslut om åtal, tidpunkt för rättegång, osv. skall åklagare eller
            domstol i och för sig hålla målsäganden informerad om han eller
            hon begär det. Men dessa regler tillämpas på litet olika sätt
            ute i landet. Vi menar därför att regeringen bör vidta åtgärder
            så att denna information sker på ett tillfredsställande sätt i
            hela landet.
          </note>
          <note>
            När det sedan gäller sjukvårdssekretessen i polisarrest anser
            vi från centerns sida att uppgiftsskyldigheten för hälso- och
            sjukvårdspersonal vid polisarrest skall vara densamma som vid
            häkten. Vi vill därför att regeringen snarast återkommer med ett
            förslag i enlighet med vårt krav.
          </note>
          <note>
            Slutligen vill jag ta upp frågan om företagsbot. De borgerliga
            partiernas har tidigare velat avskaffa detta. Det har funnits
            kritik mot denna lagstiftning för att den varit oklar och för
            att det har funnits alltför öppna formuleringar. Den har också
            karaktären av en ramlagstiftning. Den uppfyller inte de elementära
            rättssäkerhetskrav som vi har rätt att kräva i ett rättssamhälle.
            Vi föreslår därför att den skall avskaffas.
          </note>
          <note>
            Fru talman! Naturligtvis står jag bakom alla de reservationer
            som centern har fogat till betänkandet, men jag nöjer mig med
            att yrka bifall till reservationerna 4, 16 och 26.
          </note>
          <note type="speaker">
            Anf. 4 BERITH ERIKSSON (v):
          </note>
          <note>
            Fru talman! Vänsterpartiets första reservation i detta betänkande
            handlar om att en omfördelning av medel inom polisväsendet skall
            ske från kontot lokala polisorganisationer till kontot rikspolisstyrelsen
            med 8 milj.kr.
          </note>
          <note>
            Vänsterpartiet reserverade sig i fjol mot beslutet att inrätta
            en central specialstyrka för bekämpning av terroristdåd. Den specialstyrkan
            skall inrättas nu under våren, och lönekostnaderna beräknas till
            13
          </note>
          <note>
            milj.kr. i år. Vi säger i vår motion att vi inte anser att Sverige
            har varit utsatt för terroristdåd och att det därför inte finns
            anledning att inrätta en sådan specialstyrka.
          </note>
          <note>
            Däremot har vi liksom utskottet uppmärksammat ett verkligt problem
            med en stor och växande ekonomisk brottslighet som hotar stora
            samhällsvärden. I tider med knappa resurser tycker vi att det
            är viktigt att man använder pengarna där de bäst behövs.
          </note>
          <note>
            Vår nästa reservation handlar om att vi anser att utbildningen
            på polishögskolan så långt som möjligt skall samordnas med annan
            högskoleutbildning. De samordningssträvanden som civilministern
            gav uttryck för i propositionen måste preciseras och även genomföras.
            Det är en början.
          </note>
          <note>
            Utskottsmajoriteten liksom civilministern säger dock att möjligheterna
            till integrering är begränsade och anger som skäl att utbildningen
            är så speciell. All utbildning är väl speciell på sitt sätt, och
            det finns många högskolelinjer som är speciella. I nuläget är
            det kanske enklast att ha nuvarande ordning. Men vi tycker att
            det finns så många vinster att göra. Därför kräver vi att målet
            uttalas och att arbetet påbörjas. Den främsta vinsten är nog att
            risken för att det utvecklas en isolerad kultur minskar. Men det
            finns även ekonomiska vinster med möjligheterna att ha lärare
            som är gemensamma för olika högskolelinjer. Dessutom ökar även
            möjligheten att föra in nya utbildningsmoment i polisutbildningen
            som inte finns i dag men som skulle göra polisen bättre rustad
            för sitt arbete, eftersom polisen också får nya arbetsuppgifter
            bl.a.
          </note>
          <note>
            vid brottsbekämpningen.
          </note>
          <note>
            Vi har även fogat reservationer till betänkandet om ett ökat
            medborgarinflytande. Vi anser att brott begångna av poliser skall
            utredas av en från polisen fristående organisation.
          </note>
          <note>
            Förutsättningarna för ett utökat lokalt inflytande i polisens
            verksamhet saknas så länge det inte finns möjlighet för någon
            annan politiskt vald församling, t.ex. kommunfullmäktige, att
            framföra lokala behov av polisverksamhet eller kräva redovisning
            av särskilt inträffade händelser.
          </note>
          <note>
            Här skiljer sig polisstyrelsen markant från vad som gäller t.ex.
            för en skolstyrelse eller en byggnadsnämnd, vars beslut kan ifrågasättas
            och t.o.m. ändras av en folkvald församling. Om något speciellt
            har inträffat som diskuteras allmänt, finns det i dag inget politiskt
            forum där frågan kan tas upp och diskuteras. I kommunerna avfärdas
            sådana frågor, i exempelvis fullmäktige, med hänvisning till att
            polisen är statlig. Och här i riksdagen är det svårt att få en
            reell sakbehandling av samma fråga, eftersom det oftast handlar
            om lokala polisangelägenheter. Kommunen borde ha ett sådant inflytande
            över sin egen polis att det vore möjligt att utifrån lokala perspektiv
            göra vissa prioriteringar, t.ex. beslut angående kvarterspolisverksamheten,
            särskilda satsningar på trafikövervakning under en viss tid och
            på en viss plats etc.
          </note>
          <note>
            I strävandena efter att polisen skall ha ett stort förtroende
            hos allmänheten tycker vi att det är viktigt att allmänheten uppfattar
            att poliser som begår övergrepp i sitt arbete eller begår andra
            brott blir rannsakade och dömda. Så länge som nuvarande ordning
            föreligger, att poliser utreder misstänkta polisbrott, finns risken
            för misstankar och påståenden om att man inte är tillräckligt
            opartisk. Vänsterpartiet föreslår därför att polisbrott utreds
            av ett från polisen helt fristående organ.
          </note>
          <note>
            Fru talman! I två särskilda yttranden tar vänsterpartiet upp
            frågorna om det brottsförebyggande arbetet och om kvarterspoliser.
          </note>
          <note>
            Bland de grundläggande prioriteringsfrågorna finns nu brottsförebyggande
            arbete med; det är hoppfullt. Vi tror att de resurser som används
            för att förebygga brott ger samhället en avsevärt större utdelning
            än de som används repressivt, dvs. när brottsligheten redan är
            ett faktum. Redan i dag finns det en stor erfarenhet bland poliser
            av brottsförebyggande arbete; i skolor och barnstugor, som kvarterspoliser
            osv. Det finns redan en bred kunskap och erfarenhet att bygga
            på. Problemet är att både brottsförebyggande arbete och kvarterspolistjänstgöring
            har låg status. Dessa arbeten måste stödjas genom att man får
            adekvat fortbildning, att de blir meriterande, att arbetet organiseras
            och ges en klar struktur. För att ett sådant arbete skall komma
            i gång på ett bra sätt vore det vettigt att principer om målformulering,
            verksamhetsprogram och utvärdering utarbetades och genomfördes
            på samma sätt som man nu förordar när det gäller arbetet inom
            andra verksamheter ute i kommunerna.
          </note>
          <note>
            Fru talman! Jag ställer mig bakom vänsterpartiets reservationer
            i det här betänkandet, men yrkar endast bifall till reservation
            7, i övrigt till utskottets hemställan.
          </note>
          <note type="speaker">
            Anf. 5 INGER SCHÖRLING (mp):
          </note>
          <note>
            Fru talman! När det gäller frågorna under rubrikerna Åtgärder
            mot den ekonomiska brottsligheten, som finns under mom. 3, och
          </note>
          <note>
            Anslag till rikspolisstyrelsen, mom, 19, tycker jag att det är
            bra att utskottet nu kunnat enas om att regeringen snarast skall
            se till att rikspolisstyrelsen satsar mer på att bekämpa den ekonomiska
            brottsligheten. Sanningen att säga borde väl detta ha gjorts för
            länge sedan. Vid utskottsutfrågningen i mars fick vi ta del av
            ganska upprörande siffror;
          </note>
          <note>
            bl.a. att endast 40 % av de ekonomiska brott som anmäls över
            huvud taget blir utredda. Vad jag kunde förstå av utfrågningen
            var att det fanns planer på att ytterligare dra ner på arbetet
            med att utreda ekonomiska brott. Jag är helt övertygad om att
            de pengar som man satsar på utredning av ekonomisk brottslighet
            kommer att betala tillbaka sig på en enda gång. Därför vill vi
            från miljöpartiet stödja den reservation som vänsterpartiet har
            lagt --
          </note>
          <note>
            nr 7. Vid en votering kommer vi att stödja den.
          </note>
          <note>
            När det gäller trafikövervakningen, mom. 32, anser jag, precis
            som Roy Ottosson i motion Ju808, att hastighetsövervakningen måste
            skärpas genom att automatisk övervakning införs över hela landet
            så snart den pågående försöksverksamheten är ordentligt prövad,
            och när vi vet att den fungerar betryggande ur rättssäkerhetssynpunkt.
            Jag vill stödja reservation 18 utan att yrka bifall till den.
          </note>
          <note>
            När det gäller medborgarkommissionen, mom. 38, har Hans Leghammar
            från miljöpartiet skrivit en motion -- Ju224 -- om att det finns
            så många ouppklarade frågor, så många spekulationer, teorier och
            påståenden kring mordet på förre statsminister Olof Palme att
            man måste tillsätta en medborgarkommission. Allmänhetens tilltro
            till polisen och polisens arbete har sjunkit på grund av påståenden
            om oegentligheter. Vi anser att det behövs en genomgång av det
            utredningsmaterial som finns om mordutredningen. Genomgången bör
            göras av en medborgarkommission bestående av fristående och erkänt
            självständiga medborgare.
          </note>
          <note>
            Utredningsmaterialet måste vara obegränsat och kommissionen måste
            få full insyn även i det sekretessbelagda materialet. Utredningen
            skall bl.a. klarlägga om det finns anledning till berättigad kritik
            mot regeringen och polisen.
          </note>
          <note>
            Fru talman! Jag yrkar därför bifall till reservation
          </note>
          <note>
            22.
          </note>
          <note>
            Kyrkofrid tas upp under mom. 44. Liksom Elisabet
          </note>
          <note>
            Franzén och Lars Norberg i motion Ju722 tycker jag att det behövs
            mer än det vanliga straffrättsliga skydd för mötesfrid i kyrka
            och kyrkolokaler som i dag finns i brottsbalken. En särskild lagreglering
            om kyrkofrid och riksdagsfrid behövs. Vi tror att det är en allmänt
            spridd uppfattning bland svenska medborgare att det skall råda
            kyrkofrid och att kyrkorummet inte får kränkas. Den som är förföljd
            har rätt att få skydd i kyrkan. Undantag finns naturligtvis, men
            de bör endast kunna göras när det klart kan bevisas att den som
            sökt sin tillflykt till kyrkorummet nyligen har begått ett allvarligt
            brott eller våldsbrott.
          </note>
          <note>
            Fru talman! Jag stödjer reservation 25, men yrkar inte bifall
            till den.
          </note>
          <note>
            Vi har i ett särskilt yttrande tillsammans med moderaterna, folkpartiet
            och vänsterpartiet anfört att det behövs en intensivare verksamhet
            när det gäller kvarters- och områdespoliser. Vi räknar med att
            detta kommer att öka människors tilltro till polisen och polisens
            förmåga att hjälpa och skydda människor. Det kommer också att
            öka tryggheten på gatorna och även motverka en hel del ungdomsbrott
            och därmed minska riskerna för att ungdomar råkar illa ut. Frågan
            om områdes- och kvarterspoliser är något som vi verkligen borde
            ta på allvar.
          </note>
          <note type="speaker">
            Anf. 6 ULLA-BRITT ÅBARK (s):
          </note>
          <note>
            Fru talman! Som alltid när det gäller vårt polisbetänkande höjs
            rösterna. Jag tänker då närmast på Jerry Martingers anförande.
            Det är betecknande, tycker jag, för Jerry Martinger att höja rösten
            när inte argumenten håller längre.
          </note>
          <note>
            Jag vill ställa en direkt fråga till Jerry Martinger om utskottets
            skrivning när det gäller ekonomisk brottslighet. Om jag uppfattade
            rätt, delar Jerry
          </note>
          <note>
            Martinger inte längre utskottets mening. Jag skulle gärna vilja
            ha ett svar -- om det är rätt uppfattat eller inte.
          </note>
          <note>
            Fru talman! Jag går nu in på mitt anförande.
          </note>
          <note>
            Som jag sade tidigare är polisens resurser i dag föremål för
            behandling i kammaren. Det har väckts ett stort antal motioner,
            och till betänkandet har fogats 31 reservationer. I ett liknande
            betänkande förra året hade vi, tror jag, 11 reservationer.
          </note>
          <note>
            Jag yrkar avslag på samtliga motioner och reservationer.
          </note>
          <note>
            Utskottet skriver att regeringen med skyndsamhet bör vidta åtgärder
            mot den ekonomiska brottsligheten för att komma till rätta med
            densamma. Vi menar att regeringen också bör ta initiativ till
            en mera övergripande översyn av åtgärder mot den ekonomiska brottsligheten.
          </note>
          <note>
            Översynen skall gälla både aktuell lagstiftning och organisatoriska
            frågor. Vi understyker även att översynen bör ske skyndsamt.
          </note>
          <note>
            Mot bakgrund av den ekonomiska brottslighetens omfattning och
            skadeverkningar vill utskottet understryka att den ekonomiska
            brottsligheten utgör ett stort samhällsproblem. Medborgarnas lojalitet
            sätts på prov, främst när det gäller skatterätten och det ekonomiska
            livets områden i övrigt.
          </note>
          <note>
            Vi kan också konstatera att statens och kommunernas finanser
            påverkas negativt. Våra fördelningspolitiska strävanden motverkas,
            och snedvridna konkurrenssituationer uppstår mellan olika företag,
            så att seriöst arbetande företag slås ut.
          </note>
          <note>
            Det har vidtagits en rad åtgärder för att motverka den ekonomiska
            brottsligheten, bl.a.
          </note>
          <note>
            uppbyggandet av ekorotlar, utbildning inom polisen samt åklagar-
            och domstolsväsendet.
          </note>
          <note>
            Brottsförebyggande rådet, BRÅ, har bedrivit en omfattande forskning,
            och ett stort antal rapporter har presenterats.
          </note>
          <note>
            Trots dessa åtgärder har anmälningarna om påstådd ekonomisk brottslighet
            blivit allt fler. I dag är det så, att i tre av fyra konkurser
            finns brottsmisstanke.
          </note>
          <note>
            Sammanlagt var fordringarna i konkurser förra året
          </note>
          <note>
            12 miljarder kronor mot 2,5 miljarder 1985.
          </note>
          <note>
            Vid utskottets utfrågning den 12 mars framkom att exempelvis
            endast 40 % av alla ekonomiska brott som anmäls blir utredda.
            Läget är inte lika alarmerande i hela landet. Det verkar vara
            ett storstadsproblem. Stockholm och Malmö är värst drabbade. Den
            här situationen är klart otillfredsställande.
          </note>
          <note>
            Fru talman! Riksdagen har under ett antal år angett den ekonomiska
            brottsligheten som ett av de prioriterade områdena för polisens
            insatser när det gäller spaning och utredning. Riksdagens prioriteringsbeslut
            är avsedda att utgöra riktlinjer för den resursanvändning och
            resursfördelning som beslutas av de regionala och lokala polismyndigheterna.
            Det åligger rikspolisstyrelsen dels att förmedla besluten om grundläggande
            prioriteringar ute i organisationen, dels att se till att fattade
            beslut följs.
          </note>
          <note>
            Fru talman! Oavsett orsakerna till den nuvarande situtationen
            -- jag har pekat på några, och i betänkandet finns en mycket bra
            redogörelse för andra orsaker -- är vi i utskottet medvetna om
            att det finns svårbemästrade omständigheter som kan inverka.
          </note>
          <note>
            Men när det gäller efterlevnaden inom polisen av riksdagens intentioner
            i fråga om den ekonomiska brottsligheten, bedömer vi att läget
            är så allvarligt att åtgärder för att komma till rätta med detta
            måste vidtas skyndsamt, och det bör ankomma på regeringen att
            vidta dessa åtgärder.
          </note>
          <note>
            Fru talman! Det kan synas vara en lång redogörelse för den ekonomiska
            brottsligheten, men jag anser att detta är en av våra viktigaste
            frågor. Vi måste komma till rätta med problemet om vi som politiker,
            och framför allt polisen, skall återfå trovärdigheten när det
            gäller bekämpandet av den ekonomiska brottsligheten.
          </note>
          <note>
            Jag har skrivit så här, fru talman, men det kanske inte gäller
            längre: Jag vill uttala min glädje över att vi är överens i utskottet
            om att detta är allvarliga problem och att de snarast måste lösas.
            Jag hoppas att det som står här i mitt manus är sant.
          </note>
          <note>
            Fru talman! Som jag sade inledningsvis föreligger ett stort antal
            motioner och 31 reservationer.
          </note>
          <note>
            Flertalet av reservationerna är ''gamla bekanta'', så till vida
            att vi har behandlat dem tidigare med samma resultat som i dag,
            nämligen avstyrkan.
          </note>
          <note>
            En fråga som -- så länge jag kan minnas -- har föranlett en reservation
            är personalsituationen inom polisen, och då speciellt antagningen
            av polisaspiranter.
          </note>
          <note>
            I årets betänkande är det moderaterna och centern som har en
            gemensam reservation. Förra året hade centern yrkat på 200 fler
            antagningar till polishögskolan, och i år yrkar centern också
            på 200
          </note>
          <note>
            fler. Jag vill fråga centerpartiet: Är det en magisk lösning
            att föreslå 200 fler än vad utskottet föreslår?
          </note>
          <note>
            Utskottet tillstyrker civilministerns förslag att intagningen
            till polishögskolan skall vara 600
          </note>
          <note>
            polisaspiranter.
          </note>
          <note>
            I budgetpropositionen, s. 60--62, redogör civilministern för
            personalsituationen inom polisen. Utskottet ställer sig bakom
            den skrivningen, men vi understryker vikten av att den förutskickade
            avstämningen beträffande behovet av intagning till polishögskolan
            kommer till stånd.
          </note>
          <note>
            Enligt utskottets mening är denna prövning mycket angelägen.
            Vi anser också att det sistnämnda tillgodoser kravet i reservation
            5. I två reservationer, 8 och 9, krävs ytterligare tjänster.
          </note>
          <note>
            Centern vill ha ytterligare polistjänster. Utskottet instämmer
            dock i civilminsterns uppfattning, att de satstningar som görs
            i dag i första hand bör inrikta sig på att fylla de vakanta polistjänster
            som finns i dag.
          </note>
          <note>
            Moderaternas krav på ytterligare 600
          </note>
          <note>
            administrativa tjänster kan besvaras med vad jag anfört om polistjänster,
            med det tillägget att lönemedel för vakanta polismannatjänster
            även under nästa budgetår får tas i anspråk för att förstärka
            den administrativa kapaciteten.
          </note>
          <note>
            Fru talman! Ibland blir jag en aning konfunderad över reservationer
            -- varför man reserverar sig.
          </note>
          <note>
            Reservation 16, en moderat- och folkpartireservation som även
            centerpartiet ansluter sig till, är en sådan. Reservationen handlar
            om utbildning beträffande vålds- och sexualbrott.
          </note>
          <note>
            Utskottets skrivning och redogörelse för vad som hänt och vad
            som pågår inom detta område täcker in det som reservanterna kräver.
            Men jag har kanske missat någon väsentlig mening i reservationen,
            och då kan jag kanske få ett svar från reservanterna.
          </note>
          <note>
            Två reservationer, 17 och 18, behandlar frågan om trafikövervakning.
            Som vi påpekar i betänkandet kommer frågan om trafikövervakning
            att bli föremål för en särskild utredning. Det pågår arbete på
            departementet med att utarbeta direktiv för utredningen. Man kan
            med visst fog påstå att reservanterna -- moderater och miljöpartister
            -- har helt motsatta åsikter om vad som är den bästa lösningen
            för bättre trafikövervakning.
          </note>
          <note>
            Fru talman! Berith Eriksson tar upp frågan om medborgarinflytande
            i reservation 23 -- om ett ökat lokalt inflytande över polisverksamheten.
          </note>
          <note>
            Utskottet har behandlat motionen på ett sätt som jag tycker är
            utmärkt och som jag ställer mig bakom, men jag vill ändå tillägga
            följande. Det är närmast en uppmaning -- och framför allt min
            personliga åsikt -- till de politiska partierna.
          </note>
          <note>
            Jag har en känsla av -- efter att ha varit ledamot av en lokal
            polisstyrelse -- att polisstyrelserna ligger långt ner på prioriteringslistan
            hos de olika partierna. Tillsammans måste vi höja statusen. I
          </note>
          <note>
            riksdagen har vi gett den lokala polisstyrelsen förutsättningar
            för förändringar genom olika beslut.
          </note>
          <note>
            Då kan jag komma tillbaka till det som Berith
          </note>
          <note>
            Eriksson var inne på när det gäller kvarterspoliser och brottsförebyggande
            arbete. Det är riktigt att kvarterspoliserna har låg status, som
            Berith
          </note>
          <note>
            Eriksson påpekade. Jag menar att det ankommer på det lokala polisstyrelserna
            att se till att de beslut som vi fattar här i riksdagen också
            når ut på fältet, framför allt när det gäller kvarterspoliser.
            Vi har gett de lokala polisstyrelserna möjligheter att själva
            se till att det blir fler kvarterspoliser.
          </note>
          <note>
            Fru talman! Jag nöjer mig med att kommentera de reservationer
            som jag nämnt. Men, som jag tidigare sagt, yrkar jag avslag på
            samtliga motioner och reservationer samt bifall till hemställan
            i justitieutskottets betänkande 1990/91:JuU23.
          </note>
          <note>
            Sammanfattningsvis, fru talman, har det skett en omfattande reformering
            av polisväsendet, främst under åren 1984 och 1985. Bl.a. gäller
            det nya arbetsformer på lokal och regional nivå. Ett viktigt inslag
            i reformen var att detaljstyrningen från central nivå minskade.
          </note>
          <note>
            Riksdagen har gjort vissa ändringar i polislagen.
          </note>
          <note>
            Ändringarna gör att bl.a. polismyndigheterna får möjlighet att
            inrätta att lokalt organ, polisnämnden, för att under polisstyrelsen
            leda verksamheten inom de delar av polisdistriktet som styrelsen
            bestämmer.
          </note>
          <note>
            Reformarbetet har också inneburit att polisen har gått över till
            ett nytt budgetsystem med treåriga budgetperioder och ramanslag
            inom resp.
          </note>
          <note>
            budgetår.
          </note>
          <note>
            I förnyelsearbetet inom polisen får vi inte glömma samarbetet
            med andra länder i kampen mot den internationella brottsligheten,
            exempelvis ekonomisk brottslighet och narkotikabrottslighet.
          </note>
          <note>
            Det är särskilt angeläget att finna vägar för ett utvidgat och
            mer reglerat samarbete på polisområdet med länderna i EG.
          </note>
          <note>
            Civilministern kommer inom kort att ta initiativ till en översyn
            av organisationsstrukturen inom polisväsendet. Jag är övertygad
            om att detta arbete kommer att leda till fortsatt decentralisering
            på alla nivåer, vilket kan leda till ett ökat medborgarinflytande.
          </note>
          <note>
            Ministern anser också att det är nödvändigt att finna en ny modell
            för intagningen till polishögskolan. Ministern har förhoppningen
            att förändringarna bör kunna genomföras i samband med övergången
            till ett nytt budgetsystem inom polisen.
          </note>
          <note>
            Fru talman! Jag är övertygad om att kommande debatter i kammaren
            kommer att visa på att förhoppningarna blir infriade.
          </note>
          <note type="speaker">
            Anf. 7 JERRY MARTINGER (m) replik:
          </note>
          <note>
            Fru talman! Ulla-Britt Åbark frågade mig om jag står bakom utskottets
            betänkande. Svaret är att moderaterna givetvis står bakom betänkandet
            i de delar de moderata utskottsledamöterna inte har anfört reservation.
            Jag sade i mitt inledningsanförande att formuleringarna i sammanfattningen
            på s. 1 i betänkandet angående rikspolisstyrelsens ansvar för
            att prioriteringskraven när det gäller den ekonomiska brottsligheten
            inte har uppfyllts har blivit väl drastiska. De moderata ledamötena
            såg inte den texten innan den trycktes.
          </note>
          <note>
            Ulla-Britt Åbark säger i praktiken i sin fråga till mig att hon
            vill understryka att hon riktar kritik mot rikspolisstyrelsen
            för att man där inte har uppfyllt prioriteringskraven när det
            gäller ekobrotten. Inte nog med att Ulla-Britt Åbark är med i
            utskottet och kritiserar sin egen socialdemokratiska regering
            i dess egenskap av ytterst ansvarig i sammanhanget.
          </note>
          <note>
            Nu vill hon också understryka att hon även riktar kritik mot
            sig själv. Hon säger att det är rikspolisstyrelsens fel att den
            ekonomiska brottsligheten inte har prioriterats på det sätt som
            var tänkt. Ulla-Britt Åbark sitter själv i rikspolisstyrelsen.
          </note>
          <note>
            Jag är fullt nöjd med att Ulla-Britt Åbark i sin egenskap av
            socialdemokrat tagit på sig skulden en gång. Det är visserligen
            något för landet mycket skadligt som Ulla-Britt Åbark i sin egenskap
            av socialdemokrat varit med att fatta beslut om. Men jag begär
            ändå inte att hon skall ta på sig skulden en gång till. I sin
            egenskap av ledamot i rikspolisstyrelsen har hon inte haft så
            stort val. De resurser som regeringen har ställt till rikspolisstyrelsens
            förfogande har varit så dåliga att
          </note>
          <note>
            Ulla-Britt Åbark inte har haft en chans att klara prioriteringskraven.
            Det har helt enkelt varit en omöjlig uppgift.
          </note>
          <note>
            Jag vill än en gång understryka att det är den socialdemokratiska
            regeringen och inte någon annan som bär huvudansvaret för att
            svensk polis i dag befinner sig i en svår kris. Det är den socialdemokratiska
            regeringen som har drivit fram de beslut som har lett till försvagningen
            av den svenska polisen under 80-talet och som givit djupa sår
            i det svenska rättssamhället. Dessa sår kommer kanske inte att
            läkas förrän långt in i nästa århundrade.
          </note>
          <note>
            Jag vill upprepa min uppmaning från mitt huvudanförande till
            Ulla-Britt Åbark: Ge ett enda vettigt skäl till att socialdemokraterna
            drev igenom den kraftiga nedrustningen av polisens resurser under
            1980-talet!
          </note>
          <note type="speaker">
            Anf. 8 KJELL ERICSSON (c) replik:
          </note>
          <note>
            Fru talman! Ulla-Britt Åbark tar upp många områden som hon vill
            prioritera. Det är bra områden. Hon vill ha fler kvarterspoliser.
            De gör ett bra brottsförebyggande arbete. Poliserna känner folket
            i kvarteren. Hon vill ha ut poliser för att patrullera på gatorna.
          </note>
          <note>
            Ulla-Britt Åbark vill bekämpa narkotikabrottsligheten, som är
            en farsot i vårt samhälle. Det behövs fler poliser till det. Det
            vill vi andra också göra. Likadant är det med den ekonomiska brottsligheten.
            Det behövs fler poliser.
          </note>
          <note>
            Sedan har vi brottsoffren. Polisen skall kunna åka ut och ta
            upp anmälningarna när någon fått inbrott i sin båt eller sommarstuga,
            osv.
          </note>
          <note>
            Men, Ulla-Britt Åbark, det går inte att rita papppoliser och
            ställa ut dem på gatan. Vi måste ha riktiga poliser att ställa
            ut på gatan för att klara de olika uppgifterna. De finns ju inte.
            Detta är det fundamentala som glöms bort i sammanhanget. Jag tycker
            att underlåtenheten i rekryteringen av tillräckligt många poliser
            under denna tid är den stora boven i dramat. Om tillräckligt många
            poliser hade anställts under 80-talet hade inte dagens situation
            uppstått. Det hade gått att prioritera på det sätt olika uppgifter
            som vi önskar för att få ett bra, tryggt och säkert samhälle att
            leva i. Det klarar vi inte med nuvarande bemanning. Det är därför
            vi vill ha fler poliser.
          </note>
          <note>
            Frågan är om 200 poliser är en magisk gräns. Nej, men det är
            en nödvändig gräns. Det måste upprepas flera gånger. Det är kanske
            fler än 200.
          </note>
          <note>
            Det tar ju tre år att utbilda poliserna. Under en lång tid framöver
            kommer det att vara en svacka när det gäller antalet poliser i
            vårt land. Därför tycker jag att 800 poliser skall antas under
            året. Jag förstår inte konsekvensen av diskussionen när Ulla-Britt
          </note>
          <note>
            Åbark säger att vi skall satsa på det och det. Skall vi inte
            anställa poliser till dessa olika saker också? I
          </note>
          <note>
            dag måste prioriteringar göras till förmån för utryckningsverksamheten.
            I många distrikt finns det bara en patrull att tillgå under stora
            delar av dygnet. Var skall de andra poliserna komma ifrån, dvs.
            de som skall fotpatrullera, kvarterspoliserna osv.? Hur gärna
            man än vill göra allt detta finns det inte poliser.
          </note>
          <note>
            Vidare har vi frågan om glesbygdsdistrikten. Såvitt jag kan utläsa
            av propositionen har rikspolisstyrelsen begärt att få placera
            ut poliser i glesbygdsdistrikten. Jag har inte hört ett ord från
          </note>
          <note>
            Ulla-Britt Åbark om detta i debatten i dag. Det är också en viktig
            fråga.
          </note>
          <note>
            Varför kan vi inte gå med på att anställa fler poliser? Då skulle
            vi klara problemet med prioriteringar på olika områden. Då skulle
            vi få den trygghet vi önskar.
          </note>
          <note type="speaker">
            Anf. 9 BERITH ERIKSSON (v) replik:
          </note>
          <note>
            Fru talman! Ulla-Britt Åbark nämnde att polisstyrelsen har en
            låg status. Det kan bero på att man inte uppfattar uppdraget som
            tillräckligt meningsfullt och att möjligheterna att påverka styrelsen
            är små. Vi i vänsterpartiet föreslår därför i vår motion och reservation
            att samarbetet mellan olika kommunala styrelser och nämnder skall
            öka.
          </note>
          <note>
            Polischefen skall ha samma ställning i polisstyrelsen som t.ex.
            socialchefen har i socialnämnden, nämligen som en sakkunnig men
            inte ordförande i styrelsen.
          </note>
          <note>
            Jag måste ta tillfället i akt att något nämna debatten som förs
            angående tillräckligt med poliser. Vad är tillräckligt? Det är
            något som de borgerliga partierna borde kunna precisera på ett
            litet annorlunda sätt. Lyssnar man på vad Jerry
          </note>
          <note>
            Martinger säger. . .
          </note>
          <note type="speaker">
            Anf. 10 FÖRSTE VICE TALMANNEN:
          </note>
          <note>
            Jag vill erinra om att den medgivna repliken gäller
          </note>
          <note>
            Ulla-Britt Åbarks anförande.
          </note>
          <note>
            (Berith Eriksson (v) inpass: Jag tog chansen.)
          </note>
          <note type="speaker">
            Anf. 11 KJELL-ARNE WELIN (fp) replik:
          </note>
          <note>
            Fru talman! Jag vill ta upp det Ulla-Britt Åbark anförde med
            anledning av reservation 16. Hon menade att utskottet går tillräckligt
            långt i skrivningen i betänkandet. Men jag anser att det finns
            väsentliga gradskillnader mellan texten i betänkandet och den
            i reservationen.
          </note>
          <note>
            I betänkandet talar man om utbildningsinsatser för dem som skall
            utreda sexualbrott som begåtts mot barn, medan vi i reservationen
            talar om både barn och kvinnor. Det är väsentligt att de som skall
            utreda dessa brott har en kunskap som är mycket stor. De brottsutsatta
            känner sig naturligtvis utomordentligt kränkta, och man måste
            använda all den kunskap som kan finnas på området för att bemöta
            dem i denna känsliga situation.
          </note>
          <note>
            Jag vill också beröra det Ulla-Britt Åbark sade om hur man tillsätter
            ledamöter i polisstyrelserna. Jag anser att Ulla-Britt Åbark gör
            ett alldeles felaktigt konstaterande när hon säger att polisstyrelserna
            inte har högsta prioritet när man skall nominera och tillsätta
            ledamöter.
          </note>
          <note>
            Jag kan till Ulla-Britt Åbark säga att folkpartiet liberalerna
            i Helsingborg har Sten Sjöholm som en representant, en före detta
            riksdagsledamot, och han är såvitt jag kan bedöma en utomordentligt
            kompetent person. Hans ersättare i polisstyrelsen är omudsman
            Annie Swedberg, som dessutom har varit ordförande i social distriktsnämnd
            och för närvarande är vice ordförande i dels kommundelsnämnden.
            Jag anser att vi har givit en utomordentligt hög prioritet när
            det gäller vilka människor som placerats i denna styrelse.
          </note>
          <note>
            Dessa styrelser är minst lika viktiga som någon annan politiskt
            tillsatt styrelse. De erfarenheter som Ulla-Britt Åbark har måste
            i så fall avse hur socialdemokraterna ser på dessa tillsättningar.
            Vi i folkpartiet liberalerna har i varje fall inte den inställningen.
          </note>
          <note type="speaker">
            Anf. 12 ULLA-BRITT ÅBARK (s) replik:
          </note>
          <note>
            Fru talman! Berith Eriksson sade att hon tog chansen, och då
            kan ju jag fullfölja den chansen genom att fråga de borgerliga
            partierna vad de anser är tillräckligt antal poliser. Detta är
            en fråga till alla tre partierna.
          </note>
          <note>
            Jerry Martinger säger att utskottsmajoriteten uttryckt sig väl
            drastiskt. Vad är det som är så drastiskt? Är det drastiskt att
            vi kritiserar rikspolisstyrelsen? Skall vi inte göra det om vi
            anser att den har gjort fel och att man inte följt intentionerna?
          </note>
          <note>
            Det är riktigt att jag är ledamot av rikspolisstyrelsen. Det
            finns också tre borgerliga ledamöter i rikspolisstyrelsen, bl.a.
            en moderat.
          </note>
          <note>
            Om rikspolisstyrelsens tjänstemän inte fullföljer riksdagens
            intentioner, har riksdagen enligt min mening, även om jag sitter
            i rikspolisstyrelsen, all anledning att kritisera detta.
          </note>
          <note>
            Berith Eriksson talade om sambandet mellan olika organ osv. och
            polischefen som ordförande.
          </note>
          <note>
            Polischefen skall leda operativa verksamheten, och det är inte
            absolut nödvändigt att polischefen är ordförande i ett polisdistrikt.
          </note>
          <note>
            När det gäller det som Kjell-Arne Welin sade om polisstyrelserna,
            påpekade jag att detta var min personliga uppfattning och mina
            erfarenheter. Det är bra att man i Helsingborg har lyckats lösa
            detta på ett tillfredsställande sätt. Men jag vidhåller fortfarande
            den uppfattning jag har tills jag blir övertygad om att flertalet
            styrelser tillsätts på ett riktigt sätt.
          </note>
          <note type="speaker">
            Anf. 13 KJELL-ARNE WELIN (fp) replik:
          </note>
          <note>
            Fru talman! Det är andra gången som här i debatten hävdas att
            de borgerliga partierna på något lättvindigt sätt yrkar att det
            skall vara fler poliser. Nu är det Ulla-Britt Åbark som påstår
            detta, men tidigare påstod även Berith Eriksson samma sak.
          </note>
          <note>
            Jag sade i mitt anförande, vilket jag vill upprepa eftersom det
            tydligen inte har gått hem, att vi i folkpartiet i dag inte har
            något sådant yrkande, eftersom civilministern håller på att utreda
            vilka resurser som kan behöva tillföras med anledning av den personalutveckling
            som för närvarande pågår.
          </note>
          <note>
            Jag efterlyste också att man efter hand som den utredning som
            pågår om personalutveckling inom polisen når så långt att man
            har någonting att redovisa, bör detta redovisas till riksdagen
            så att riksdagspartierna på ett riktigt sätt kan avgöra hur många
            polisaspiranter som bör antas i framtiden.
          </note>
          <note>
            Det är folkpartiet liberalernas uppfattning att vi skall ha ett
            så bra beslutsunderlag som möjligt. I
          </note>
          <note>
            sak anser jag att det behövs fler poliser, men vi vill ha de
            rätta argumenten innan vi ställer de kraven.
          </note>
          <note type="speaker">
            Anf. 14 JERRY MARTINGER (m) replik:
          </note>
          <note>
            Fru talman! Jag vill till Ulla-Britt Åbark säga följande. Vi
            skall inte kritisera rikspolisstyrelsen.
          </note>
          <note>
            Den har inte haft en chans att uppfylla de krav som ställts av
            statsmakterna när det gäller den ekonomiska brottsligheten, eftersom
            socialdemokraterna år efter år har drivit igenom beslut om nedskärningar
            av polisresurserna.
          </note>
          <note>
            Sedan frågar Ulla-Britt Åbark hur många poliser vi skall ha.
            Vi skall ha så många poliser att människor inte skall behöva känna
            oro för att bli utsatta för brott. Den dolda brottsligheten ligger
            på en skrämmande hög nivå.
          </note>
          <note>
            Socialdemokraterna har ofta hävdat att oron för brottsligheten
            är överdriven. Men den senaste offerundersökningen från statistiska
            centralbyrån, som jag refererade i mitt inledningsanförande, visar
            att människor tyvärr har all anledning att känna ängslan för att
            bli utsatta för brott.
          </note>
          <note>
            Samtidigt som man har fört en kriminalpolitik som har inneburit
            att straffen halverats, att det varit lätt att få permissioner
            osv., har polisresurserna urholkats, och det har spätt på brottsligheten
            ytterligare. Eftersom polisen inte har tillräckliga resurser har
            upptäcktsrisken minskat. Med minskad upptäcktsrisk ökar benägenheten
            att begå brott. Så har varit fallet under i stort sett hela 1980-
          </note>
          <note>
            talet, och det gäller fortfarande.
          </note>
          <note>
            Jag vill upprepa min uppmaning till Ulla-Britt
          </note>
          <note>
            Åbark i mitt inledningsanförande: Ge mig ett enda vettigt skäl
            till varför socialdemokraterna skar ner polisutbildningen så drastiskt
            under 1980-talet!
          </note>
          <note type="speaker">
            Anf. 15 KJELL ERICSSON (c) replik:
          </note>
          <note>
            Fru talman! Ulla-Britt Åbark frågar här hur många poliser som
            är tillräckligt många poliser. Det är så många poliser som behövs
            för att de skall kunna fullgöra sin uppgift att förebygga, uppdaga
            och utreda brott. Det är det antal som behövs för att vi skall
            få de behov som föreligger täckta och vakanser fyllda, så att
            vi kan få de kvarterspoliser vi önskar och kan ha patrullerande
            poliser på gatan.
          </note>
          <note>
            De skall kunna bekämpa ekonomisk brottslighet, utreda brott,
            bedriva narkotikabekämpning, ta sig an brottsoffren osv. Men i
            dag räcker de inte till. De räcker bara till det nödvändiga, dvs.
            utryckning och att klara av att utreda de viktigaste brotten.
            Det är också därför som det blir balanser.
          </note>
          <note>
            Den snabba reaktionen jag talade om hinner man inte med. Vi måste
            fylla de vakanser som finns, och sedan får vi se vad som ytterligare
            behövs göras.
          </note>
          <note>
            Men det är först och främst den delen som behöver åtgärdas, och
            det skall göras så snabbt som möjligt.
          </note>
          <note>
            Det har redan dragit ut på tiden alltför länge, och också av
            den anledningen vill vi ha fler poliser. I det här fallet känner
            jag ingen som helst tvekan. Vi måste ha det ytterligare antal
            poliser som föreslagits.
          </note>
          <note>
            Sedan vill jag slutligen till Ulla-Britt Åbark säga att jag håller
            med henne när det gäller polisstyrelserna.
          </note>
          <note>
            Vi skall göra vad vi kan för att höja polisstyrelseledamöternas
            status. Det är ett viktigt arbete. Det lokala inflytandet är också
            viktigt och en möjlig väg att påverka. Men om man skall ha någonting
            att påverka måste det också finnas litet poliser att styra och
            ställa med, och de räcker inte till i dag.
          </note>
          <note type="speaker">
            Anf.16 ULLA-BRITT ÅBARK (s) replik:
          </note>
          <note>
            Fru talman! Ge mig ett enda vettigt skäl för att dra ned på antalet
            polisaspiranter, säger Jerry
          </note>
          <note>
            Martinger. Jag kan då börja med att nämna det stora budgetunderskottet
            staten hade när socialdemokraterna återtog regeringsmakten. Vi
            lider fortfarande av det, och det gör alla verksamheter här i
            landet. Jag hoppas att Jerry
          </note>
          <note>
            Martinger godtar det som ett vettigt skäl.
          </note>
          <note>
            Det är intressant att höra att någon siffra kan man inte ange
            när det gäller polisaspiranter. Så många att människor inte skall
            känna oro, säger Jerry
          </note>
          <note>
            Martinger. Då kan man ju göra som Jerry
          </note>
          <note>
            Martinger, hålla ett sådant anförande som det han höll och framhålla
            hur man från moderat håll ser på situationen. Det är inte underligt
            att människor känner oro, om de lyssnar till Jerry Martinger.
          </note>
          <note>
            Det finns en bok som heter Brottsutveckling 1989, och där står
            det om brottsuppklaringen: ''Under de senaste tio åren har i genomsnitt
            70 % av alla uppklarade brottsbalksbrott klarats upp under samma
            kalenderår som de polisanmälts och 99 %
          </note>
          <note>
            senast andra året efter anmälan.'' Om inte Jerry
          </note>
          <note>
            Martinger har boken, kan han få låna den av mig.
          </note>
          <note>
            Förste vice talmannnen anmälde att Jerry
          </note>
          <note>
            Martinger anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf.17 STIG BERTILSSON (m):
          </note>
          <note>
            Fru talman! Med anledning av betänkandet om anslag till polisväsendet
            vill jag ge kammaren en liten rapport från verkligheten om polisens
            arbetsvillkor.
          </note>
          <note>
            I början av året skrev jag en motion om ett nytt polishus i Vänersborg.
            Jag är alldeles övertygad om att det som jag exemplifierar med
            här inte gäller bara polishuset i Vänersborg, men det kan ge en
            bild av hur det i dag står till på en del håll inom vår polisförvaltning.
          </note>
          <note>
            Motionen avfärdas av utskottet, och jag måste säga med tanke
            på hur situationen ser ut att detta är otillfredsställande. Bakgrunden
            till motionen var ju att regeringen i budgetpropositionen intog
            en mycket passiv hållning, och jag tycker att även utskottet visar
            en mycket passiv och otillfredsställande inställning i frågan
            om polisens lokaler.
          </note>
          <note>
            När det gäller just Vänersborg har man trots en 20-
          </note>
          <note>
            årig diskussion inte lyckats komma någonstans.
          </note>
          <note>
            Utskottet uttalar visserligen att det finns ett stort behov av
            nya polislokaler men hänvisar ändå till den löpande planeringen
            för polisens lokaler. Detta gör man i en situation när man vet
            att inga resurser finns. Det är alltså i högsta grad ord utan
            något egentligt innehåll, och det är mycket otillfredsställande.
          </note>
          <note>
            Behovet av ett nytt polishus i Vänersborg är mycket väldokumenterat.
            Frågan har diskuterats sedan
          </note>
          <note>
            1972, och flera gånger har den faktiskt också varit på väg att
            lösas. 1982 fanns ett förslag framme. 1987
          </note>
          <note>
            beslutade regeringen om projektering av ett nytt polishus, men
            brist på resurser har gjort att någon komplett projektering ännu
            inte har skett. Olika möjligheter har dykt upp att åstadkomma
            en lösning genom förhyrning, men man har inte velat gå till beslut.
          </note>
          <note>
            Nå, en rapport från verkligheten om hur det ser ut.
          </note>
          <note>
            Häromdagen gjorde yrkesinspektionen en tillsyn enligt arbetsmiljölagen.
            Den har resultaterat i ett inspektionsmeddelande som jag till
            vissa delar gärna vill delge kammaren. Jag skall inte trötta med
            hela meddelandet, men jag skall ge exempel på hur det kan fungera
            för den svenska polisen i dag.
          </note>
          <note>
            Av inspektionsmeddelandet framgår att det finns flera allvarliga
            brister hos polishuset i Vänersborg, och slutsatsen är: ''För
            den verksamhet som är fastställd för polismyndigheten inom länet
            och på distriktet är nuvarande lokaler helt otillräckliga och
            oacceptabla.'' Jag skall be att få ge några exempel.
          </note>
          <note>
            Man talar om luftkvaliteten i hela polishuset som undermålig.
            Det finns ingen ventilationsanordning som fungerar. Den är gammal
            och ineffektiv.
          </note>
          <note>
            Det finns en redovisning av hur de manliga arbetstagarna har
            det. Det är 80 personer på ordnings- och kriminalavdelningen.
            De har sitt kläd-, tvätt- och duschutrymme med toalett inrymt
            i ett f.d. cykelförråd i källaren. I de här utrymmena finns det
            ingen ventilation. Det finns självdrag till små ventiler i gatunivå,
            men eftersom det är stor trafik utanför måste man täta till de
            här utrymmena.
          </note>
          <note>
            En toalett finns att tillgå för 80 personer i huset.
          </note>
          <note>
            Motionshall har man alldeles i anslutning till polishuset. Där
            finns det heller ingen ventilation över huvud taget. Jag är övertygad
            om att kammaren kan föreställa sig hur det ser ut och luktar i
            en sådan liten trång motionshall, när den har använts ett tag.
          </note>
          <note>
            Personalen har ingen möjlighet att torka sina kläder. Det finns
            inget utrymme för det, men man kan ibland använda sig av pannrummet,
            där det ju kan vara varmt och gott.
          </note>
          <note>
            Receptionen och telefonväxeln i polishuset är ett ganska intressant
            kapitel. Där är det oerhört trångt.
          </note>
          <note>
            Det är t.o.m. så trångt att man i inspektionsmeddelandet konstaterar
            att arbetstagarna ideligen stöter i skrivbord och nästan ständigt
            går omkring med blåmärken. Under sådana förhållanden jobbar den
            svenska polisen.
          </note>
          <note>
            Om det är dåligt med ventilationen i andra utrymmen, är det desto
            bättre i receptionen.
          </note>
          <note>
            Fönstren är så dragiga att man måste täta dem med trasor.
          </note>
          <note>
            Garaget har man inte vågat sig på att göra rent sedan 60-talet,
            därför att man är osäker på om lokalen tål en regelrätt rengöring.
          </note>
          <note>
            Fru talman! På den här vägen fortsätter det i beskrivningen av
            hur en svensk polismyndighet har det i dag. Detta föranleder som
            sagt utskottet att hänvisa till den löpande planeringen för lokalförsörjning.
            Jag måste säga att det är fullständigt oacceptabelt, när man som
            sagt vet att det där inte alls finns resurser.
          </note>
          <note>
            Jag tycker också att det jag här har beskrivit är ovärdigt den
            svenska polisen. Det speglar ett förfall som gör att polisen i
            hög grad måste arbeta i motvind. Därför, fru talman, återkommer
            jag med en förnyad framställning ända tills den här frågan har
            lösts. Det är min förhoppning att vi inom kort kan få majoritet
            i kammaren för en förändring.
          </note>
          <note type="speaker">
            Anf. 18 WIGGO KOMSTEDT (m):
          </note>
          <note>
            Fru talman! Under allmänna motionstiden väckte jag en motion
            som har fått nr 715 och som redovisas i det betänkande vi behandlar
            nu. I motionen har jag fört fram tankar om att den som blir ertappad
            med att syssla med brottslig verksamhet skall kunna vara anhållen
            upp till 24 timmar.
          </note>
          <note>
            Anledningen till dessa tankar är att det inte alls är ovanligt
            att polisen griper personer som begår brott, tar med dem till
            polisstationen, får uppgifter om namn och adress och efter ett
            kort förhör släpper dem igen. Några timmar senare samma kväll
            eller natt kan det mycket väl hända att man griper samma lagöverträdare
            igen. Man tar med dem på nytt, och efter en ny omgång med namn
            och adress samt kort förhör, som kanske inte kan bli ordentligt
            på grund av personalbrist över helger, släpper man i väg dem igen.
          </note>
          <note>
            Jag tror att unga lagöverträdare får en dålig respekt för rättsväsendet
            när de kan gå ut och in ungefär som de vill. De vet att det händer
            inte mer. Jag tror att det skulle vara bra för dessa människor
            om de fick stanna kvar. Man kanske t.o.m. skall meddela hem så
            att föräldrarna får komma och hämta dem.
          </note>
          <note>
            Föräldrarna får många gånger inte ens vetskap om att deras barn
            har varit på väg att stjäla bilar två gånger med några få timmars
            mellanrum samma natt. Jag tycker att man skall fundera på de här
            preventiva åtgärderna. Utskottet har ingen förståelse för detta.
            Man hänvisar till att lagen är sådan att man inte kan hålla någon
            anhållen så länge. Det argumentet är ganska svagt.
          </note>
          <note>
            Denna kammare är vald av svenska folket för att ändra på de lagar
            som vi inte tycker är bra. De lagarna kan bli bättre.
          </note>
          <note>
            Fru talman! Jag vet att man inte rår på ett enigt utskott även
            om dess tankar har varit flummiga, och därför har jag inget yrkande.
          </note>
          <note type="speaker">
            Anf. 19 ELISABETH FLEETWOOD (m):
          </note>
          <note>
            Fru talman! Innan jag börjar argumentera skall jag titta nogrant
            efter vilka som sitter här. Jag saknar nämligen socialdemokraternas
            företrädare Ulla-
          </note>
          <note>
            Britt Åbark. Jag står sist på listan och finns inte med på föredragningslistan
            som har delats ut på bänkarna, men de två föregående talarna fanns
            med på listan, och ändå är hon inte här. Jag hade frågor att ställa
            till henne. Nu kommer hon in. Bra, då kan jag börja, fru talman.
          </note>
          <note>
            Jag har en motion som gäller kvarterspoliser. Den har behandlats
            mycket väl av utskottet. Under årens lopp har förståelsen för
            kvarterspolisernas verksamhet blivit allt större. Men det är fortfarande
            så att när resurserna skall fördelas kommer de ofta inte kvarterspolisen
            till del. Det var detta jag ville ställa frågor om till Ulla-Britt
            Åbark. Om man, som
          </note>
          <note>
            Jerry Martinger har påpekat, under 80-talet har skurit ned polisens
            resurser, hur är det då möjligt att få fler kvarterspoliser? Varför
            skriver man så positivt i betänkandet om man är medveten om att
            det blir mycket svårt att realisera detta?
          </note>
          <note>
            Jag skrev min motion med utgångspunkt i
          </note>
          <note>
            Norrköpings kvarterspolis. Den har arbetat i många år. Den började
            redan 1974, och jag tror att den nu har verksamhet i 11 av 12
            kommundelar.
          </note>
          <note>
            Citykärnan har de flesta. Där har man fyra tjänster.
          </note>
          <note>
            Någonting som är mycket viktigt är att man innehar dessa tjänster
            under mycket lång tid. Jag fick i en debatt det påpekandet att
            kvarterspoliser väl var bra bara man flyttade på dem tillräckligt
            ofta. Det är precis raka motsatsen som gäller. De skall tjänstgöra
            så länge att de blir kända i sitt område.
          </note>
          <note>
            Framför allt barnen måste få förståelse för dem. De måste få
            en nära kontakt med dem. Man måste bli god vän med polisen och
            inte tvärtom. Det framskymtar ju tyvärr ibland, inte minst i massmedia,
            att poliser är någonting man skall akta sig för.
          </note>
          <note>
            Vi som är föräldrar, eller kanske en generation äldre, borde
            uppmana våra barn att söka kontakt med poliserna. Det främjar
            vi bäst genom att förorda en kvarterspolisverksamhet.
          </note>
          <note>
            Min fråga till Ulla-Britt Åbark är således: Tror
          </note>
          <note>
            Ulla-Britt Åbark att vi kan, som det står i betänkandet, utöka
            kvarterspolisverksamheterna om vi saknar poliser som kan inneha
            de här tjänsterna? Kontinuiteten i verksamheten är oerhört väsentlig.
            Jag är övertygad om att en större satsning på kvarterspoliser
            skulle ge tillbaka en mångfald av positiva effekter, t.ex. större
            förståelse för poliserna och framför allt lägre brottslighet.
            Det är inte i första hand för samhället vi skall söka detta, utan
            för de enskilda individer som på grund av olyckliga omständigheter
            hamnar i den här situationen.
          </note>
          <note type="speaker">
            Anf. 20 JERRY MARTINGER (m):
          </note>
          <note>
            Fru talman! Det ligger mycket i vad Wiggo
          </note>
          <note>
            Komstedt säger om att brottslingar släpps ut alldeles för tidigt
            från polisstationerna. Det beror i många fall på att polisväsendet
            befinner sig i en kris. Men läget kommer till stor del att rättas
            till när polisen får tillräckliga resurser. Sedan kan man nog,
            som Komstedt är inne på, behöva se över en hel del regler vidare.
            Det finns ett stort behov av att skärpa reglerna beträffande unga
            brottslingar så att de i högre grad än för närvarande blir föremål
            för reaktion från samhällets sida. Här måste det bli förändringar.
            Vi moderater har lagt fram ett allomfattande program för att minska
            ungdomsbrottsligheten. Däri finns även förslag om en ny påföljd
            för unga människor.
          </note>
          <note>
            I sin senaste replik till mig anförde Ulla-Britt Åbark som ett
            skäl för nedrustningen av polisen under
          </note>
          <note>
            1980-talet att socialdemokraterna hade en svår ekonomisk situation
            när man tillträdde 1982. Detta skulle vara skälet till att socialdemokraterna
            drog ner polisutbildningen och på det sättet försämrade rättstryggheten.
          </note>
          <note>
            Samtidigt har Ulla-Britt Åbark berättat om de förstärkningar
            av polisen som socialdemokraterna varit med om att genomföra under
            de senaste åren.
          </note>
          <note>
            Det låter på Ulla-Britt Åbark som om vi alla borde känna någon
            slags tacksamhet över att socialdemokraterna trots allt elände
            ändå till slut gått med på en ökad intagning av aspiranter till
            polishögskolan. Jag har emellertid lika svårt att känna tacksamhet
            mot socialdemokraterna för detta som att känna tacksamhet mot
            den som slagit sönder fönstren på mitt hus och sedan, när regnet
            förstört innanmätet, mer eller mindre tvingats att laga några
            av rutorna. Att socialdemokraterna är med och reparerar de skador
            som man förorsakat är ju inte mer än rätt. Det är definitivt ingenting
            som de har anledning att skryta med. Man kan möjligen säga att
            det är bra att syndaren till slut har vaknat.
          </note>
          <note>
            Det som har hänt är ju att rättssamhället erhållit svåra inre
            skador på grund av polisnedskärningarna. Allmänhetens förtroende
            för polisen har minskat. I många fall har ju polisen på grund
            av sina underdimensionerade resurser inte längre möjlighet att
            stå till tjänst när människor ringer och ber om hjälp. Det är
            allvarligt. Det förhållandet att polisen inte har tid att åka
            till en brottsplats upplevs av den som utsatts för brottet som
            om han övergivits av rättssamhället.
          </note>
          <note type="speaker">
            Anf. 21 ULLA-BRITT ÅBARK (s):
          </note>
          <note>
            Fru talman! Jag vet inte om Elisabeth Fleetwood har lyssnat på
            vår diskussion här i kammaren i dag.
          </note>
          <note>
            Så är det inte längre. Vi har haft uppe frågan om kvarterspolisen,
            och jag har förklarat att det är de lokala polismyndigheterna
            som har ansvar för kvarterspolisen. Det ankommer alltså på dem.
            Vi har talat om dess låga status osv. Jag nöjer mig med det svaret.
          </note>
          <note>
            Jag begär inte att Jerry Martinger skall vara tacksam. Jag är
            glad om han är förstående för det som vi gör. Det tycker jag nämligen
            är viktigt. Vi hade en svår ekonomisk situation 1982, och det
            vet
          </note>
          <note>
            Jerry Martinger. Vi drog inte ner på intagningen för att vi tyckte
            det var roligt. Vi drog kanske ner på intagningen därför att vi
            tyckte att även polisen måste vara med och spara på sina resurser.
          </note>
          <note>
            Jerry Martinger säger att en följd av att vi har för få poliser
            blir svåra inre skador på rättssamhället.
          </note>
          <note>
            Anser Jerry Martinger att man måste ha en polis till varje människa?
            Är det det som är målet? Eller är målet att man skall upplysa
            människor om hur viktigt det är att frånhålla sig från brott?
            Vad är det då som gör att man frånhåller sig från brott? Vad är
            det som gör att man begår brott? Det är nog där vi skall börja,
            innan vi börjar tala om de andra frågorna. Vi måste alltså även
            analysera orsakerna till att brott begås.
          </note>
          <note>
            Jag anser fortfarande att polisen skall vara med och spara in
            på sina resurser, precis som alla andra i samhället. Men moderaterna
            är tydligen inte övertygade om detta, utan de skall ha fler poliser
            oavsett vad det kostar.
          </note>
          <note type="speaker">
            Anf. 22 WIGGO KOMSTEDT (m):
          </note>
          <note>
            Herr talman! Jag vill bara tacka Jerry Martinger, eftersom han
            instämmer i de goda tankegångar som jag presenterade i min motion.
            Ännu gladare hade jag naturligtvis blivit om partikollegerna hade
            skrivit ner dessa goda tankegångar på några rader i betänkandet.
            Det hade varit ännu bättre. Men
          </note>
          <note>
            Jerry Martingers inlägg inger hopp, och efter höstens val står
            mitt hopp till justitieminister
          </note>
          <note>
            Martinger.
          </note>
          <note type="speaker">
            Anf. 23 ELISABETH FLEETWOOD (m):
          </note>
          <note>
            Herr talman! Ulla-Britt Åbark frågade om jag hade suttit här
            i kammaren under debatten. Det kunde jag inte göra, eftersom jag
            var tvungen att arbeta samtidigt, vilket Ulla-Britt Åbark mycket
            väl vet att vi måste göra. Men jag följde debatten via min TV-apparat.
          </note>
          <note>
            Jag förstår inte svaret på den fråga jag ställde. Min fråga var:
            Tror verkligen Ulla-Britt Åbark att man lokalt kan satsa på kvarterspoliser
            när det inte finns tillräckligt med poliser att få tag på, eftersom
            socialdemokraterna under så lång tid har skurit ned på intagningen
            till polisskolan? Det är ju där problemet ligger. Även om man
            lokalt är villig att satsa och har resurser, finns det inga poliser
            att sätta in på tjänsterna. Det är det som också i längden,
          </note>
          <note>
            Ulla-Britt Åbark, är så förödande. Vi får därmed inte den resurs
            som kvarterspolisen utgör och som behövs för att minska brottsligheten
            framför allt i den grupp där detta är mest angeläget, nämligen
            bland de allra yngsta. Det är bland de unga som kvarterspolisen
            kan få den allra bästa effekten. Om
          </note>
          <note>
            Ulla-Britt Åbark följer mitt råd uppfylls också det önskemål
            hon gav uttryck för i de ord hon riktade till Jerry Martinger.
          </note>
          <note type="speaker">
            Anf. 24 JERRY MARTINGER (m):
          </note>
          <note>
            Herr talman! Jag kan inte, Ulla-Britt Åbark, ha förståelse för
            en politik som bara leder till att brottsligheten hela tiden ökar.
          </note>
          <note type="speaker">
            Anf. 25 ULLA-BRITT ÅBARK (s):
          </note>
          <note>
            Herr talman! Vi försöker nu äntligen att enligt
          </note>
          <note>
            Jerry Martingers synsätt stävja brottsligheten, och vi tar nu
            fram ett förslag för bekämpandet av den ekonomiska brottsligheten.
            Men moderata samlingspartiet tvekar då inför förslaget. De ställer
            upp på det, men de skall ändå kritisera det. De menar att vi inte
            skall kritisera rikspolisstyrelsen, och de säger att det inte
            är där man har gjort fel utan att felen har begåtts av regeringen.
          </note>
          <note>
            Jag vill fortfarande ha ett svar på mina frågor. Jag är nämligen
            osäker på om moderata samlingspartiet står bakom inte bara sammanfattningen
            -- som Jerry Martinger har kritiserat -- utan även det som står
            inne i betänkandet.
          </note>
          <note type="speaker">
            Anf. 26 JERRY MARTINGER (m):
          </note>
          <note>
            Herr talman! Nu förstår jag inte alls vad Ulla-Britt
          </note>
          <note>
            Åbark menar. Hon säger att vi moderater skulle hysa någon slags
            tvekan inför att sätta in åtgärder mot den ekonomiska brottsligheten.
            Jag vill då läsa upp vad som står i vår reservation, eftersom
            det tydligen är den enda chansen att göra Ulla-Britt
          </note>
          <note>
            Åbark uppmärksammad på vad som faktiskt gäller i det här avseendet.
            Hon har uppenbarligen inte själv läst vad som står där.
          </note>
          <note>
            ''Utskottet kan i stort ansluta sig till civilministerns uttalande
            beträffande prioriteringar inom polisväsendet. Emellertid anser
            utskottet -- i ett läge då polisens resurser är hårt pressade
            och då allmänheten upplever en klar brist på poliser -- att det
            inte är godtagbart att i detta sammanhang prioritera utredningar
            om ekonomisk brottslighet på sätt som civilministern förordar.
            Enligt utskottet går det nämligen inte att bortse från att sådan
            brottslighet i första hand drabbar det allmänna, medan stölder,
            rån och våldsbrott för det mesta drabbar enskilda personer, och
            utskottet anser att det är brott mot enskilda som skall prioriteras
            framför brott mot staten. Om inte annat så talar starka humanitära
            skäl härför.'' -- Sedan följer en markering av att vi tycker att
            den ekonomiska brottsligheten är allvarlig. -- ''En annan sak
            är att ekonomisk brottslighet, inte minst i dess nyare former,
            också äventyrar mycket viktiga intressen.
          </note>
          <note>
            Polisens åtgärder mot den måste därför också prioriteras, men
            inte på bekostnad av de intressen som utskottet nyss satt främst.''
          </note>
          <note>
            Vi vill alltså sätta in kraftfulla åtgärder mot den ekonomiska
            brottsligheten, eftersom den i sina nyare former har kommit att
            bli ett allvarligare hot än den har varit tidigare. Men när gamla
            fru
          </note>
          <note>
            Johansson ligger nedslagen och blöder är det viktigare att polisen
            åker till henne än att de utreder ekonomiska brott.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 7 §.)
          </note>
          <note>
            6 § Anslag till statsrådsberedningen
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1990/91:JuU20 Anslag till statsrådsberedningen
          </note>
          <note>
            (prop. 1990/91:100 delvis).
          </note>
          <note type="speaker">
            Anf. 27 KRISTER SKÅNBERG (mp):
          </note>
          <note>
            Herr talman! I en mycket kärv budgetsituation då många verksamheter
            skall bantas ned har regeringen i budgetpropositionen föreslagit
            en kraftig ökning av förvaltningskostnaderna, speciellt av lönekostnaderna,
            inom statsrådsberedningen.
          </note>
          <note>
            Personalen skall enligt propositionstexten ökas från
          </note>
          <note>
            64 till 66 årsarbetskrafter -- dvs. med ca 3 % --
          </note>
          <note>
            samtidigt som lönekostnaderna skall ökas från
          </note>
          <note>
            21,71 milj.kr. med 7,57 miljoner, dvs. med mer än
          </note>
          <note>
            34 %.
          </note>
          <note>
            Däremot satsar regeringen enligt miljöpartiets mening otillräckligt
            med resurser på att förebygga och bekämpa brottslighet. Det har
            ju, inte minst i dagens debatt, framkommit att det finns stora
            luckor.
          </note>
          <note>
            Två typer av brott som drabbar samhället direkt är miljöbrott
            och ekonomiska brott. De drabbar också samhället indirekt genom
            att tilltron till rättvisa och laglydighet minskar allteftersom
            den här typen av brott kan fortgå utan att man kraftfullt ingriper.
          </note>
          <note>
            Vi anser att regeringen här har gjort felaktiga prioriteringar,
            även om beloppen i och för sig är små. Jag yrkar därför, herr
            talman, bifall till reservationen till betänkandet och hävdar
            att anslaget till statsrådsberedningen bör minskas med
          </note>
          <note>
            4 milj.kr. och att pengarna skall användas till resursförstärkning
            och utbildning i syfte att bekämpa miljöbrott.
          </note>
          <note>
            Att vi när vi skrev reservationen inte tog upp den ekonomiska
            brottsligheten kan jag så här i efterhand beklaga, men Inger Schörling
            har ju tagit upp detta i sitt anförande tidigare under dagen.
          </note>
          <note type="speaker">
            Anf. 28 ULLA-BRITT ÅBARK (s):
          </note>
          <note>
            Herr talman! Jag vill mycket kort yrka bifall till utskottets
            hemställan. Vi har ju haft en lång diskussion om de frågor som
            Krister Skånberg har tagit upp i sitt anförande. Jag yrkar därför
            avslag på hans reservation och bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 7 §.)
          </note>
          <note>
            7 § Rättskipningen i socialförsäkringsmål
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1990/91:JuU18 Rättskipningen i socialförsäkringsmål (prop.1990/91:80).
          </note>
          <note type="speaker">
            Anf. 29 BIRGIT HENRIKSSON (m):
          </note>
          <note>
            Herr talman! I justitieutskottets betänkande nr 18
          </note>
          <note>
            behandlas rättskipningen i socialförsäkringsmål.
          </note>
          <note>
            Regeringen har lagt fram ett förslag om ny instansordning och
            organisation för rättskipningen i socialförsäkringsmålen.
          </note>
          <note>
            Vi moderater är naturligtvis nöjda med att kunna konstatera att
            regeringen har gjort en helomvändning i denna fråga sedan förra
            året.
          </note>
          <note>
            Regeringens förslag då, att försäkringsrätterna skulle integreras
            med kammarrätterna, visade sig bl.a. medföra betydande kostnadsökningar.
            Det nuvarande förslaget kommer att medföra kostnadsminskningar.
            Landets tre försäkringsrätter avskaffas, och socialförsäkringsmål
            som överklagas kommer att handläggas av länsrätt. Alla länsrätter
            blir behöriga att döma i mål som överklagas från allmän försäkringskassa.
            Yrkesskademålen som överklagas från riksförsäkringsverket skall
            däremot prövas av länsrätten i Stockholms län.
          </note>
          <note>
            Herr talman! Det ligger även ett stort värde i att dömandet och
            domstolarna med det nya förslaget kommer att ligga närmare de
            försäkrade och alla dem som i övrigt berörs av verksamheten. Det
            är även värt att notera att länsrätten skall vara domför med en
            yrkesdomare och tre nämndemän vad gäller socialförsäkringsmål.
            Uppdraget att vara nämndeman i försäkringsrätt kommer också att
            utsträckas till att gälla länsrätt och kammarrätt. Det är även
            viktigt att poängtera att ordinarie domare i försäkringsrätterna
            får förtur till de ordinarie domartjänster som i anslutning till
            reformen inrättas i länsrätt och kammarrätt.
          </note>
          <note>
            Herr talman! Jag har bara med denna korta bakgrundsbeskrivning
            av ärendet velat poängtera de positiva effekterna av regeringens
            omsvängning.
          </note>
          <note>
            Vi trodde på denna lösning redan förra året, och vi är nöjda
            med att den nu kan bli genomförd.
          </note>
          <note>
            Herr talman! Vi tycker emellertid inte att regeringen har varit
            konsekvent när det gäller reservation 2, som är gemensam för folkpartiet,
            centern och moderaterna och som behandlar frågan om sista instans.
            Regeringen föreslår i propositionen att riksdagen skall upphäva
            sitt tidigare beslut att första instans i socialförsäkringsmål
            skulle vara kammarrätt. Det innebär ju att socialförsäkringsmålen
            inordnas i de allmänna förvaltningsdomstolarna. Men det föreligger
            ett väsentligt undantag. Man föreslår att högsta instans i dessa
            ärenden nu liksom tidigare skall vara försäkringsöverdomstolen.
            Det är synd att man inte fullföljer principen fullt ut. Förslaget
            innebär fortfarande att högsta instans inte -- som rimligt vore
            -- skall vara regeringsrätten, utan man föredrar av något icke
            redovisat skäl att behålla försäkringsöverdomstolen, som ju är
            en specialdomstol. Vi delar här centermotionärernas uppfattning
            att det är angeläget att prövningen av socialförsäkringsmål utformas
            efter de principer som i dag gäller för andra förvaltningsmål.
          </note>
          <note>
            Under en övergångstid och med förhoppning att målbalansen kan
            förbättras bör dock försäkringsöverdomstolen kunna behållas. Men
            det är en viktig principfråga att riksdagen nu uttalar att rättskipningen
            i fråga om socialförsäkringsmål i sin helhet skall överföras till
            de allmänna förvaltningsdomstolarna. Detta kommer att innebära
            att högsta instans för ärendegruppen kommer att vara regeringsrätten.
          </note>
          <note>
            Det är av den anledningen, herr talman, som vi reserverat oss
            till förmån för motion Ju21. Jag yrkar också bifall till reservation
            2 mom. 4, som gäller frågan om sista instans.
          </note>
          <note type="speaker">
            Anf. 30 LARS SUNDIN (fp):
          </note>
          <note>
            Herr talman! I propositionen om rättskipning i socialförsäkringsmål
            föreslår regeringen att riksdagen skall frångå sitt tidigare beslut
            att första instans i socialförsäkringsmål skall vara kammarrätten.
            Det är naturligtvis välkommet att regeringen ändrar sig. Vi i
            folkpartiet liberalerna ansåg redan våren 1990, när denna fråga
            förra gången var uppe till behandling, att det inte fanns något
            som helst rimligt stöd för den lösning som socialdemokraterna
            då med vänsterpartiets hjälp drev i genom.
          </note>
          <note>
            Skälen för en förändring var att rättskipningen i socialförsäkringsmål
            hade kommit in i en oroande utveckling med växande balanser och
            att försäkringsrätterna dessutom hade stora svårigheter att rekrytera
            dugande jurister. Det märkliga var att regeringen med dessa mycket
            tunna skäl beslöt att flytta in hela detta problem i kammarrätterna.
            Många, bl.a. vi i folkpartiet liberalerna, varnade för att problemen
            med rekrytering skulle smitta av sig på kammarrätterna samtidigt
            som man skulle flytta in stora balanser i redan hårt belastade
            kammarrätter. Redan då kunde vi konstatera att den lösning regeringen
            valt skulle bli kostsam. Dessutom stred den mot de principer som
            domstolsutredningen hade arbetat med, nämligen att tyngdpunkten
            skall ligga i den första domstolsinstansen, att mål skall ha god
            lokal förankring, att det skall föreligga ett högt kostnadsmedvetande,
            att det skall leda till enklare och billigare utredningar samt
            att det skall leda till kortare handläggningstider.
          </note>
          <note>
            Allt detta var känt när regeringen lade fram sitt förra förslag.
            Det är beklagligt när regeringen inte lyssnar första gången utan
            måste ändra sig. Men det sker ju för närvarande i fråga efter
            fråga.
          </note>
          <note>
            Vi i folkpartiet liberalerna är som bekant emot specialdomstolar.
            Det är därför glädjande att socialdemokraterna också på detta
            område närmar sig våra ståndpunkter. Det går i alla fall åt rätt
            håll.
          </note>
          <note>
            Tidigare har vi tillsammans, på regeringens förslag, avskaffat
            ekodomstolarna, och nu är vi på väg att också avskaffa försäkringsdomstolarna.
            Det förslag som vi nu behandlar innebär alltså att socialförsäkringsmålen
            i första instans skall behandlas av länsrätt. Det är en både bra
            och önskvärd lösning.
          </note>
          <note>
            När nu länsrätten blir första instans och kammarrätten andra
            instans för socialförsäkringsmålen är det en säregen lösning att
            målen i tredje instans skall avgöras av en specialdomstol, försäkringsöverdomstolen,
            i stället för av regeringsrätten. Det är också konstigt att högsta
            instans skall fortsätta att ha ändringsdispenser när ett mål enligt
            den nya ordningen redan har prövats två gånger. Såväl regeringsrätten
            som högsta domstolen meddelar enbart prejudikatdispenser. För
            dem gäller att leda rättstillämpningen. Om regeringen vill ha
            kvar försäkringsdomstolar bör den i vilket fall som helst i den
            nya ordningen enbart avgöra prejudikatärenden. Men hela lösningen
            är fel.
          </note>
          <note>
            Regeringen borde redan nu ha föreslagit att försäkringsöverdomstolen
            skall bort.
          </note>
          <note>
            Herr talman! Jag yrkar därmed bifall till reservation 2.
          </note>
          <note type="speaker">
            Anf. 31 ANDERS SVÄRD (c):
          </note>
          <note>
            Herr talman! Först vill jag bara helt kort stryka under det viktiga
            i att regeringen snarast återkommer till riksdagen med förslag
            om ett avskaffande av försäkringsöverdomstolen. Under en övergångstid
            och för att få ned ärendebalansen bör emellertid försäkringsöverdomstolen
            behållas, något som också framhålls i reservation 2.
          </note>
          <note>
            Vad gäller sakargumenteringen i den här frågan kan jag i allt
            väsentligt instämma med föregående talare. De har båda vältaligt
            argumenterat för centermotionen, Ju21.
          </note>
          <note>
            I reservation 1 behandlas frågan om länsrätten i
          </note>
          <note>
            Stockholms län och dess lokalisering. Vi reservanter anser i
            enlighet med förslaget i motion
          </note>
          <note>
            Ju23 att länsrätten i Stockholms län bör delas upp i två länsrätter
            en i Stockholm för Stockholms kommun och en i Haninge för övriga
            delar av länet.
          </note>
          <note>
            För vår inställning talar regionalpolitiska skäl. Men förslaget
            skulle också, om det genomfördes, innebära enklare administration
            och bättre överblickbarhet. Inte minst dessa senare skäl skulle
            innebära fördelar för den dömande verksamheten och för personalens
            arbetsvillkor.
          </note>
          <note>
            Justitieministern och utskottsmajoriteten redovisar ett antal
            skäl mot en delning av länsrätten, skäl av samma karaktär som
            alltid anförs i samband med förslag om utlokalisering. Vi reservanter
            tror tvärtom att de positiva effekterna kommer att överväga. Detta
            är för övrigt ett mycket vanligt praktiskt resultat av genomförda
            utlokaliseringar.
          </note>
          <note>
            Vittnesmålen är i det avseendet ganska lika oberoende av om det
            gäller utlokaliserad offentlig eller privat verksamhet.
          </note>
          <note>
            En sammanslagen länsrätt, förlagd till Stockholm, kommer att
            bli en stor myndighet. Regeringen har uppmärksammat olägenheterna
            med stora domstolar. Statskontoret har i början av detta år fått
            i uppdrag att utreda denna fråga med speciell inriktning på Svea
            hovrätt. Där finns inalles ca 230
          </note>
          <note>
            anställda. Länsrätten i Stockholms län har för närvarande 192
            anställda. Med det av majoriteten föreslagna tillskottet från
            försäkringsrätten för
          </note>
          <note>
            Mellansverige kommer länsrätten upp i minst 230
          </note>
          <note>
            anställda.
          </note>
          <note>
            I det ena fallet -- Svea hovrätt -- finns det enligt regeringen
            anledning att anlita statskontoret för att belysa olägenheterna
            med hovrättens storlek.
          </note>
          <note>
            Samtidigt är regeringen beredd att medverka till att länsrätten
            i Stockholm blir lika stor avseende antal personal. Det är inte
            helt lätt att se logiken i detta handlande.
          </note>
          <note>
            Om utskottsmajoritetens och regeringens argument skulle vara
            riktiga, då är det bara att konstatera att alla omlokaliseringar
            är omöjliga. Vi reservanter har en annan uppfattning.
          </note>
          <note>
            När försäkringsrätterna tillkom år 1979 spelade lokaliseringen
            en stor roll. Den största försäkringsrätten -- den för Mellansverige
            --
          </note>
          <note>
            placerades i Haninge, 2 mil söder om Stockholm.
          </note>
          <note>
            Att nu flytta verksamheten till Stockholms innerstad går stick
            i stäv med alla regionalpolitiska strävanden.
          </note>
          <note>
            Stockholmsregionen kännetecknas som alla vet av en stark obalans
            mellan Stockholms innerstad och de södra delarna av länet. Om
            man inte vill acceptera en delning av länsrätten, bör det därför
            vara naturligare att förlägga hela verksamheten till
          </note>
          <note>
            Haninge kommun. Det är trots allt bara 20 km mellan Stockholms
            innerstad och Haninge.
          </note>
          <note>
            Haninge är en kommun med relativt sett få arbetsplatser inom
            den offentliga tjänstesektorn.
          </note>
          <note>
            Att i det läget ytterligare förvärra Haninges situation är oförsvarligt.
          </note>
          <note>
            Utskottsmajoriteten sätter sitt hopp till att det av propositionen
            framgår att regeringen uppmärksammat Haninges kommun prekära situation.
            Möjligheterna att lokalisera någon annan myndighet till Haninge
            övervägs, heter det. Varför skulle det vara lättare än att låta
            en del av en delad länsrätt finnas i Haninge, frågar man sig ängsligt.
          </note>
          <note>
            Samma gamla vanliga argument mot utlokalisering kommer säkert
            att anföras, vilka förslag som än kan bli aktuella.
          </note>
          <note>
            Med det anförda, herr talman, yrkar jag bifall till reservationerna
            1 och 2.
          </note>
          <note type="speaker">
            Anf. 32 KRISTER SKÅNBERG (mp):
          </note>
          <note>
            Herr talman! I likhet med Anders Svärd anser jag att länsrätten
            i Stockholms län bör delas. Anders
          </note>
          <note>
            Svärd har redan i sitt anförande motiverat detta på ett bra sätt.
          </note>
          <note>
            Jag vill tillägga att det är viktigt att inte i detta läge flytta
            verksamheter och personal till Stockholms innerstad. Det vore
            en ändring åt fel håll. På den punkten vill jag således förstärka
            Anders Svärds uttalande.
          </note>
          <note>
            En flyttning av det slag som regeringens förslag innebär kommer
            att ytterligare öka trafiken, stressen och skadorna på miljön
            och på människors liv och hälsa i Stockholm. Framför allt kommer
            barnen att drabbas. Ganska färska undersökningar visar på ett
            tydligare sätt än tidigare hur cancerfrekvensen ökar med ökande
            trafik och mer utsläpp från biltrafiken. Detta är inget nytt för
            oss.
          </note>
          <note>
            Herr talman! Jag yrkar i likhet med Anders Svärd bifall för reservation
            1 om delning av länsrätten i
          </note>
          <note>
            Stockholms län.
          </note>
          <note type="speaker">
            Anf. 33 GÖRAN MAGNUSSON (s):
          </note>
          <note>
            Herr talman! Låt mig börja med att yrka bifall till hemställan
            i justitieutskottets betänkande 18 och avslag på de två reservationerna.
          </note>
          <note>
            Dömandet i socialförsäkringsmål har tyvärr under flera år vållat
            en del bekymmer och problem.
          </note>
          <note>
            Målbalanserna har varit för stora, och människor som har varit
            beroende av domslut i domstolarna för sin utkomst och för sina
            försäkringsförmåner har fått vänta alltför länge. Det är bakgrunden
            till det beslut som riksdagen fattade i fjol på förslag av regeringen,
            nämligen att integrera försäkringsrätterna i kammarrätterna.
          </note>
          <note>
            I anslutning till den debatten fördes också en diskussion om
            instansordningen i dessa frågor. I
          </note>
          <note>
            propositionen och även i betänkandet nämndes möjligheten att
            i ett något längre perspektiv skjuta in länsrätterna som första
            instans i socialförsäkringsmålen.
          </note>
          <note>
            Med anledning av de argument som tidigare har framförts under
            debatten om en helomvändning och om att det är bra att regeringen
            gör som oppositionen vill, eller i varje fall folkpartiet och
            ytterligare några partier anser att regeringen skulle ha gjort
            redan i fjol, vill jag gärna, herr talman, säga att huvudyrkandet
            i fjol mot integreringen i kammarrätterna var att denna fråga
            ytterligare skulle utredas i domstolsutredningen. Därför borde
            det glädja dessa partier att detta inte blev riksdagens beslut.
            I stället kan man redan från den första juli i år få in länsrätterna
            som första instans i dessa mål.
          </note>
          <note>
            Det tycker jag är alldeles utomordentligt bra.
          </note>
          <note>
            Därmed kommer dömandet närmare människorna, och det blir förhoppningsvis
            en snabbare, effektivare och billigare handläggning än om man
            hade fullföljt tanken på kammarrätterna som första instans i dessa
            mål.
          </note>
          <note>
            En annan fråga gäller delning av länsrätterna i
          </note>
          <note>
            Stockholm och de regionalpolitiska motiv som har framförts i
            debatten. Anders Svärd uttryckte saken så att försäkringsrätten
            i Mellanssverige, den som nu finns i Haninge, skulle läggas in
            i länsrätten i
          </note>
          <note>
            Stockholm. Det är angeläget att från början understryka att reformen
            i sig är utomordentligt bra ur regionalpolitisk synpunkt. Dömandet
            i tre försäkringsrätter delas nu ut över landets 24
          </note>
          <note>
            länsrätter. Det är en väsentlig regionalpolitisk insats som jag
            tycker bör uppmärksammas i den här debatten.
          </note>
          <note>
            I frågan om en delning av länsrätten i Stockholm kan man naturligtvis
            framföra olika synpunkter, dels domstolseffektiva, dels regionalpolitiska.
            I
          </note>
          <note>
            motionerna och i reservationen upptas de regionalpolitiska aspekterna.
            Jag har utomordentligt stor respekt för den synen i dessa frågor.
            Självklart är de regionalpolitiska aspekterna mycket viktiga.
          </note>
          <note>
            Samtidigt konstaterar jag att utskottsmajoriteten anför att det
            ur domstols- och effektivitetssynpunkt är mest riktigt att integrera
            dessa försäkringsmål i länsrätten i sin helhet och inte diskutera
            en delning av länsrätten. Den inställningen baserar sig på vad
            som är bra ur domstolssynpunkt, ur effektivitetssynpunkt och annat.
            Både i propositionen och i justitieutskottets betänkande konstateras
            dock att de regionalpolitiska frågorna måste tas på stort allvar.
            Utskottet inskärper också i ett uttalande behovet av de konkreta
            överväganden som nu sker i regeringskansliet om en ersättningslokalisering
            till Haninge kommun. Det är viktigt att sådana kommer till stånd.
          </note>
          <note>
            I den andra reservationen tas frågan om försäkringsöverdomstolen
            upp till behandling. Jag tycker att skillnaderna i sak egentligen
            inte är så stora. Problemdefinitionen är ganska likartad hos reservanterna
            och utskottsmajoriteten. Den ordning som för närvarande råder
            är inte helt lyckad, men det finns skäl, vilket regeringen angett
            och utskottsmajoriteten också instämt i, att avvakta erfarenheterna
            av de förändringar som nu sker beträffande instansordningen, och
            att senare i ett annat sammanhang överväga hur man skall se på
            frågan om försäkringsöverdomstolen, dvs. om man skall fullfölja
            den renodlade kedjan så att regeringsrätten blir sista instans
            och prejudikatinstans. Det finns anledning att överväga dessa
            frågor ytterligare.
          </note>
          <note>
            Det inser tydligen också reservanterna, eftersom man i reservationen
            starkt pläderar för att försäkringsöverdomstolen måste få finnas
            kvar ytterligare en tid. Jag anser därför att skillnaderna beträffande
            försäkringsöverdomstolen inte är särskilt stora mellan utskottsmajoriteten
            och reservanterna. Vi har förmodligen en ganska gemensam syn på
            detta. Det är kanske mer en vilja att lämna en pekpinne till regeringen
            om hur man skall hantera denna fråga.
          </note>
          <note>
            Jag vill med detta, herr talman, yrka bifall till justitieutskottets
            hemställan.
          </note>
          <note type="speaker">
            Anf. 34 LARS SUNDIN (fp) replik:
          </note>
          <note>
            Herr talman! Vad har hänt sedan förra året, Göran
          </note>
          <note>
            Magnusson? Då förordade ni en helt annan lösning som innebar
            att försäkringsrätterna skulle integreras med kammarrätterna.
            Det är ju en helt annan lösning än den ni i dag förordar. Lätta
            litet på förlåten och berätta vad som hänt och varför ni svängt
            så! Delar inte Göran Magnusson uppfattningen att det är en märklig
            ordning att en speicialinstans skall döma som sista instans, under
            det att förvaltningsdomstolarna skall döma i första och andra
            instans? Är det inte märkligt att det i högsta instans också skall
            kunna ges ändringsdispenser och inte endast prejudikatdispenser
            som i högsta domstolen och regeringsrätten?
          </note>
          <note type="speaker">
            Anf. 35 ANDERS SVÄRD (c) replik:
          </note>
          <note>
            Herr talman! Jag ser, Göran Magnusson, inget fel i att det blir
            24 länsrätter. Det är det som är bra.
          </note>
          <note>
            Det andra problemet som jag tog upp var att man flyttar verksamhet
            från Haninge in till Stockholm.
          </note>
          <note>
            Göran Magnusson säger att effektivitetsskäl fått väga över, trots
            att Göran Magnusson har stor respekt för de regionalpolitiska
            frågorna och sätter sin lit till regeringens överväganden. Det
            har jag redan kommenterat, och jag tror att man kan anföra samma
            skäl som i detta fall mot alla andra utlokaliseringar till Haninge.
          </note>
          <note>
            Låt mig bara kommentera frågan om effektivitet.
          </note>
          <note>
            Det är ju så, att länsrätten i Stockholm i samband med integreringen
            beräknas få ytterligare 30
          </note>
          <note>
            tjänster, vilket motsvarar en medelstor länsrätt i landsorten.
            Om man i stället delar länsrätten i
          </note>
          <note>
            Stockholms län mitt itu skulle man efter integreringen få två
            länsrätter i Stockholm med ca
          </note>
          <note>
            110 tjänster vardera. De båda skulle ändå var för sig bli klart
            större än t.ex. de båda länsrätterna i
          </note>
          <note>
            Göteborg och Malmö och mycket större än den genomsnittliga länsrätten.
            De båda länsrätterna i
          </note>
          <note>
            Stockholms län skulle alltså bli Sveriges två största och borde
            därför, enligt min uppfattning, få tillräcklig storlek för att
            uppnå mycket god effektivitet, vilket Göran Magnusson efterlyser.
          </note>
          <note>
            Att påstå motsatsen, dvs. att dessa skulle bli för små, är detsamma
            som att påstå att Sverige i övrigt endast har ineffektiva länsrätter.
          </note>
          <note type="speaker">
            Anf. 36 GÖRAN MAGNUSSON (s) replik:
          </note>
          <note>
            Herr talman! Lars Sundin frågar vad som hänt och vill att jag
            skall lätta på förlåten. Jag skulle närmast vilja föreslå att
            Lars Sundin läser propositionen, där det står att ett av skälen
            till att tanken på att ha länsrätterna som första instans i dessa
            mål är att den tidigare tänkta lösningen visade sig vara för dyr
            --
          </note>
          <note>
            den skulle dra 15 à 20 milj.kr. i extra kostnader.
          </note>
          <note>
            Därför togs denna tanke upp, och jag vill påminna om att det
            i propositionen och i debatten i fjol sades att man i ett litet
            längre perspektiv kunde tänka sig att ha länsrätterna som första
            instans och därmed åstadkomma bl.a. effektivitetsvinster.
          </note>
          <note>
            Problemen beträffande försäkringsöverdomstolen anser jag mig
            ha beskrivit på ett likartat sätt. Vi vill avvakta att man vinner
            erfarenheter av den tänkta uppläggningen av länsrätterna och att
            regeringen därefter kommer med förslag beträffande försäkringsöverdomstolen.
          </note>
          <note>
            Anders Svärd tog upp frågan om stora eller små länsrätter. Det
            är alldeles riktigt att regeringen har gett statskontoret i uppdrag
            att se över Svea hovrätt ur olika synpunkter för att man skall
            kunna förbättra effektiviteten. Jag tror dock att det är något
            förhastat att säga att utgångspunkten är att
          </note>
          <note>
            Svea hovrätt är för stor och därför bör delas eller organiseras
            på något annat sätt. Statskontoret har alldeles nyligen studerat
            Stockholms tingsrätt, som är avsevärt mycket större, och kommit
            fram till att de effektivitetsproblem som man där kunde iaktta
            inte berodde på domstolens storlek utan mer på hur arbetet är
            organiserat.
          </note>
          <note>
            När man diskuterar länsrätters eller domstolars storlek kan man
            inte, som jag ser, bara konstatera att det t.ex. när Stockholms
            länsrätt, som nu har ungefär 200 anställda, kommer upp till 225
            eller 230
          </note>
          <note>
            anställda är effektivt att dela domstolen. Jag tvivlar på att
            man kan föra ett sådant resonemang. Därför handlar det i första
            hand om regionalpolitik, och jag vill återigen upprepa att utskottet
            med skärpa uttalar sig för att den ersättningslokalisering som
            nämns i propositionen verkligen kommer till stånd.
          </note>
          <note>
            Det är naturligtvis nödvändigt för att man skall kunna upprätthålla
            balansen i regionen.
          </note>
          <note type="speaker">
            Anf. 37 ANDERS SVÄRD (c) replik:
          </note>
          <note>
            Herr talman! En tanke bakom statskontorets översyn beträffande
            Svea hovrätt är att det kan vara så att hovrätten är för stor
            -- det är en av de frågor som skall belysas. Poängen i mitt resonemang
            är att det i det läget är olämpligt att aktivt verka för att åstadkomma
            en lika stor domstol till när det inte är nödvändigt.
          </note>
          <note>
            Göran Magnusson vänder så att säga på resonemanget och påstår
            indirekt att domstolar med 110 anställda är för små och inte kan
            vara lika effektiva som domstolar som har 250 anställda. Jag upprepar
            att detta enligt Göran Magnussons uppfattning skulle innebära
            att alla andra länsrätter skulle vara för små och inte kunna fungera
            effektivt. Jag tror att detta resonemang är klart felaktigt --
            ett ganska vanligt socialdemokratiskt sådant, och jag har inga
            förhoppningar om att kunna omvända Göran Magnusson nu. Jag har
            ändå tyckt att det är viktigt att få detta sagt.
          </note>
          <note type="speaker">
            Anf. 38 LARS SUNDIN (fp) replik:
          </note>
          <note>
            Herr talman! Jag konstaterar att Göran
          </note>
          <note>
            Magnusson tycks dela vår uppfattning att det är en märklig ordning
            att man i sista instans skall ha en specialdomstol och i första
            och andra instans vanliga förvaltningsdomstolar. Jag är övertygad
            om att utvecklingen går dithän att det blir rena förvaltningsdomstolar.
            Det steget har emellertid denna gång varit för långt att ta.
          </note>
          <note type="speaker">
            Anf. 39 GÖRAN MAGNUSSON (s) replik:
          </note>
          <note>
            Herr talman! Till Lars Sundin vill jag säga att det viktiga steget
            nu är att vi får möjligheter att öka effektiviteten i försäkringsmål
            genom länsrätten som första instans. Det steg som Lars Sundin
            i fjol talade så varmt för var att frågan ytterligare skulle utredas
            av domstolsutredningen. Eftersom jag är ledamot i domstolsutredningen
            kan jag konstatera att om utredningen hade fått det uppdraget
            hade det inte förelegat ett förslag om länsrätten som första instans
            vid den här tidpunkten i riksdagens kammare. Det är jag helt övertygad
            om.
          </note>
          <note>
            När det gäller domstolar är jag övertygad om att storleken har
            betydelse ur effektivitetssynpunkt.
          </note>
          <note>
            Men det handlar inte bara om storleken. Det handlar om hur verksamheten
            som sådan är organiserad.
          </note>
          <note>
            Anders Svärd är liksom jag politiker och drar väl litet hårda
            slutsatser av vad som sägs här. Jag har inte hävdat att en domstol,
            en länsrätt, med ca 110
          </note>
          <note>
            anställda skulle vara ineffektiv. Den kan naturligtvis fungera
            utomordentligt bra. Däremot vänder jag mig emot att man a priori
            säger att stora domstolar skall delas. Jag vänder mig också emot
            tanken på att man när det gäller socialförsäkringsmålen skall
            sätta i gång en stor omorganisationsprocess just i det område
            i landet som har de flesta målen, där syftet med förändringen
            är att öka effektiviteten. Jag är säker på att även om man i ett
            längre perspektiv kanske inte gör effektivitetsförluster, gör
            man det i alla fall inledningsvis. De människor som är beroende
            av domstolarnas beslut för sin utkomst och sina sociala förmåner
            skall inte behöva vänta ytterligare på att få sina beslut eller
            domar avkunnas.
          </note>
          <note>
            Genom detta förslag får vi möjlighet till effektivitet. Det uppnår
            vi bäst genom att integrera detta i Stockholms länsrätt såsom
            den är organiserad för närvarande. Regionalpolitiken i
          </note>
          <note>
            Stockholm får klaras genom de uttalanden som finns i propositionen
            och utskottsbetänkandet.
          </note>
          <note>
            Tredje vice talmannen anmälde att Anders Svärd anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf.40 LENNART ANDERSSON (s):
          </note>
          <note>
            Herr talman! I detta ärende finns motion nr 23 --
          </note>
          <note>
            en mycket betydelsefull motion. Bakom motionen står fem socialdemokratiska
            riksdagsledamöter från Stockholms län. Vårt förslag innebär att
            riksdagen hos regeringen begär förslag om delning av länsrätten
            i Stockholms län till två länsrätter, en belägen i Stockholm och
            den andra lokaliserad till
          </note>
          <note>
            Haninge.
          </note>
          <note>
            Efter att nu ha lyssnat på debatten anser jag att motionens förslag
            fortfarande är överlägset jämfört med det förslag som innebär
            en centralisering av hela länsrätten till Stockholm.
          </note>
          <note>
            I den här lokaliseringsfrågan finns en rad mycket talande fakta.
            Jag skall ange några.
          </note>
          <note>
            Försäkringsrättens administration och lokaler i
          </note>
          <note>
            Haninge är en mycket bra bas att bygga på.
          </note>
          <note>
            Praktiskt taget all administrativ personal vill stanna kvar i
            Haninge liksom åtskilliga jurister.
          </note>
          <note>
            En delning av länsrätten skulle ge Stockholms län
          </note>
          <note>
            Sveriges två största länsrätter. Det ger goda förutsättningar
            att uppnå alla rimliga effektivitetskrav. Det kan t.o.m. vara
            till fördel för effektiviteten att en domstol inte blir alltför
            stor.
          </note>
          <note>
            Jag anser att justitieministern har fel när hon i propositionen
            säger att en delning av domstolen skulle medföra ökade lokalkostnader.
            Jag anser att det är tvärtom. Kostnaderna för länsrättens lokaler
            på Krukmakargatan i Stockholm är 35--40 % större än för försäkringsrättens
            lokaler i Handen.
          </note>
          <note>
            Dessutom har det i debatten inte tillräckligt klart redovisats
            att lokalerna på Krukmakargatan kräver ombyggnad för flera miljoner
            för länsrättens räkning. Ju mer man flyttar till Krukmakargatan,
            desto dyrare blir det.
          </note>
          <note>
            I den rent regionalpolitiska frågan har även länsstyrelsen i
            Stockholms län yttrat sig i en särskild skrivelse från februari
            månad i år. Länsstyrelsen skriver: En flyttning av försäkringsrätten
            kan enligt länsstyrelsens mening inte accepteras. Denna strider
            inte enbart mot länsstyrelsens utan även mot regeringens och riksdagens
            intentioner beträffande det regionalpolitiska arbetet i Stockholms
            län.
          </note>
          <note>
            I propositionen bemöter man detta med en mening och säger att
            i och för sig beaktansvärda regionalpolitiska hänsyn måste tillgodoses
            på annat sätt. Från Stockholms län är vi naturligtvis tacksamma
            för detta uttalande från regeringen i propositionen, som Göran
            Magnusson här mycket kraftfullt har understrukit.
          </note>
          <note>
            Däremot undrar jag när man skall kunna göra en omlokalisering
            av en myndighet om man inte vid det här tillfället kan göra det.
            I det här ärendet föreligger utmärkta lokala förutsättningar.
            Man har mycket goda möjligheter att uppnå alla rimliga effektivitetskrav.
            Man kan tjäna pengar på att ta reginalpolitiska hänsyn. Det är
            fakta som väger mycket tungt för oss som är verksamma i den här
            regionen.
          </note>
          <note>
            Under debatten i dag har utskottets talesman
          </note>
          <note>
            Göran Magnusson mycket kraftigt understrukit vad man skriver
            från utskottets sida om att en annan myndighet i framtiden måste
            lokaliseras till
          </note>
          <note>
            Haninge. Jag skulle därför vilja rikta ett par frågor till utskottets
            talesman. Är det möjligt att i dag ange vilken annan myndighet
            det är fråga om? Hur är det med storleken på denna myndighet och
            antalet anställda? För att vi skall kunna göra en jämförelse med
            det antal anställda som i dag arbetar på försäkringsrätten i Haninge
            krävs ett svar på denna fråga. Kan Göran Magnusson i dag på justitieutskottets
            vägnar uttala att utskottet för sin del kommer att tillstyrka
            att en annan myndighet flyttas till Haninge? Jag tror att det
            här är besked som är nödvändiga att ge dels till alla ledamöter
            i Stockholms län, dels till alla dem som arbetar på försäkringsrätten
            i Haninge. Det är besked som både länsstyrelse och kommun önskar
            att få.
          </note>
          <note>
            Herr talman! Jag ber att få yrka bifall till reservation nr 1.
          </note>
          <note>
            I detta anförande instämde Anita Johansson (s) och
          </note>
          <note>
            Krister Skånberg (mp).
          </note>
          <note type="speaker">
            Anf.41 GÖRAN MAGNUSSON (s):
          </note>
          <note>
            Herr talman! Som jag sade i flera av mina tidigare inlägg har
            jag personligen, och naturligtvis också utskottet som sådant,
            mycket stor respekt för de regionalpolitiska problem som kan finnas
            inte bara i Storstockholmsområdet utan runt om i landet.
          </note>
          <note>
            Den här förändringen av instansordningen när det gäller socialförsäkringsdömandet
            innebär i sig att det sker en decentralisering av arbetsuppgifter
            ut över hela landet.
          </note>
          <note>
            När det gäller frågan om delning av länsrätten i
          </note>
          <note>
            Stockholm har vi naturligtvis tömt ut en del av argumenten redan
            tidigare. Vi har diskuterat stora och små domstolar bl.a. ur effektivitetssynpunkt.
          </note>
          <note>
            Till den debatten vill jag tillfoga att Stockholms tingsrätt,
            som har ungefär 600 anställda, har genomlysts av statskontoret.
            Man har inte förordat en delning. Det här argumentet har i och
            för sig inte så mycket att göra med regionalpolitiken. Man måste
            naturligtvis föra en politik som innebär att man faktiskt bestämmer
            sig för att fördela exempelvis statlig verksamhet ut över landet.
          </note>
          <note>
            Bostadsverkets lokalisering till Karlskrona är ett exempel på
            ett sådant beslutsfattande.
          </note>
          <note>
            När det gäller dömandet i socialförsäkringsmålen är utskottets
            majoritet övertygad om att det skulle innebära effektivitetsförluster,
            inte beroende på storlekarna i sig utan på själva omorganisationen
            i förhållande till angelägenheten av att få effektivitet och fart
            på dömandet i socialförsäkringsmålen.
          </note>
          <note>
            När det sedan gäller Lennart Anderssons frågor till mig som utskottets
            talesman får jag hänvisa till vad som står i utskottsbetänkandet
            när det gäller ersättningslokalisering till Haninge för den sysselsättningsförlust
            som man naturligtvis gör i och med att den här förändringen sker.
            Det pågår alltså i regeringskansliet konkreta överväganden kring
            en annan lokalisering.
          </note>
          <note>
            Lennart Andersson talade om att det skulle ske i någon framtid.
            Jag har den uppfattningen att det är en sak som ligger betydligt
            närmare i tiden än vad man får ett intryck av när Lennart Andersson
            talar om framtiden. Däremot kan jag inte uttala mig om vilken
            myndighet det är eller om den exakta storleken på myndigheten.
            I det avseendet vill jag hänvisa till utskottets mycket skarpa
            uttalande om vikten av att den här lokaliseringen faktiskt kommer
            till stånd.
          </note>
          <note type="speaker">
            Anf. 42 LENNART ANDERSSON (s):
          </note>
          <note>
            Herr talman! Göran Magnusson upprepar att det innebär en decentralisering
            av verksamheten att flytta ut den till 24 länsrätter över landet.
            Så långt är det riktigt. Vi som representerar Stockholms län har
            inte på något sätt motsatt oss denna mycket övergripande decentralisering.
            Vi talar om
          </note>
          <note>
            Stockholms län.
          </note>
          <note>
            Det är den mest befolkningsrika regionen i hela landet. Ingen
            annan region kan uppvisa motsvarande befolkningsunderlag. Det
            är och har varit vår uppfattning att det är motiverat att här
            ha två länsrätter.
          </note>
          <note>
            Människor som är bosatta och verksamma i
          </note>
          <note>
            Stockholms län är vana vid att vi nu försöker omlokalisera institutioner
            från centrala Stockholm till grannkommunerna. Det är en tendens
            i utvecklingen i den här regionen som accepteras av allt fler
            människor. Mot den bakgrunden anser vi att det inte är absolut
            nödvändigt att lokalisera stora myndigheter till Stockholms innerstad.
            Det går mycket väl att göra andra lokaliseringar i den här regionen
            och ändå på ett mycket förtjänstfullt sätt tillgodose intressena
            hos regionens invånare.
          </note>
          <note>
            Jag tar till sist fasta på det uttalande som Göran
          </note>
          <note>
            Magnusson nu på nytt gjorde om en annan myndighet till Haninge.
            Jag tolkar det uttalandet på det sättet att justitieutskottet
            kommer att tillstyrka en sådan lokalisering av en annan myndighet
            till
          </note>
          <note>
            Haninge.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande justitieutskottets betänkanden 1990/91:JuU23,
            1990/91:JuU20 och
          </note>
          <note>
            1990/91:JuU18.
          </note>
          <note>
            Justitieutskottets betänkande JuU23
          </note>
          <note>
            Mom. 1 (riktlinjer för resursanvändningen inom polisväsendet)
          </note>
          <note>
            Utskottets hemställan bifölls med 244 röster mot
          </note>
          <note>
            54 för reservation 1 av Göthe Knutson m.fl.
          </note>
          <note>
            Mom. 5 (översyn av polisväsendet)
          </note>
          <note>
            Utskottets hemställan bifölls med 224 röster mot
          </note>
          <note>
            75 för reservation 3 av Lars Sundin m.fl.
          </note>
          <note>
            Mom. 17 (antagning av polisaspiranter)
          </note>
          <note>
            Utskottets hemställan bifölls med 208 röster mot
          </note>
          <note>
            91 för reservation 4 av Göthe Knutson m.fl.
          </note>
          <note>
            Mom. 19 (anslag till Rikspolisstyrelsen)
          </note>
          <note>
            Utskottets hemställan bifölls med 197 röster mot
          </note>
          <note>
            30 för reservation 7 av Berith Eriksson. 71
          </note>
          <note>
            ledamöter avstod från att rösta.
          </note>
          <note>
            Mom. 22 (nya administrativa tjänster)
          </note>
          <note>
            Utskottets hemställan bifölls med 245 röster mot
          </note>
          <note>
            54 för reservation 9 av Göthe Knutson m.fl.
          </note>
          <note>
            Mom. 24 (anslag till Utrustning m.m. för polisväsendet)
          </note>
          <note>
            Utskottets hemställan bifölls med 227 röster mot
          </note>
          <note>
            71 för reservation 11 av Lars Sundin m.fl.
          </note>
          <note>
            Mom. 31 (utbildning beträffande vålds- och sexualbrott)
          </note>
          <note>
            Utskottets hemställan -- som ställdes mot reservation 16 av Göthe
            Knutson m.fl. -- bifölls med acklamation.
          </note>
          <note>
            Mom. 38 (medborgarkommission)
          </note>
          <note>
            Utskottets hemställan -- som ställdes mot reservation 22 av Krister
            Skånberg -- bifölls med acklamation.
          </note>
          <note>
            Mom. 45 (information till brottsoffer)
          </note>
          <note>
            Utskottets hemställan -- som ställdes mot reservation 26 av Göthe
            Knutson m.fl. -- bifölls med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Justitieutskottets betänkande JuU20
          </note>
          <note>
            Utskottets hemställan -- som ställdes mot reservationen av Krister
            Skånberg -- bifölls med acklamation.
          </note>
          <note>
            Justititeutskottets betänkande JuU18
          </note>
          <note>
            Mom. 3 (länsrätten i Stockholms län)
          </note>
          <note>
            Utskottets hemställan bifölls med 233 röster mot
          </note>
          <note>
            65 för reservation 1 av Anders Svärd m.fl. 1
          </note>
          <note>
            ledamot avstod från att rösta.
          </note>
          <note>
            Mom. 4 (sista instans)
          </note>
          <note>
            Utskottets hemställan bifölls med 173 röster mot
          </note>
          <note>
            125 för reservation 2 av Göthe Knutson m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Meddelande om kammarens arbete
          </note>
          <note type="speaker">
            Anf. 43 TREDJE VICE TALMANNEN:
          </note>
          <note>
            Med ändring av vad som angivits i planen för kammarens sammanträden
            kommer bordläggningsplenum måndagen den 29 april att äga rum kl.
            11.00.
          </note>
          <note>
            Vidare får jag meddela att de ledamöter som ämnar delta i kammarens
            debatter torsdagen den 2 maj senast tisdagen den 30 april kl.
            13.00 skall anmäla detta till kammarkansliet.
          </note>
          <note>
            Ajournering
          </note>
          <note>
            Kammaren beslöt kl. 12.13 på förslag av tredje vice talmannen
            att ajournera förhandlingarna till kl.
          </note>
          <note>
            13.00, då remissdebatten om proposition
          </note>
          <note>
            1990/91:150 skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 13.00.
          </note>
          <note>
            8 § Remissdebatt
          </note>
          <note>
            Föredrogs proposition 1990/91:150 Förslag till slutlig reglering
            av statsbudgeten för budgetåret
          </note>
          <note>
            1991/92, m.m. (kompletteringsproposition).
          </note>
          <note type="speaker">
            Anf. 44 BENGT WESTERBERG (fp):
          </note>
          <note>
            Herr talman! Den reviderade finansplan som finansministern i
            går lade fram innehåller som vanligt både goda och dåliga tecken.
            Jag tror att det är ett omdöme som man kan fälla om snart sagt
            varje proposition av det här slaget som framläggs.
          </note>
          <note>
            Men det är ändå de dystra färgerna som dominerar i den här kompletteringspropositionen.
            Det som i synnerhet framkallar de dystra sinnena är arbetslösheten;
            arbetslösheten som växer snabbt.
          </note>
          <note>
            Den är i dag dubbelt så hög som för ett år sedan.
          </note>
          <note>
            Antalet varsel under de tre första månaderna i år ligger betydligt
            över vad vi fick uppgift om förra året vid den här tidpunkten.
            Det rör sig om ungefär
          </note>
          <note>
            10 000 i månaden, vilket kommer att blomma ut i arbetslöshet
            när vi kommer längre fram på året.
          </note>
          <note>
            Regeringen gör själv bedömningen att arbetslösheten genom olika
            arbetsmarknadspolitiska åtgärder kan begränsas till strax under
            3 %. Men om man också tar hänsyn till dem som är föremål för arbetsmarknadspolitiska
            åtgärder talar vi -- i regeringens egen bedömning -- om en arbetslöshet
            totalt på över 4 %. Bland andra bedömare finns det åtskilliga
            som är mer pessimistiska än så och tror att arbetslösheten kommer
            att totalt överstiga 5 %.
          </note>
          <note>
            De åtgärder som regeringen föreslår, och som presenterades för
            ett par veckor sedan, tycker vi är bra i allt väsentligt. Vi har
            inga invändningar mot de åtgärderna. Vi tycker att det också är
            nödvändigt att man, för att lindra effekterna av den situation
            vi nu hamnat i på grund av regeringens ekonomiska politik, sätter
            in den här typen av åtgärder.
          </note>
          <note>
            I den plattform som Carl Bildt och jag presenterade i söndags
            -- Ny start för Sverige -- säger vi att arbetslösheten inte får
            användas som ett medel i den ekonomiska politiken. En liknande
            formulering återkommer i Allan Larssons reviderade finansplan.
            Det är utmärkt att vi är överens om att det skall vara på det
            sättet. Däremot grips jag av en obehaglig känsla när jag hör statsministern
            tala om arbetslösheten som ett socialdemokratiskt trumfkort i
            den kommande valrörelsen. Det är ett uttryck som gränsar till
            cynism från statsministerns sida. Jag skall naturligtvis inte
            anklaga finansministern för att ha använt detta uttryck, eftersom
            jag inte har hört att han har gjort det. Men det skulle vara på
            sin plats att han markerar att han på denna punkt har en annan
            uppfattning än sin regeringschef. Det är naturligtvis helt orimligt
            att socialdemokraterna skulle kunna betrakta arbetslösheten som
            ett trumfkort, eftersom arbetslösheten är ett resultat av den
            ekonomiska politik som regeringen har fört under de senaste åren.
          </note>
          <note>
            Det är socialdemokraternas, och ingen annans, ansvar att vi nu
            har en snabbt ökande arbetslöshet.
          </note>
          <note>
            Det har inte saknats varningar eller insikter under alla de här
            åren. Ända sedan 1982 har man från socialdemokratiskt håll i finansplan
            efter finansplan varnat för följderna av en politik med alltför
            snabb kostnadsinflation, alltför snabba prisstegringar.
          </note>
          <note>
            Men man har inte förmått att göra någonting åt detta. Nu ser
            vi resultatet av denna politik. Man har inom det socialdemokratiska
            partiet helt enkelt varit sina egna myters fånge. Det har länge
            förhindrat de nödvändiga åtgärderna.
          </note>
          <note>
            Allan Larsson framställer det i finansplanen som om allting gått
            ganska bra under 1980-talet. Men i början av 1990-talet har det
            uppstått en internationell lågkonjunktur, och vi har fått en släng
            av sleven i Sverige. Det skulle vara den viktigaste förklaringen
            till att arbetslösheten nu stiger. Men det är faktiskt inte så
            enkelt. När konjunkturinstitutet avlämnade sin senaste konjunkturbedömning
            för någon månad sedan pekade man just på att konjunkturen i vår
            omvärld visserligen dämpas nu, men att det går betydligt sämre
            i Sverige. Avmattningen i den svenska ekonomin är större än avmattningen
            i den internationella ekonomin. Konjunkturinstitutets slutsats
            är att konjunkturnedgången i den svenska ekonomin till stor del
            kan sägas ha inhemska orsaker. Den är alltså inte främst ett resultat
            av en försvagning av den internationella ekonomin, utan den beror
            på en svag ekonomisk politik i Sverige.
          </note>
          <note>
            Det visar sig också, när man studerar de bedömningar som Allan
            Larsson själv redovisar i den reviderade finansplanen att Sverige
            -- trots att relativpriserna sjunker svagt -- fortsätter att förlora
            marknadsandelar. Det talas mycket om vändpunkter i finansplanen.
            Men i det fallet kan vi inte skönja någon vändpunkt; svenska företag
            fortsätter att förlora marknader utomlands.
          </note>
          <note>
            När det gäller tillväxten är det intressant att notera att finansministern
            talar om en återhämtning under nästa år. Men vad som händer är
            att den internationella ekonomiska tillväxten ökar och att
          </note>
          <note>
            Sverige, enligt prognoserna, kan tänkas hänga med något i denna
            ökning. Skillnaden gentemot omvärlden består. Det innebär att
            Sverige i praktiken fortsätter att förlora mark. Tillväxten i
          </note>
          <note>
            Sverige blir enligt finansministerns egen prognos kanske 1 %
            nästa år, medan den ligger på närmare
          </note>
          <note>
            3 % i den övriga industrialiserade världen.
          </note>
          <note>
            Skillnaden mellan övriga industriländer och Sverige krymper alltså
            inte, utan den är lika stor nästa år som den har varit under lång
            tid. Detta är allvarligt eftersom tillväxten är viktig för rättvisan,
            för jobben, för miljön, för välfärden och för att de många människorna
            skall känna att det kanske finns hopp om att också de så småningom
            skall kunna förverkliga drömmar som de går och bär på men som
            i dag inte låter sig förverkligas.
          </note>
          <note>
            Allan Larsson utvecklar i den reviderade finansplanen vältaligt
            skälen för ekonomisk tillväxt. Men de väntade resultaten av den
            socialdemokratiska politiken är desto sämre.
          </note>
          <note>
            Herr talman! Finansministern talar mycket om att det mesta har
            vänt för närvarande. I en mening har finansministern naturligtvis
            rätt. På något sätt närmar vi oss hela tiden en vändpunkt, i samma
            mening som vi för varje dag kommer närmare julafton eller närmare
            valdagen; i den meningen innebär naturligtvis varje dag att vi
            kommer närmare vändpunkten. Men problemet med den vändpunkt som
            Allan Larsson talar om --
          </note>
          <note>
            vändpunkten i svensk ekonomi -- är att vi inte riktigt vet när
            den kommer. Min bedömning är nog att finansministern är alltför
            optimistisk när han tror att denna vändpunkt kommer redan i år.
          </note>
          <note>
            Bakom detta ligger också en föreställning om att alla de åtgärder
            som behövs i svensk ekonomi för att utvecklingen skall vända redan
            har vidtagits.
          </note>
          <note>
            När finansministern talade på Industriförbundets årsmöte i går
            sade han att i fjol togs de stora besluten, i år kommer vändpunkten
            och nästa år är återhämtningens år. Man kan möjligen tycka att
            detta som retoriskt knep är poängfyllt, men jag tror att ingen
            föreställning är farligare än den att de nödvändiga åtgärderna
            redan har vidtagits och att det inte behövs särskilt mycket mer.
            Många av de nödvändiga åtgärder som krävs återstår fortfarande.
          </note>
          <note>
            Sida upp och sida ner i finansplanen redovisas vad som redan
            har gjorts. När man läser om de åtgärder som regeringen nu skryter
            över och som man nu tycker är bra och som man har gjort för att
            få ordning på svensk ekonomi, finner man att praktiskt taget alla
            dessa förslag är hämtade ur motioner som vi och andra oppositionspartier
            har väckt under många år i riksdagen, men där vi ofta har fått
            kritik och nej från socialdemokrater och vänsterpartister -- många
            gånger i skön förening.
          </note>
          <note>
            Det gäller skattereformen, det gäller det kommunala skattestoppet,
            medlemskapet i EG, olika satsningar på infrastruktur, den sänkta
            ersättningsnivån i sjukförsäkringen och sjuklönen, det kommunala
            huvudmannaskapet för äldreomsorgen, vårdgarantin -- att man skall
            få rätt till operation eller behandling inom 3 månader --
          </note>
          <note>
            den skärpta konkurrensen, samordningen av sjukvård och sjukersättning.
          </note>
          <note>
            Jag minns hur Daniel Tarschys meddelade att han skulle jaga Gertrud
            Sigurdsen, som då var socialminister, med blåslampa tills regeringen
            på denna punkt gav vika och lät sjukförsäkringspengarna också
            användas i sjukvården, om det kunde förkorta sjukskrivningstiderna.
            Nu är sådana förslag på gång, men det har inte varit lätt att
            övertyga regeringen om detta. Senast i raden kommer nu ett förslag
            om ett folkhälsoinstitut, vilket vi också i ett antal år har motionerat
            om från folkpartiet liberalerna.
          </note>
          <note>
            Många av dessa förslag har alltså motarbetats av socialdemokraterna.
            Man har också inom rörelsen, när förslagen väl har kommit från
            regeringen, aktivt motarbetat förslagen. Det senaste exemplet
            är förslaget om sjuklön, som ju
          </note>
          <note>
            Landsorganisationen mycket starkt har invänt emot. Detta har
            lett till att förslagen har kommit sent, och det har lett till
            ett oändligt hattande från regeringens sida. Vi var förra våren
            överns mellan socialdemokraterna och folkpartiet liberalerna om
            att införa sjuklön den 1 januari i år. Men på grund av den ena
            turen efter den andra har detta förslag skjutits fram i tiden.
            Nu har alltså den angelägna reformen blivit ett år försenad, vilket
            naturligtvis också kommer att försinka möjligheterna att utnyttja
            detta år för att förbättra arbetsmiljöer, arbetsorganisation och
            annat.
          </note>
          <note>
            Tänk om de förändringar i sjukförsäkringen som man nu har genomfört
            hade genomförts tidigare!
          </note>
          <note>
            Tänk om de karensdagar som den borgerliga regeringen i början
            av 80-talet drev igenom hade fått gälla under hela 1980-talet!
            Det hade bidragit till att öka utbudet av arbetskraft och minska
            den överhettning på arbetsmarknaden i slutet på 80-
          </note>
          <note>
            talet som vi i dag lider så svåra sviter av.
          </note>
          <note>
            Vi ser ju nu, när ersättningen har sänkts med ungefär en tredjedel
            -- dvs. tre dagaras frånvaro innebär att man förlorar en dags
            förtjänst -- att redan denna åtgärd, möjligen i kombination med
            den försvagade konjunkturen, har lett till att närvaron har ökat
            på arbetsplatserna. Jag såg på
          </note>
          <note>
            TV häromdagen att Kronfågel i Hallands län hade varit tvunget
            att permitterat människor därför att folk plötsligt började komma
            till jobbet. Det är naturligtvis bra att det är så, men det är
            synd att den åtgärden kommer nu när vi har lågkonjunktur och att
            den inte kom innan vi fick överhettning på arbetsmarknaden. Hade
            inte beslutet om karrensdagar rivits upp i början på 80-talet,
            så hade situationen under 80-talet och än i dag varit betydligt
            bättre än vad den nu är.
          </note>
          <note>
            Det är bra med alla dessa åtgärder, och en del andra som jag
            inte har nämnt. Men det är också viktigt att gå vidare och effektivisera
            den offentliga sektorn --
          </note>
          <note>
            och naturligtvis i hög grad den sociala tjänstesektorn, den som
            kommuner och landsting har huvudsakligt ansvar för. Det handlar
            om utbildning, omsorg, sjukvård och mycket annat.
          </note>
          <note>
            Inte minst när det gäller sjukvården, som ju är den största delen
            -- ungefär en fjärdedel -- av den offentliga konsumtionen, är
            jag helt övertygad om att det finns en mycket stor effektiviseringspotential.
            En sådan effektiviseringsmöjlighet är att i hela Sverige införa
            ett husläkarsystem, att ge alla människor tillgång till en egen
            läkare, som man har kontinuerlig kontakt med. Då slipper man att
            möta olika läkare vid varje besök, och då slipper vi det system
            med brist på kontinuitet i kontakten mellan sjukvården och patienten
            som naturligtvis verkar fördyrande på hela sjukvården och kräver
            mer personal och över huvud taget är mindre effektivt än ett husläkarsystem.
          </note>
          <note>
            Det är viktigt att stimulera små företag. I en stor internationell
            studie, där några svenska ekonomer har medverkat -- den har letts
            av en amerikansk ekonom som heter Michael Porter -- har man gått
            igenom förutsättningarna för att företag och länder skall klara
            konkurrensen. Man understryker betydelsen av konkurrens inom länder.
            Det är viktigt att företag får känna på konkurrens på hemmaplan
            innan de ger sig ut på världsmarknaden. Konkurrensen på hemmaplan
            har varit viktig för internationaliseringen av många svenska företag.
            Men problemet är att vi nu under lång tid har fått en successiv
            koncentration i Sverige och att det inte växer upp nya företag
            som kan utmana de gamla företagen och konkurrera med dem. Det
            beror på att man i Sverige har fört en mycket medveten politik
            där man satsat på de stora företagen och försummat de små. Vi
            hade länge ett skattesystem som främjade stora företags köp av
            små företag.
          </note>
          <note>
            Nu har vi gjort en halv omläggning genom skattereformen, när
            vi har sänkt bolagsbeskattningen. Men fortfarande har vi ett skattesystem
            som stimulerar dem som har byggt upp företag och så småningom
            har nått vissa framgångar, att sälja sina företag till stora företag.
          </note>
          <note>
            En viktig motor i denna process är förmögenhetsskatten på arbetande
            kapital. Det är obegripligt att regeringen inte är beredd att
            ta bort den här förmögenhetsskatten på arbetande kapital, vilket
            skulle fungera som en kick för de små och medelstora företagen
            i Sverige.
          </note>
          <note>
            Ett tredje område som det är nödvändigt att satsa på är utbildningen,
            både kvantitativt och kvalitativt. Den nedrustning på de teoretiska
            linjerna som regeringen aviserade i gymnasiepropositionen nyligen
            är naturligtvis helt fel signal i ett läge när alla Europas länder
            satsar hårt på utbildning, när Sverige borde möta denna europeiska
            utmaning med en ökad satsning i stället för stora neddragningar
            -- som man t.ex. har föreslagit från regeringens sida när det
            gäller antalet undervisningstimmar i gymnasiet.
          </note>
          <note>
            Vi behöver också en omfattande internationalisering av det svenska
            utbildningssystemet, t.ex. en ökad satsning på språk.
          </note>
          <note>
            En fjärde punkt till sist, herr talman, är att sänka skattetrycket
            i Sverige. Allan Larsson tycks dela den uppfattningen. I flera
            formuleringar i finansplanen förekommer uttryckta önskemål om
            att minska de offentliga utgifterna som andel av bruttonationalprodukten
            och på det sättet skapa utrymme för skattesänkningar. Men det
            stannar vid ganska mycket prat i kompletteringspropositionen.
          </note>
          <note>
            Några tydliga mål ställs inte upp. Det talas egentligen inte
            om hur vi skall bete oss för att uppfylla önskemålen.
          </note>
          <note>
            En viktig restriktion för oss alla är naturligtvis att vi måste
            sträva mot budgetbalans. Det redovisas i kompletteringspropositionen
            en utomordentlig oroande utveckling, där budgetunderskottet växer
            drastiskt i år. För 1992/93 förutses i den långtidsbudget som
            finansministern redovisar ett budgetunderskott som skulle överstiga
            40 miljarder kronor.
          </note>
          <note>
            När vi hade en diskussion med anledning av budgetpropositionen
            i januari, varnade jag för de tecken som fanns på ett ökande budgetunderskott.
          </note>
          <note>
            Då slog Allan Larsson undan den varningen och sade att det bara
            var tillfälliga omständigheter som var förklaringen till detta
            och att det inte var någonting att oroa sig för. Jag tror att
            det var en alltför optimistisk bedömning från finansministerns
            sida och att det finns all anledning att oroa sig för det snabbt
            ökande budgetunderskottet.
          </note>
          <note>
            Det är en varning till oss alla -- att inte i den valrörelse
            som stundar gå ut med några lättsinniga löften, att inte lova
            pengar till barnfamiljer, pensionärer eller andra. Det kommer
            inte under åren framöver att finnas utrymme för stora reformer,
            som kostar många miljarder kronor. De löftena kommer med nödvändighet
            att svikas och bör därför inte ställas ut.
          </note>
          <note>
            Men samtidigt måste vi naturligtvis ha insikten att det inte
            går att bara spara bort ett budgetunderskott av den här omfattningen.
            Det enda sättet att komma till rätta med det är att få tillväxt
            i ekonomin och därmed öka statens inkomster. Det är alltså om
            igen den ekonomiska tillväxten som är av avgörande betydelse för
            hur vi skall kunna hantera detta problem. Det är just när ett
            sådant här budgetunderskott hotar som det finns särskilt starka
            skäl att satsa på tillväxtfrämjande åtgärder.
          </note>
          <note>
            Den internationaliseringsprocess som Sverige nu är inne i, bl.a.
            Europaintegrationen, ger oss tillväxtchanser. Men den kräver en
            anpassning från svensk sida för att vi skall kunna uppnå de tillväxtchanserna.
            I denna anpassning ligger bl.a.
          </note>
          <note>
            att sänka skatterna i Sverige.
          </note>
          <note>
            När Allan Larsson talar om internationaliseringen och dess konsekvenser
            för den ekonomiska politiken, nämns inte ordet skatt. Men jag
            hoppas att finansministern ändå också inser att vi måste gå in
            och göra förändringar i det svenska skattesystemet, sänka det
            svenska skattetrycket, om den här internationaliseringen skall
            bli framgångsrik.
          </note>
          <note>
            I den plattform som Carl Bildt och jag redovisade i söndags har
            vi lagt stor vikt just vid den här frågan.
          </note>
          <note>
            Vi pekar bl.a. på nödvändigheten av att anpassa mervärdeskatten
            till EG-nivå för att undvika en omfattande gränshandel mellan
            Sverige och EG-
          </note>
          <note>
            länder.
          </note>
          <note>
            Jag blev minst sagt förvånad när jag såg Allan
          </note>
          <note>
            Larssons kommentarer till den plattform vi har lagt fram. Allan
            Larsson har där mot sin vana -- så långt jag känner honom -- fallit
            in i en vanlig socialdemokratisk retorik, både yvig och ytlig.
            Det finns ingen analys över huvud taget. I en artikel i
          </note>
          <note>
            Aftonbladet i går talar han om att den här plattformen innebär
            social nedrustning i
          </note>
          <note>
            Thatchersk anda; Maggie kallar han damen i fråga.
          </note>
          <note>
            Jag måste fråga finansministern vad han menar med detta. Vilken
            social nedrustning? Möjligen hade jag tagit åt mig mer om det
            hade kommit anklagelser för att vi inte gått längre i våra förslag
            för att skapa utrymme för skattesänkningar. Men de förslag som
            vi har redovisat innebär sannerligen ingen social nedrustning
            utan precis raka motsatsen, dvs. en politik som skapar förutsättningar
            för en social upprustning i Sverige.
          </note>
          <note>
            Herr talman! Det här med ekonomiska prognoser är rasande svårt.
            Jag vet det bättre än de flesta. Jag har ändå ett starkt intryck
            av att Allan Larssons prognos, även om han säkert har gjort sitt
            bästa, är färgad av att det är valår. Jämför man t.ex. Allan
          </note>
          <note>
            Larssons prognos med den som Industriförbundet lade fram bara
            några dagar dessförinnan, är
          </note>
          <note>
            Industriförbundets prognos långt mer pessimistisk.
          </note>
          <note>
            Varför nämner jag just Industriförbundets prognos? Det finns
            ju andra prognoser att jämföra med.
          </note>
          <note>
            Jag har tittat litet grand på Allan Larssons första prognos i
            kompletteringspropositionen förra våren och den prognos som Industriförbundet
            lade fram något tidigare samt jämfört prognos med utfall.
          </note>
          <note>
            Det visar sig att Industriförbundets prognos var bra mycket mer
            träffsäker än Allan Larssons prognos.
          </note>
          <note>
            Av det kan man naturligtvis inte dra slutsatsen att
          </note>
          <note>
            Industriförbundet även denna gång har träffat mer rätt än vad
            finansministern har gjort. Men man kan inte heller dra den motsatta
            slutsatsen att vi kan lita på Allan Larsson. Eftersom vi kan utgå
            från att
          </note>
          <note>
            Allan Larsson i hög grad är påverkad att det är valår och att
            det känns bra att lägga fram en optimistisk prognos, kan vi nog
            utgå från att han är något färgad av detta.
          </note>
          <note>
            Industriförbundets ekonomer har tidigare visat sig vara duktiga
            prognosmakare. Den prognos
          </note>
          <note>
            Industriförbundet redovisar är långt mer pessimistisk när det
            gäller tillväxten, den privata konsumtionen och investeringarna.
            Ja, snart sagt allt det som man försöker bedöma i dessa prognoser.
          </note>
          <note>
            Herr talman! Låt mig understryka att jag ser utomordentligt allvarligt
            på Sveriges läge för närvarande. Vår framtid som industrination
            är hotad. Den är hotad därför att våra stora företag i dag är
            internationella företag. De har verksamhet inte bara i Sverige
            utan i en lång rad olika länder.
          </note>
          <note>
            De har stor frihet att välja var de skall investera och var de
            skall lokalisera produktionen. Även om de verkställande direktörernas
            hjärtan säkerligen ofta klappar för Sverige, måste de av hänsyn
            till företaget göra lokaliseringar där lönsamhetsutsikterna är
            bäst. Då ligger Sverige i dag i jämförelse med andra länder illa
            till. Det finns en rad tecken på det.
          </note>
          <note>
            Verkstadsföreningen har sedan 1963 mätt vinstmarginalerna i de
            svenska verkstadsföretagen och tittat på hur det ser ut i de svenska
            anläggningarna i förhållande till företagens utländska anläggningarna.
            Föreningen noterar att förra året hade företagen de sämsta och
            lägsta vinstmarginalerna i de svenska verkstadsföretagens svenska
            anläggningar sedan mätningarna började
          </note>
          <note>
            1963.
          </note>
          <note>
            Förra året köpte svenska företag i Europa för mer pengar än vad
            de satsade i investeringar i Sverige.
          </note>
          <note>
            Detta är inget nytt. Allan Larsson försöker i finansplanen göra
            gällande att de problemen har uppkommit nu och hör början av 90-talet
            till. Vi har levt med dessa problem i många år.
          </note>
          <note>
            Industriförbundet har gjort en studie av de 20
          </note>
          <note>
            största svenska företagen med stor verksamhet utomlands och hur
            de agerade mellan 1985 och
          </note>
          <note>
            1988. De åren var litet grand av guldåren för den tredje vägens
            politik -- om man skall tro regeringen.
          </note>
          <note>
            Antalet anställda utomlands ökade med 40 %
          </note>
          <note>
            samtidigt som antalet anställda sjönk något i
          </note>
          <note>
            Sverige. Investeringarna utomlands ökade med
          </note>
          <note>
            60 % samtidigt som investeringsnivån låg stilla i
          </note>
          <note>
            Sverige.
          </note>
          <note>
            Det finns en lång rad tecken på att Sverige har svårt att hävda
            sig i konkurrensen med andra marknader.
          </note>
          <note>
            Vi ser det på att utländska företag knappast gör några investeringar
            i Sverige. Vi får gå 20--25 år tillbaka för att hitta exempel
            på ett utländskt företag som har satsat på industriexpansion i
          </note>
          <note>
            Sverige.
          </note>
          <note>
            En av de viktigaste uppgifterna som vi har är att lägga om politiken
            för att rädda Sverige som industrination. De investeringar vi
            tappar till utlandet kommer inte tillbaka. Därför är det bråttom.
            Signalerna efter valet i höst kommer att bli avgörande för Sveriges
            framtid. De riktlinjer som då behöver redovisas återfinns i den
            plattform som moderaterna och folkpartiet liberalerna har framfört
            -- Ny start för Sverige.
          </note>
          <note type="speaker">
            Anf. 45 CARL BILDT (m):
          </note>
          <note>
            Herr talman! Jag kan i mycket stora stycken, för att inte säga
            allt, instämma i det som Bengt
          </note>
          <note>
            Westerberg har haft att säga. Det gäller både i kritiken av regeringens
            ekonomiska politik och i beskrivningen av landets ekonomiska situation
            och vad som krävs under de kommande åren.
          </note>
          <note>
            Jag sätter stort värde på denna möjlighet att diskutera med finansministern.
            Han är en kompetent och skicklig debattör och en person som jag
            i många avseenden hyser respekt för. Jag kan också ha förståelse
            för att en statsminister har andra åligganden, som gör att han
            inte kan vara närvarande i kammaren en dag som denna. Jag skulle
            över huvud taget inte ha tagit upp frågan om det inte hade varit
            för en motsvarande debatt i höstas. Bengt Westerberg och jag hade
            producerat en gemensam artikel i Dagens Nyheter. Regeringen hade
            lagt fram en skrivelse om den ekonomiska politiken. Bägge dessa
            diskuterades i kammaren.
          </note>
          <note>
            Statsministern förde ett oherrans oväsen över att
          </note>
          <note>
            Bengt Westerberg var i Bryssel och att jag var någon annanstans
            upptagen med något annat.
          </note>
          <note>
            Ingvar Carlsson sade att han sällan under sitt numera ganska
            långa politiska liv hade varit med om en sådan förvånansvärd händelse
            som den han upplevde denna eftermiddag, dvs. att Bengt
          </note>
          <note>
            Westerberg och jag inte var närvarande i kammaren och deltog
            i debatten med statsministern. Det var överord i den stunden.
            Det visar sig även nu att det var överord. När han får möjlighet
            att visa att han menar allvar är han borta.
          </note>
          <note>
            Jag skulle inte moralisera över detta om det inte var så att
            han bedrev detta hejdlösa moraliserande över andra i höstas. Ord
            dokumenteras, och det finns risk att man läser vad som har sagts.
            Jag tror att det är nyttigt om statsministern själv läser vad
            han har sagt.
          </note>
          <note>
            Ser vi framåt på den ekonomiska situationen är det viktigt att
            vi gör det mot bakgrund av det som har inträffat under de gångna
            åren. Vi går mot ett val.
          </note>
          <note>
            Vi vet att en valrörelse kan komma att sätta sin speciella färg
            både på den politiska debatten och på den ekonomiska bedömningen.
          </note>
          <note>
            Våren 1988, inför valet, stod den dåvarande socialdemokratiska
            finansministern Kjell-Olof
          </note>
          <note>
            Feldt i denna talarstol och sade att ekonomin blomstrar och att
            Sveriges ekonomi befinner sig i ett bättre skick än den har gjort
            sedan mer än ett decennium.
          </note>
          <note>
            Nu vet vi i efterhand att t.o.m. Kjell-Olof Feldt anser att den
            beskrivning som han och hans partiordförande och regering då gav
            av Sveriges ekonomiska tillstånd inför väljarna var felaktig och
            t.o.m falsk. Han använder i sin bok ett uttryck som nätan är hårdare
            än vad jag skulle vilja använda om den socialdemokratiska skönmålningen
            av ekonomin i valrörelsen 1988, nämligen ordet bedrägeri. Det
            är ett av de hårdaste ord som jag har sett användas i politisk
            polemik. Det är den f.d.
          </note>
          <note>
            socialdemokratiske finansministern som använder det ordet om
            sig själv, om sin statsminister, om sin regering och om det ekonomisk-politiska
            budskap som fördes ut i valrörelsn för tre år sedan.
          </note>
          <note>
            Gång på gång har situationen varit sådan. Under debatten om kompletteringspropositionen
            förra året, gjorde Allan Larsson under något hastiga former entré
            på den politiska scenen. Jag tror inte uttrycket vändpunkt användes,
            men det lät som om vändpunkten var där redan då med sjunkande
            räntor osv. Finansministern talade om att vi stod inför en balans
            på arbetsmarknaden.
          </note>
          <note>
            Löneglidningen skulle ha bromsats, men det blev inte mycket av
            det under det året.
          </note>
          <note>
            Producentpriserna skulle vara stabiliserade. Ingvar
          </note>
          <note>
            Carlsson utlovade stora, kraftiga och kontinuerliga räntefall.
          </note>
          <note>
            Vi vet vad som hände. Så blev det inte. Allan
          </note>
          <note>
            Larsson fick själv säga till den socialdemokratiska partikongressen
            att det inte fick bli en fortsättning på detta. Riksdagsgruppen
            fick kallas till krissammanträden kväll efter kväll för att försöka
            få någon ordning på den ekonomi som man här i riksdagen hade förklarat
            vara i bättre skick än vad den varit på mycket länge. Det var
            verkligen inte balans på arbetsmarknaden vare sig då eller nu
            och kommer inte heller att vara det i morgon.
          </note>
          <note>
            I januari i år -- för inte så länge sedan -- när vi diskuterade
            finansplanen och budgetpropositionen, hette det att Carl Bildt
            svartmålar. Att säga att arbetslösheten skulle öka var bara svartmålning.
            Att säga att den ekonomiska utvecklingen kunde bli sämre än vad
            regeringen angivit i sina ekonomiska prognoser var också bara
            svartmålning. Det sades t.o.m. att om man hade en från regeringen
            avvikande bedömning av den ekonomiska situationen berodde det
            på att man på något sätt tyckte illa om Sverige. Det är faktiskt
            tillåtet att göra avvikande konjunkturbedömningar även om man
            tycker bra om sitt land.
          </note>
          <note>
            Men det blev som vi sade. I den kompletterade och reviderade
            finansplanen tvingas regeringen på så gott som varje punkt revidera
            ned sina kalkyler från januari. Bengt Westerberg, Anne Wibble,
            fackekonomer, jag själv och många andra har i debatten kritiserat
            den reviderade finansplanen för att vara en skönmålning av verkligheten.
            Så är det.
          </note>
          <note>
            Jag skall återkomma till den saken.
          </note>
          <note>
            Kompletteringspropositionen utgör en nedrevidering av kalkylerna
            på varje punkt.
          </note>
          <note>
            Regeringen hade fel i januari. Regeringen har nu anpassat sig
            åt det mer pessimistiska hållet.
          </note>
          <note>
            Välkommen, statsministern!
          </note>
          <note>
            Men propositionen är fortfarande på den skönmålande delen av
            den politiska skalan. Så blir det lätt när man befinner sig i
            ett valår. Så blev det med socialdemokratin och den ekonomiska
            politiken 1988. Så håller det på att bli med socialdemokratin
            och den ekonomiska politiken inför detta val 1991.
          </note>
          <note>
            Jag tycker också att det är av visst intresse att diskutera vad
            som kunde ha gjorts för att undvika den situation vi nu befinner
            oss i. Ekonomin är i obalans. Arbetslösheten växer mycket kraftigt.
          </note>
          <note>
            Underskotten i bytesbalansen är massiva och växande. Vi har förvisso
            haft -- som även Bengt
          </note>
          <note>
            Westerberg erinrat om -- våra politiska strider om detta under
            de gångna åren. En av de mest betydelsefulla debatterna hade vi
            under regeringskrisen i februari förra året i samband med att
            regeringen lade fram det s.k. stoppaketet.
          </note>
          <note>
            Jag läste en intervju med statsministern i SIF-
          </note>
          <note>
            tidningen nyligen. Artikeln var inte så sensationell.
          </note>
          <note>
            Jag har hört honom säga samma sak i andra sammanhang. Statsministern
            säger att det enda fel man kan se är att riksdagen inte godkände
            det förslag till total statlig reglering av alla priser, löner,
            ersättningar i svensk ekonomi under två år som han och finansministern
            då lade fram och som ledde till regeringskrisen. Det hade varit
            och är fortfarande, av allt att döma, det socialdemokratiska budskapet.
          </note>
          <note>
            Vi kritiserade paketet mycket hårt. Jag undrar dock återigen
            om vår kritik nådde upp till de höjder som vi finner i förre finansministern
            Kjell-Olof Feldts bok. Han dömer fullständigt och totalt ut detta
            paket ur varje enskild del. Han skriver att paketet skulle ha
            lett till en härva av regleringar som kunde skapa någonting liknande
            kaos. Det var något liknande kaos som höll på att skapas i svensk
            ekonomi med hjälp av det paketet. Enligt tidningarna övertalades
            tydligen den socialdemokratiska riksdagsgruppen att ställa sig
            bakom förslaget. Kjell-Olof Feldt säger själv att den politiken
            var teoretiskt orimlig och praktisk omöjlig. Det är hårda ord.
            Jag har ingen avvikande bedömning i sak. Så var det. Kjell-Olof
            Feldt säger att den politiken skulle med största säkerhet bara
            påskynda utvecklingen mot en allvarlig kris. Det är den man som
            hade det politiska ansvaret för
          </note>
          <note>
            Sveriges ekonomi som nu uttalar sig om den politik som statsministern
            fortfarande säger hade varit bra om den hade genomförts. Det skulle
            vara intressant att få veta vad statsministern tycker. Min fråga
            skall egentligen ställas till finansministern.
          </note>
          <note>
            Tycker finansministern också att det hade varit bra att införa
            den totala statliga regleringen av alla priser, löner och ersättningar
            i svensk ekonomi under två år? Tycker finansministern som sin
            företrädare att detta var en politik som var teoretiskt orimlig
            och praktiskt omöjlig? Jag ställer inte frågan för att jag allmänt
            är akademiskt intresserad av den, utan jag ställer frågan för
            att den har en viss betydelse för att bedöma vad som kan inträffa
            härnäst om vi skulle få en fortsatt socialdemokratisk minoritetsregering.
            Den något kaotiska hantering av den ekonomiska politiken --
          </note>
          <note>
            som vi har sett under den gångna mandatperioden -- utmärker socialdemokratiska
            minoritetsregeringar. Finns det då en risk för att den typen av
            teoretiska orimligheter och praktiska omöjligheter och risker
            för kaos och påskyndande av allvarliga kriser återkommer i den
            socialdemokratiska ekonomiska politiken? Eller är det slut med
            denna typ av allvarliga ekonomiskpolitiska villfarelser?
          </note>
          <note>
            Jag nämnde prognoserna för det ekonomiska läget.
          </note>
          <note>
            Det är, som har påpekats, inte alltid lätt att ha bestämda meningar
            om hur det faktiskt skall gå.
          </note>
          <note>
            Men det är påfallande i de kommentarer som har kommit fram sedan
            kompletteringspropositionen presenterades att de flesta ekonomer
            förefaller anse att regeringen nu bedriver en skönmålande politik
            i verklighetsbeskrivningen.
          </note>
          <note>
            Lars Vinell på Industriförbundet talar om en ren verklighetsflykt.
          </note>
          <note>
            Tomas Pousette på Nordbanken tycker att förslaget är tunt.
          </note>
          <note>
            Lillemor Thalin på Handelsbanken talar om en fullständigt orealistisk
            inflationsprognos.
          </note>
          <note>
            Sören Andersson på Sparbankernas bank talar om att risken är
            stor att vi hamnar i en kraftig stagnation i år.
          </note>
          <note>
            Björn Jonsson på SE-Banken talar om en alltför positiv bedömning.
          </note>
          <note>
            Hubert Fromlet på Sparbankernas bank talar om att regeringen
            målar i för ljusa färger.
          </note>
          <note>
            Omdömet är samstämmigt. Så mycket mer samstämmigt än så kan det
            faktiskt inte bli. Det gäller alldeles speciellt på den punkt
            som ju bekymrar oss alla, nämligen sysselsättningen. Jag har i
            denna talarstol sedan mer än ett år tillbaka varnat för att vi
            går mot en kraftig ökning av den öppna arbetslösheten.
          </note>
          <note>
            Regeringen har mellan varje tillfälle som den har tvingats lägga
            fram en prognos tvingats att lägga fram en än mera pessimistisk
            prognos. Det är värt att notera att även i detta skönmålande aktstycke
            vi fick i går lyckas regeringen inte ens i den avlägsna framtiden
            visa någon vändning i den delen. Man talar om vändningar i andra
            avseenden. Men när det gäller ökningen av arbetslösheten finns
            ingen vändning i sikte ens i regeringens tabeller.
          </note>
          <note>
            Arbetslösheten fortsätter att öka och öka under de kommande åren.
            Då kan vi diskutera hur hög arbetslösheten blir. Blir arbetslösheten
            mellan 4
          </note>
          <note>
            och 5 %? Blir den mellan 5 och 6 %? Det vet vi inte.
          </note>
          <note>
            Men det är nu på grund av misslyckandena med den ekonomiska politiken
            och kostnadsbekämpningen en utveckling på gång i den riktningen.
            Det kan ingen, åtminstone inte medvetet, förneka. Därmed står
            vi i en mycket besvärlig situation.
          </note>
          <note>
            I den reviderade finansplanen står det att för att värna sysselsättningen
            och välfärd måste inflationsbekämpningen överordnas andra ambitioner
            och krav.
          </note>
          <note>
            Jag tycker att det är riktigt. Detta hade varit riktigt också
            om man hade följt den politiken under huvuddelen av 80-talet.
            Då hade vi varit i en bättre sysselsättningssituation i dag än
            vi kommer att vara framför allt under de kommande åren. En viss
            tillnyktring har skett från socialdemokratins sida.
          </note>
          <note>
            Jag hoppas, även om jag medger att det är en förhoppning i den
            fromma kategorin, att denna tillnyktring också återspeglar sig
            litet i de socialdemokratiska talarstolarna. Alldeles säker kan
            man inte vara på den punkten.
          </note>
          <note>
            Tillsammans med Bengt Westerberg presenterade jag i söndags ett
            program som heter Ny start för
          </note>
          <note>
            Sverige. Det programmet har fått, tycker jag, ett utomordentligt
            gott mottagande. Jag har också jag noterat Allan Larssons kommentarer.
            Jag noterar en kommentar från Stig Malm i en artikel i dagens
          </note>
          <note>
            Aftonbladet som är så fylld av invektiv att jag trodde att det
            var ett inlägg i den interna debatten inom arbetarrörelsen. Men
            i det här fallet råkade det för en gångs skull vara en extern
            fiende som man har lyckats hitta.
          </note>
          <note>
            Från ekonomer och näringslivet -- jag läste Veckans
          </note>
          <note>
            Affärer i dag på morgonen -- är det positiva omdömen vi har fått,
            och det ger ju anledning till en viss ödmjukhet.
          </note>
          <note>
            En sak har dock sagts som jag vill kommentera i all korthet,
            och det är att det saknas fördelningspolitik i detta program.
            Låt mig bara säga att detta är det genuina fördelningspolitiska
            programmet för
          </note>
          <note>
            Sverige på 1990-talet, därför att den stora och alldeles avgörande
            fördelningspolitiska frågan för
          </note>
          <note>
            Sverige är fördelningen av nya jobb, av nya investeringar och
            av ny tillväxt mellan länder och regioner i ett öppet Europa.
          </note>
          <note>
            Jag tror inte att alla riktigt har insett konsekvenserna av det
            vägval som Sverige har träffat i och med att vi söker medlemskap
            i
          </note>
          <note>
            Europeiska gemenskapen, först genom det europeiska samarbetsavtalet
            och därefter genom det fulla medlemskapet. Sverige är en del av
          </note>
          <note>
            Europa, och i den enorma ekonomiska och internationella omvandling
            som världen och
          </note>
          <note>
            Europa står inför på 1990-talet är den avgörande frågan: Var
            kommer de nya jobben? Var kommer de nya möjligheterna? Var kommer
            den nya tillväxten?
          </note>
          <note>
            Med den politik som Sverige har fört hitintills har vi fört en
            fördelningspolitik som inte minst genom det höga skattetrycket
            har fördelat jobb och fördelat investeringar och fördelat nya
            möjligheter bort från Sverige och till övriga europeiska länder.
          </note>
          <note>
            Förmår vi inte att byta politisk kurs och inrikta oss på en successiv
            gradvis sänkning av skattetrycket och en förbättring av förutsättningarna
            för företagande och utveckling, då kommer denna fördelning av
            möjligheter bort från Sverige att fortsätta och fortsätta, så
            att Sverige tillhör förlorarna i den stora omställningen i 1990-talets
          </note>
          <note>
            Europa.
          </note>
          <note>
            Vad vi behöver är en genuint annorlunda politik för att fördela
            tillväxtmöjligheterna, jobben, investeringarna tillbaka till Sverige,
            så att vi ser till att Sverige inte längre tillhör förlorarna
            -- det har vi gjort i två decennier nu -- utan att Sverige tillhör
            vinnarna i 1990-talets europeiska omdaning. Detta är den stora
            uppgiften för den ekonomiska politiken.
          </note>
          <note>
            Bakom oss ligger ett decennium med den tredje vägen. Kjell Olof
            Feldt skriver -- jag vet inte om statsministern numera har hunnit
            läsa hans bok --
          </note>
          <note>
            att den tredje vägens ekonomiska politik ledde åt fel håll. Ömsom
            säger han att den leder oss ut över ett stup, ömsom att den leder
            oss in i en vägg. Jag vet inte vad som är värst, men det är inte
            något vidare bra någotdera. Den politiken har misslyckats.
          </note>
          <note>
            Nu krävs en annan politik. Det är den som vi har angett. Det
            är Europavägen. Det är den enda politik som är möjlig, om vi skall
            klara att få tillbaka tillväxten, få tillbaka jobben och få tillbaka
            framtidsmöjligheterna.
          </note>
          <note type="speaker">
            Anf. 46 OLOF JOHANSSON (c):
          </note>
          <note>
            Herr talman! Efter nio år av socialdemokratiskt regeringsinnehav
            står Sverige inför betydande ekonomiska problem -- en del nya,
            andra gamla --, detta trots 1980-talets långa högkonjunktur. Annat
            var det 1982, när konjunkturen gick i botten efter
          </note>
          <note>
            1970-talets oljeprischocker, som följdes av internationell kris.
            Dessutom hade vi en särskild belastning genom hemmalagad kostnadskris
            och s.k. överbryggningspolitik kring mitten av 1970-
          </note>
          <note>
            talet.
          </note>
          <note>
            1980-talet inleddes med devalveringspolitik. 1990-
          </note>
          <note>
            talet inleds med kamp för trovärdigheten i en fast valutakurs.
            Nu skapas ibland intrycket att andra länder skall hjälpa oss att
            klara våra ekonomiska balansproblem.
          </note>
          <note>
            Ett närmare EG-samarbete initieras som en
          </note>
          <note>
            ''fotnot'' i ett ekonomiskt krispaket. Det är illavarslande.
            Ingen annan än vi själva kan eller vill rätta till våra egna ekonomiska
            obalanser. Sverige blir en trovärdig internationell samarbetspartner
            bara om vi är beredda att klara ut våra ekonomiska problem på
            egen hand. Det bör göras fullständigt klart.
          </note>
          <note>
            Sverige har världens högsta skattenivåer. Det gäller total skatt
            och världens högsta matskatt. Det har inte ändrats av skattereformeringen,
            för den var en skatteomläggning på oförändrat hög nivå. Till en
            del förklaras skattetrycket av 70-talets kris och följande upplåning
            och därmed ökande statsskuld.
          </note>
          <note>
            Bakom detta ligger också den låt-gå-politik på energipolitikens
            område som vårt land ägnade sig åt på 60- och 70-talet som etablerat
            ett exceptionellt oljeberoende. När OPEC höjde priserna, drabbades
            vi särskilt svårt.
          </note>
          <note>
            Vi hade lyckats med konststycket -- och det är inte dåligt --
            att gå in i minst två återvändsgränder samtidigt, och det fick
            den svenska ekonomin verkligen känna av. En annan och avgörande
            förklaring till vårt höga skattetryck är våra höga anspråk på
            offentlig service, på vår generella välfärdspolitik. Det är en
            självklarhet att vi måste förnya den offentliga verksamheten,
            inte minst därför att den är en så betydelsefull del av den svenska
            ekonomin. Den förnyelsen måste kombineras med mer av personligt
            ansvarstagande, med ökat inflytande för medborgarna. Men det är
            ingen självklarhet att allt skall skötas inom den offentliga sektorn,
            även om resursansvaret ligger där. Anspråksnivån när det gäller
            offentlig service är i högsta grad en medborgarfråga, prioriteringarna
            likaså. Därmed är det ett politiskt ansvar.
          </note>
          <note>
            För centern är grundtrygghet för alla en helt avgörande värdering.
            Det är därför vi så hårt betonar rättvisa i fördelningspolitiken.
            Låt mig säga, med anknytning till det som har sagts här tidigare,
            att för oss är det en fråga om rättvis fördelning mellan medborgarna,
            inte enbart mellan företagen i näringslivet. Det är därför vi
            vill bygga ett system med grundpension för våra äldre. Det är
            därför vi anser att familjestödet bör gälla lika för alla, oavsett
            om man har tillgång till kommunal barnomsorg eller ej. Medlet
            är vårdnadsersättning till småbarnsfamiljerna med sikte på både
            rättvisa och valfrihet. Det är därför vi prioriterar vård och
            omsorg, för det berör oss alla när vi är som svagast som individer.
          </note>
          <note>
            I ett land med generell välfärd måste den gälla för alla medborgare
            i hela landet. Observera det -- i hela landet! Målet måste vara
            likvärdig service.
          </note>
          <note>
            Men välfärden bygger också på likvärdiga försörjningsmöjligheter,
            dvs. arbete åt alla.
          </note>
          <note>
            Överslätande genomsnittstal döljer ofta sanningen om arbetslöshetens
            fördelning över landet. Det döljer tragedierna på den lokala arbetsmarknaden,
            där man är beroende av ett eller ett par företag. När något försvinner,
            blir valfriheten en illusion. Därför behövs en ekonomisk politik
            för regional balans.
          </note>
          <note>
            Mot den här bakgrunden är rättvis fördelning och solidaritet
            mellan medborgarna avgörande för den generella välfärdspolitiken.
            Förutsättningarna för denna politik kan skadas på olika sätt.
          </note>
          <note>
            Att rätta anspråken efter resurserna är en förutsättning för
            stabil välfärdspolitik. Solidaritet och sammanhållning kan skadas,
            om en del kan smita från notan. Skattesystemet måste bygga på
            skatt efter bärkraft. Det gäller i synnerhet i ett land där skattenivån
            är hög och där vi beskattar det mesta, även för alla nödvändig
            konsumtion. Därför anser vi, att skattesänkningar måste inriktas
            på att sänka de skatter som är tyngst för de vanliga inkomsttagarna.
            Mat, boende och persontransporter är sådan nödvändig konsumtion.
          </note>
          <note>
            Där måste skatterna sänkas i första hand. Den socialdemokratiska
            regeringen har misslyckats med den ekonomiska politiken och även
            när det gäller konkurrenskraften. Låt mig återkomma till det.
          </note>
          <note>
            Det är ett hot mot välfärden.
          </note>
          <note>
            Kompletteringspropositionen är ett tydligt bevis på detta.
          </note>
          <note>
            Sverige behöver en ny ekonomisk politik som ger framtidshopp.
            Inflationen måste pressas ned och konkurrenskraften stärkas. Helhetssynen
            på den ekonomiska politiken och respekten för sambandet ekonomiekologi
            måste stärkas. Välfärden måste fördelas rättvisare. Uthållig tillväxt
            måste skapas genom att Sverige moderniseras. Viktiga samhällsinvesteringar
            måste tidigareläggas och komma hela Sverige till del. Arbetslösheten
            måste bekämpas.
          </note>
          <note>
            Problemen tydliggörs nu också av att finansdepartementet så uppenbart
            misslyckats i sina bedömningar. Budgetunderskottet för innevarande
            budgetår har på några månader mångdubblats. Ingen annan förklaring
            finns än att det handlar om fel i såväl beräkningar som bedömningar.
          </note>
          <note>
            Finansministern och hans departement har tidigare gjort stor
            sak av att försöka påvisa räknefel i oppositionspartiernas budgetförslag.
            Pinsamt nog för räknemästarna i departementet har detta i de flesta
            fall haft sitt ursprung i just egna räknefel.
          </note>
          <note>
            Finansdepartementets räknemästare sitter i sitt glashus och kastar
            sten. Det skall man vara försiktig med. Det låter förfärligt illa.
          </note>
          <note>
            Det finns givetvis ingen anledning att känna skadeglädje över
            finansdepartementets oförmåga att räkna. I själva verket är det
            djupt beklagligt, eftersom det kraftigt ökade budgetunderskottet
            påkallar en än tuffare ekonomisk medicin för att bota sjukdomen.
            Det finns nu, med de nya beskeden om budgetunderskottet, ingen
            marknad för opreciserade skattesänkningslöften. Observera att
            när jag tidigare har talat om skattesänkningar har det varit just
            omfördelningar. Men det minskar inte kravet på rättvis fördelning,
            tvärtom.
          </note>
          <note>
            Den bild av den svenska ekonomin som tecknas i kompletteringspropositionen
            anger förhoppningar om vändpunkter, men i övrigt är inte beskrivningen
            ljus. Det gäller inte minst när det är fråga om arbetsmarknadsutvecklingen
            och arbetslösheten.
          </note>
          <note>
            Ansvaret faller tungt på regeringen, men inte ens i valperiodens
            elfte timme tycks insikten om orsak och verkan ha infunnit sig.
            Inte ens nu ser man sin egen oförmåga när det gäller att föra
            en politik för god miljö, rättvisa, regional balans, full sysselsättning
            och, mest av allt, stärkt svensk konkurrenskraft.
          </note>
          <note>
            Sverige måste återfå framtidshoppet. Vi har som ledande politiker
            ett ansvar för att inte i onödan teckna i svart. Samhällsekonomins
            växtkraft måste återskapas för att generera resurser till 1990-talets
            viktiga förändringar och förbättringar i samhället.
          </note>
          <note>
            Devalveringspolitik är utesluten, höjt skattetryck likaså.
          </note>
          <note>
            Jag noterar i det sammanhanget att svenska folket inom kort åter
            får disponera pengarna från det tillfälliga obligatoriska sparandet.
            Många försökte kritisera sönder den åtgärden men avsedd effekt
            uppnåddes. I lågkonjunkturen kan sparade medel göras disponibla.
            Det hade inte blivit fallet om momshöjningen, dvs. skattehöjningen
            som var alternativet, hade genomförts.
          </note>
          <note>
            Avgörande för att kunna pressa ned kostnadsutvecklingen och inflationen
            är att alla tar sitt samhällsansvar. Centern har alltsedan
          </note>
          <note>
            Rehnberg-kommissionen presenterade sitt förslag bejakat ett flerårigt
            stabiliseringsavtal på arbetsmarknaden. Utvecklingen de senaste
            månaderna med ökad arbetslöshet har förstärkt, inte minskat, behovet.
            Då är det desto mer beklagligt när vissa grupper ställer sig utanför
            det solidariska ansvaret.
          </note>
          <note>
            Det innebär inte att vi viftar med tvångsvapen. Men den politiska
            pressen på parterna skall vara tydligt.
          </note>
          <note>
            Jag noterar emellertid att den långt ifrån varit total bland
            alla partier. En sak är klar, välfärden hotas om inte kostnadsutvecklingen
            kan pressas ned. Det ger inte minst långtidsbudgeten klart besked
            om när man jämför huvudalternativ och referenslaternativ.
          </note>
          <note>
            Rättvis fördelning av välfärden är ett nyckelbegrepp när en ny
            ekonomisk politik skall formuleras. Skatteomläggningen gav mycket
            litet i utbyte för människor med låga eller normala inkomster.
          </note>
          <note>
            Däremot fick de vara med och bära finansieringsbördan genom bl.a.
            höjda hyror och resekostnader.
          </note>
          <note>
            Det kommer att vara både orimligt och omöjligt att skapa opinion
            för betydande och nödvändiga förändringar av främst skatten på
            produktion och kapital, om inte vanligt folk upplever att skattesystemet
            behandlar dem rättvist.
          </note>
          <note>
            Enligt centerns uppfattning är därför sänkt skatt på nödvändig
            konsumtion en förutsättning för att lägga grunden för andra skattesänkningar.
          </note>
          <note>
            Skattetrycket måste sänkas. Målet bör vara att det kan reduceras
            till 50 % av BNP före sekelskiftet.
          </note>
          <note>
            Men grunden för sänkningen är omfördelning inom den indirekta
            beskattningen och att alla känner att skattesänkningarna kommer
            dem till del.
          </note>
          <note>
            Centern har förespråkat en sänkning av skatten på maten och boendet
            som totalt handlar om ca 17
          </note>
          <note>
            miljarder kronor. Alla måste bo och äta. Den som använder störst
            del av sin inkomst till sådan konsumtion vinner mest på skattesänkningarna.
          </note>
          <note>
            Rättvisan ökar. Den folkliga opinionen för sänkt matmoms är mycket
            stark och ett tecken på att människor i allmänhet inser det här
            sambandet.
          </note>
          <note>
            Solidaritet och rättvisa ger förutsättningar förmer politiskt
            samlat kunna tackla andra svåra problem.
          </note>
          <note>
            För en fyrapersonersfamilj i en normal trerummare handlar det
            om 500 kr. lägre kostnader per månad för mat och hyra, med centerns
            förslag. Det är ett konkret förslag till förbättrad rättvisa.
            Det minskar behovet av bidrag, och det minskar rundgången i ekonomin.
            Man skall helt enkelt kunna leva på sin lön.
          </note>
          <note>
            Tyvärr verkar det som om regeringen tänker lägga ut nya dimridåer
            på detta område. Vi har lagt ett konkret lagförslag om sänkt skatt
            på maten till riksdagen. Hur tänker socialdemokraterna ställa
            sig?
          </note>
          <note>
            Det är viktigt att ni inser att ni inte kommer undan med ''öppenhet''
            den här gången! Det har ingen trovärdighet om ni inte ställer
            upp när det finns chans till det -- nu under vårriksdagen. Det
            är nu ni har chansen!
          </note>
          <note>
            Det är nödvändigt att sänka de offentliga utgifternas andel av
            BNP. Detta måste ske med valfrihet och effektivitet som ledord
            i förnyelsearbetet inom den offentliga sektorn.
          </note>
          <note>
            Finansieringen måste i stora delar även i fortsättningen vara
            offentlig och solidarisk -- men verksamheter kan mycket väl utföras
            i annan regi, t.ex. privat, kooperativt osv.
          </note>
          <note>
            Regeringen föreslår en tvåmiljardersbesparing i den statliga
            byråkratin. Det är rätt inriktning, men det måste ses som ett
            första steg.
          </note>
          <note>
            Decentraliseringstanken genomsyrar nu alltmer av debatten kring
            den offentliga verksamheten.
          </note>
          <note>
            Decentraliserat ansvar och decentraliserade beslut skapar förutsättningar
            för att ytterligare reducera byråkratin och för att effektivisera
            verksamheten.
          </note>
          <note>
            Det stämmer väl med vårt mål -- ett decentraliserat samhälle.
          </note>
          <note>
            Mer grundtrygghet och mindre inkomstrelaterade system skapar
            utrymme för besparingar. Ingen faller igenom skyddsnätet, och
            samhällsekonomiskt utrymme för att sänka skattetrycket utan att
            rasera välfärden kan skapas.
          </note>
          <note>
            Den fulla sysselsättningen är ett avgörande ekonomiskt-politiskt
            mål. Arbetslöshet är resursslöseri och inte sällan en personlig
            tragedi dessutom. Nu måste viktiga samhällsinvesteringar tidigareläggas
            för att möta problemen på arbetsmarknaden och för att skapa förutsättningar
            för att hela Sverige skall utvecklas och kunna gå stärkt ur krisen.
          </note>
          <note>
            Centern bejakar ett 10-miljardersprogram för satsningar på järnvägar,
            länsvägar och arbetsmarnadspolitik. Arbetslinjen skall gälla.
          </note>
          <note>
            Utbildning, även beredskapsarbeten, är bättre än understöd.
          </note>
          <note>
            I bjärt kontrast till centerns utvecklingsprogram för hela Sverige
            står de röd-blå koalitionernas satsningar på miljökatastrofen
            Öresundsbron och på motorvägar över storstädernas få kvarvarande
            grönområden. Då finns det gott om pengar.
          </note>
          <note>
            Samtidigt lägger man strypsnara på inlandsbanan.
          </note>
          <note>
            Det är inte mer miljöförstöring och mer koncentrationsprojekt
            som kan ta Sverige ur krisen.
          </note>
          <note>
            Vi måste satsa på utbildningen. Centern föreslår 1
          </note>
          <note>
            miljard kronor till lokaler och utrustning i högskolan. Uppgörelsen
            i utbildningsutskottet --
          </note>
          <note>
            mot regeringen, men som man sedermera accepterat -- om 5 000
            nya högskoleplatser är ett steg i rätt riktning och en seger för
            centerlinjen.
          </note>
          <note>
            Utbildning är en investering i framtiden både för individ och
            för samhälle. Det är inte centern som under 80-talet, låt mig
            understryka det, sett skolan som ett besparingsobjekt. Det är
            andra partier i denna riksdag som har gjort det. De måste nu bekänna
            färg när vi formar den nya gymnasieskolan. Förlängningen av yrkesutbildningen
            får inte gå ut över de studieförberedande linjerna i gymnasieskolan.
          </note>
          <note>
            Därför är en återföring av 330 milj.kr. ett nödvändigt första
            steg.
          </note>
          <note>
            Stabiliseringsavtal och nedpressad kostnadsutveckling. Minskade
            offentliga utgifter.
          </note>
          <note>
            Stram finanspolitik. Att byta statligt företagsägande mot en
            aktiv satsning på byggande av vägar och järnvägar. Kampen mot
            arbetslösheten måste paras med nödvändiga samhällsinvesteringar
            och en modernisering av
          </note>
          <note>
            Sverige. De mindre och medelstora företagen måste få bättre förutsättningar.
            Omställningen av jordbruket måste ske med fasta spelregler, och
            inte som nu tycks vara avsikten, nämligen att inför valet och
            mindre än ett år efter beslutet om livsmedelspolitiken riva upp
            beslutet. Det är löftesbrott, och det är en typisk byråkratipolitik,
            dvs. det har ingenting att göra med verkligheten för de människor
            som drabbas av besluten. Jag syftar på de uppgifter som har kommit
            ut om att man nu skall sänka gränsskyddet. Det är dessutom ohederligt
            att den vägen skapa felaktiga föreställningar om lättköpta matprissänkningar.
          </note>
          <note>
            Energisystemets förnyelse måste ge utveckling för inhemsk, förnybar
            och miljövänlig energi och mota ut uran, olja och kol. Vi har
            haft tillräckligt med ekonomiska problem som en följd av de tidigare
            låsningarna vid dessa energikällor. En rättvisare fördelning av
            välfärden är en viktig förutsättning för att skapa acceptans för
            sänkta skatter på produktionen.
          </note>
          <note>
            Man kan då naturligtvis säga att detta är en del i
          </note>
          <note>
            Europaperspektivet. Jag vill i så fall erinra om att detta inte
            är något nytt problem. Det handlar också om den regionala fördelningen
            i Sverige, den som man så många gånger har tagit lätt på.
          </note>
          <note>
            Storföretagen har ju inte direkt premierat satsningar i de norra
            delarna av vårt land såvida de inte har varit beroende av råvarorna
            där. Det är därför vi har sagt att vi även för näringslivet måste
            skapa likvärdiga förutsättningar i olika delar av landet.
          </note>
          <note>
            Med en allt öppnare och mer internationaliserad ekonomi gäller
            detta naturligtvis också på
          </note>
          <note>
            Europaplanet. Jag delar den uppfattningen, men jag förstår då
            inte varför man inte på det nationella planet har insett detta.
          </note>
          <note>
            Detta är en politisk uppgift, men som grund måste ligga att människor
            känner att de blir rättvist behandlade. Man skall då slå vakt
            om människor som befinner sig i en svår ekonomisk situation och
            har smala ekonomiska marginaler. Man skall dessutom slå vakt om
            att skapa likvärdiga förutsättningar i olika delar av vårt land.
          </note>
          <note>
            Vi kan på så sätt skapa förståelse och förutsättningar för en
            sänkning av arbetsgivaravgifterna och för en sänkt kapitalbeskattning.
            Detta är nödvändigt mot bakgrund av internationaliseringen av
            ekonomin liksom det är nödvändigt att ta bort skatten på arbetande
            kapital och att ta bort den kontraproduktiva turistmomsen och
            omsättningsskatten på värdepappershandeln. Att slopa skogsvårdsavgiften
            och sänka arbetsgivaravgifterna för småföretagen är centerns prioritering.
            Löntagarfonderna avvecklas, och den nya AP-fondsgigantomanin --
            som lätt skrämmer bort företagandet -- måste stoppas.
          </note>
          <note>
            På detta sätt skapas nya och bättre förutsättningar för en stärkt
            konkurrenskraft. Då kan en uthållig tillväxt återskapas, och då
            kan Sverige eliminera de ekonomiska obalanserna. Det blir inte
            enkelt med det budgetunderskott som nu redovisas, men rätt hanterat
            kan en ny politik utvecklas ur dagens ekonomiska obalans.
          </note>
          <note>
            För att detta skall bli en trovärdig politik krävs en majoritetsregering
            med klar centerprofil. Då riskerar inte god miljö, regional balans,
            rättvis fördelning och full sysselsättning att hamna i strykklass.
            Ett samhälle med växtkraft kräver nämligen både kvalitet och kvantitet.
          </note>
          <note type="speaker">
            Anf. 47 LARS-OVE HAGBERG (v):
          </note>
          <note>
            Herr talman! Regeringens kompletteringsproposition är ju regeringens
            sista större verk under den här mandatperioden. Det är en slutsummering
            av tre års regerande. Med tanke på hurdan den politiska diskussionen
            var 1988 kan vänsterpartiets omdöme om föreliggande proposition
            bara bli att det nu är fråga om en total avsaknad av både rättvisepolitik
            och varje tanke på ekonomisk demokrati. Nu är det fråga om en
            fullständig anpassning till kapitalets och marknadens villkor.
          </note>
          <note>
            Budskapet från den socialdemokratiska regeringen är: Arbeta hårt,
            spara och var disciplinerad! Man kan naturligtvis fråga sig varför.
            Vilken är regeringens politiska vilja med samhällsutvecklingen?
            Var finns jämlikhetstanken, solidariteten och den ekonomiska demokratin?
            Var finns de grundläggande värderingar som arbetarrörelsen har
            burit? Av regeringens politik tycks det som om partiet ständigt
            måste anpassa sig till kapitalet och till marknadens villkor utan
            att ha någon egen politisk kraft.
          </note>
          <note>
            Regeringens politik är nu en kvartalspolitik, där anpassningen
            sker gradvis efter kapitalets utveckling och efter de senaste
            prognoserna från de ekonomiska bedömarna. Hänsynslöst kastar sig
            nu socialdemokratin ut i Europa och kräver medlemskap i EG. Några
            större förbehåll för
          </note>
          <note>
            Sverige och för de värderingar som Sverige har burit -- t.ex.
            en generell välfärdspolitik för befolkningen -- finns knappast
            kvar. I vissa stunder och med en viss överdrift framstår regeringens
            egen politik som så fanatisk att t.o.m. Carl Bildt framstår som
            sansad. Hur har regeringen tänkt sig det hela?
          </note>
          <note>
            Kan arbetarrörelsens mål genomföras genom underkastelse? Eller
            tänker man överge dessa mål i och med EG-processen?
          </note>
          <note>
            Vänsterpartiet var vid 1988 års val med och slog tillbaka de
            borgerliga partierna. Vi betraktade valet som en framgång. Det
            fanns nämligen hos socialdemokratin avgörande kvalitativa skillnader
            i jämförelse med en ren och skär borgerlig politik.
          </note>
          <note>
            Vallöftena om föräldraförsäkringen, åtgärder för att förbättra
            arbetsmiljöerna och partiets sågning av främst folkpartiets skattepolitik
            är exempel på sådana skillnader. Dessutom var försvaret av sjukförsäkringen
            och arbetslöshetsförsäkringen, välfärden i kommunerna och strävan
            efter arbete åt alla också avgörande skillnader gentemot de borgerliga.
            I dag är dessa skillnader svåra att upptäcka, eller kanske rör
            det sig nu bara om kvantitativa skillnader? Efter vad jag har
            förstått har både Bengt Westerberg och Carl Bildt nästan understött
            analysen.
          </note>
          <note>
            Tyvärr har regeringen kört in på samma väg som de borgerliga
            -- den blå vägen. Man ser nu EG framför sig, och man ser tydligen
            att man där skall finna drivkrafter för vad man skall göra på
            hemmamarknaden. Skillnaden är egentligen hastigheten.
          </note>
          <note>
            I högerpartiernas framställning -- det har här talats om ett
            dokument som skulle uppfattas som början till slutet för Sverige
            eller någonting liknande -- sägs det ärligt och rakt vad högerpolitik
            innebär. Det är fråga om sänkt moms, karensdagar, sänkta eller
            borttagna bostadssubventioner och besparingar inom välfärden --
            det är raka och entydiga förslag från högerhåll. Frånsett högerns
            syn på AP-
          </note>
          <note>
            fondssystemet funderar man över om regeringen har några direkt
            principiellt avvikande uppfattningar från det program som högerpartierna
            redovisar. Hur tänker sig t.ex. regeringen skatteharmoniseringen
            med EG? Skall den ske på något annat sätt än vad som nu föreslås
            av högerpartierna? Det vore mycket klargörande och en politisk
            framgång om Allan Larsson på avgörande punkter kunde ta avstånd
            från avsikten med förslaget och den principiella inriktningen
            i högerförslaget och inte bara göra bedömningar av ifall det är
            en svartmålning eller inte.
          </note>
          <note>
            Apropå högerdokumentet kan man konstatera att det politiska språkbruket
            har tunnats ut ytterligare.
          </note>
          <note>
            Vi hörde Carl Bild säga att det inte fanns någon fördelningspolitik
            i högerdokumentet.
          </note>
          <note>
            Fördelningspolitik kan ju vara vad som helst. Jag har uppfattat
            det så att det viktigaste inom fördelningspolitiken har varit
            sysselsättningen, men nu är det tillväxten. Det intressanta när
            det gäller dessa avgörande fördelningspolitiska frågor är att
            man samtidigt ökar inkomstskillnaderna, ökar förmögenhetskillnaderna
            och minskar solidariteten inom skattesystemet. Det traditionella
            synsättet på fördelningspolitik dumpas alltså.
          </note>
          <note>
            Regeringens politik har de senaste åren som sagt präglats av
            uppgivenhet och anpassning till marknaden, till samhällsutvecklingen
            och till en allt större makt till kapitalets marknadskrafter.
            I stället hade det behövts ett större motstånd och en mobilisering
            från arbetarrörelsen. Vart tog tankarna om ekonomisk demokrati
            vägen?
          </note>
          <note>
            Löntagarfondsdebatten handlade ju i grunden om demokrati i hela
            samhället. Varför skall SAF ha monopol på klasskampen i detta
            land?
          </note>
          <note>
            Skrivningarna i propositionen om AP-
          </note>
          <note>
            fondssystemet och löntagarfonderna är i många fall häpnadsväckande.
            Systemet skall enbart bli ett pensionssystem. Det skall t.o.m.
            kunna kompletteras med individuella tilläggspensioner.
          </note>
          <note>
            Samtidigt går utvecklingen därhän att de stora företagen i landet
            flyttar sin tyngdpunkt utomlands.
          </note>
          <note>
            Sverige behöver långsiktiga investeringar i en framtidsinriktad
            industri. För att åstadkomma det är det nödvändigt att på något
            sätt kunna använda det kollektiva sparandet. Det är också ett
            sätt att säkerställa en bra utveckling i Sverige.
          </note>
          <note>
            I kompletteringspropositionen framgår att regeringen tror att
            konjunkturen vänder uppåt i höst. Med tanke på prognosers tillförlitlighet
            kan man fråga sig vad det egentligen handlar om. Är det fråga
            om ett hopp inför framtiden? Tydligen litar regeringen inte heller
            på sin egen politik, utan på dessa prognoser eller på den vändning
            i konjunkturen som skall rädda partiet i valet.
          </note>
          <note>
            Vi saknar en mängd saker i kompletteringspropositionen. Främst
            är vi förvånade över att regeringen inte vill påbörja genomförandet
            av en sänkning av matmomsen.
          </note>
          <note>
            Med vänsterpartiets förslag om en skärpt skatt för de välbeställda
            och en sänkning av matmomsen skulle vårt land få en mycket rättvisare
            skattepolitik än för närvarande. Min fråga till finansministern
            är:
          </note>
          <note>
            Är det helt uteslutet att regeringen framlägger förslag om sänkt
            matmoms för att åstadkomma ett rättvisare skattesystem? Eller
            tänker man, som
          </note>
          <note>
            Olof Johansson nyss sade, här i riksdagen under våren rösta för
            de föreliggande förslagen?
          </note>
          <note>
            Regeringen har sedan i höstas bytt överordnad paroll för sin
            politik. Inflationsbekämpningen är överordnad kravet på arbete
            och sysselsättning åt alla. Detta byte är ingen tillfällighet.
            Det är inte heller någon tillfällighet att man är negativt inställd
            till beredskapsarbete. Egentligen är det en ganska cynisk politik
            som regeringen för på detta område.
          </note>
          <note>
            Man kalkylerar helt kallt med en arbetslöshet på närmare 3 %
            under 90-talet. Det är det genomsnittliga arbetslöshetstalet.
            Vad händer i utsatta regioner? Att AMS får 6 miljarder i stället
            för begärda 10 miljarder för framför allt utbildning är också
            ett tecken på denna politik. Huvudnumret är utbildning, och det
            är mycket bra. Samtidigt är det en avsaknad på nya arbeten. I
            och med att sådana inte finns blir följden en ökad skara av välutbildade
            arbetslösa. Effekten blir att regeringen i praktiken skall bekämpa
            inflationen med välutbildade arbetslösa. Är det vad finansministern
            kallar för att gå på två ben, dvs. att
          </note>
          <note>
            Sverige skall ha världens mest välutbildade arbetslösa? Jag undrar
            om inte regeringen har gått ett steg längre än vad riksdagen tänkte
            sig den 27
          </note>
          <note>
            mars, när den fattade beslut om att inta en ganska välvillig
            syn på beredskapsarbeten.
          </note>
          <note>
            Vad säger man i Sandviken, Hallstahammar och i andra krisorter
            med hög arbetslöshet? Visserligen kan man utbilda sig, men när
            man väl har gjort det behöver man också ett arbete. Vad händer
            under tiden, dvs. innan arbeten har tillskapats? Skall regionalpolitiken
            bara vara ett medel i flyttningskarusellen?
          </note>
          <note>
            Regeringen har haft chansen att göra bra ifrån sig i en fråga,
            nämligen i frågan om sysselsättning. Men man har tydligen misslyckats
            även där. Handlar det inte i den politiska verkligheten egentligen
            om ett hänsynstagande till EG och dess anpassning till arbetslöshet,
            finansminister Allan Larsson?
          </note>
          <note>
            Vi i vänsterpartiet, som anser att varje arbetslös är ett nederlag
            för ett samhälle, vill verkligen satsa alla tänkbara resurser
            på att förhindra att någon är arbetslös i ett visst skede. Det
            behövs snabba investeringar i infrastrukturen, inte minst regionalt.
          </note>
          <note>
            Vi kan tänka oss ROT-program för skolor och VA-
          </note>
          <note>
            nät. Vi kan också tänka oss insatser i kommunerna för att se
            till att äldreomsorg och barnomsorg verkligen bedrivs. Vi vill
            vidare sätta in åtgärder för att öka industrins investeringar.
          </note>
          <note>
            Som jag ser det är regeringen mycket passiv på dessa områden.
            Anmärkningsvärt i hela detta sysselsättningspaket är varifrån
            man har fått stöd för det, nämligen från moderaterna och folkpartiet
            liberalerna. Regeringen förlitar sig också mycket på stabiliseringsavtalet
            och
          </note>
          <note>
            Rehnbergskommissionen och säger att man här har nyckeln till
            lösningen på inflationen. Men trots
          </note>
          <note>
            Rehnbergsavtalet kan vi se att lönespridningen ökar. Väletablerade
            grupper drar lönemässigt ifrån andra. De som alltid har haft det
            svårast, de som har haft hjälp av en solidarisk lönepolitik, sitter
            nu fast i långvariga Rehnbergsavtal. De blir knappast hjälpta
            av att lönespridningen i ett längre perspektiv kraftigt kommer
            att driva på inflationen.
          </note>
          <note>
            Ökad lönespridning betyder nämligen helt klart inflation.
          </note>
          <note>
            Hur blir det med fackens roll i framtiden? Hur har den socialdemokratiska
            regeringen egentligen tänkt sig den? En stor del av fackföreningsrörelsen
            måste kanske sitta med armarna i kors i stället för att vidta
            nödvändiga åtgärder för att hjälpa sina lågavlönade. Vad händer
            efter nästa avtal? Vad händer på marknaden, Allan Larsson? Är
            inte risken mycket stor för att de välbeställda ''fixar'' sin
            kompensation även efter Rehnbergsåren, samtidigt som de lågavlönade
            förlorar?
          </note>
          <note>
            Vi i vänsterpartiet tycker att det hade varit oerhört mycket
            smartare att i stället för Rehnbergsavtal föra en kraftfull fördelningspolitik
            med insatser i främst skattepolitiken. Vi betonar än en gång att
            inflationens grundorsak inte ligger i löneutvecklingen. Grundorsaken
            hittar vi i stället hos dem som sätter priserna, och dessa måste
            vi sätta press på.
          </note>
          <note>
            Regeringen fullföljer även sin politik gentemot kommunerna. En
            real minskning av kommunernas resurser, är vad man åter för höra.
            Den näraliggande välfärden vill man inte garantera.
          </note>
          <note>
            Statsbidragen skall minska realt sätt. Vi i vänsterpartiet kräver
            däremot omedelbart ett kommunalt stödpaket.
          </note>
          <note>
            Arbetsgivarperioden i sjukförsäkringen är också en eftergift
            åt marknaden och borgerligheten. Den har egentligen inget berättigande.
            Om man misstror de fackliga organisationerna och deras möjligheter
            att påverka utvecklingen i arbetslivet, då skall man naturligtvis
            ge efter och se till att motparten stärker sina positioner.
          </note>
          <note>
            Vi är också förundrade över regeringens hantering med hyrorna.
            Varför vill man redan nu se till att kompensationen för byggmomsen
            minskar? Är det inte en signal om att man egentligen vill höja
            hyrorna ytterligare efter de rekordhöga hyreslyft som människor
            har fått vidkännas.
          </note>
          <note>
            Vi vill också peka på arbetsmiljön, som i föregående val var
            en av de stora slagnumren. Nu, nästan 2,5 år senare, vet vi ju
            resultatet av regeringens prestationer. Vi har tagit del av en
            kartläggning av de 400 sämsta jobben, även om dessa inte pekades
            ut. Framför allt saknas det förslag, befogenheter och åtgärder
            för att kunna vidta åtgärder som förbättrar situationen. I stället
            för insatser från skyddsombud och fack får den enskilde bara läsa
            välvilliga skrivningar om hur det skall vara. Regeringen talar
            mycket om tillväxt och produktivitet, men man bryr sig inte om
            själva grundvalen för produktionen, dvs. förhållandena i arbetslivet.
            Man underskattar de arbetandes möjligheter att utveckla det svenska
            samhället.
          </note>
          <note>
            Inflytandet, miljön och villkoren för de anställda --
          </note>
          <note>
            det som kan inordnas under begreppen ekonomisk demokrati och
            demokratiska rättigheter -- har tydligen inte längre någon plats
            i socialdemokratins politik. Likadant är det med miljön. Här saknas
            ett klart samband i de skrivningar som regeringen har i kompletteringspropositionen
            med den politik man egentligen företräder. Marknadskrafternas
            mekanismer skall få fritt fram. Tillväxten har naturligtvis sina
            konsekvenser på miljön.
          </note>
          <note>
            Därför är dessa skrivningar kosmetika, bortsett från några enstaka
            punktinsatser.
          </note>
          <note>
            Helhetsperspektivet och helhetsåtgärderna saknas, och tydligen
            också insikten om att miljön sätter gränser för vår produktion
            och konsumtion.
          </note>
          <note>
            Herr talman! Regeringens politik kan sammanfattas med att regeringen
            hoppas på bättre tider. Allan Larsson måste naturligtvis dela
            vänsterpartiets bekymmer för arbetarrörelsen och dess framtid.
            När människor känner förvirring inför den politiska situationen,
            skulle det behövas klarhet och ett tydligt budskap från regeringen,
            ett budskap som skulle kunna stimulera människorna till insatser
            i samhället. Men vad de får höra är att vi hoppas på bättre tider.
            Du skall arbeta mer, du skall spara om du kan, bråka inte utan
            var lydig!
          </note>
          <note>
            I kompletteringspropositionen är det mycket svårt att se vilka
            värderingar regeringen har för sin politik, som på avgörande punkter
            skiljer sig från de borgerligas. Kunde finansministern bringa
            klarhet i detta skulle den politiska debatten i fortsättningen
            vara mycket enklare och klarare från arbetarrörelsens sida.
          </note>
          <note type="speaker">
            Anf. 48 CLAES ROXBERGH (mp):
          </note>
          <note>
            Herr talman! Vi har en ny finansminister.
          </note>
          <note>
            Vi har ''ny start för Sverige''.
          </note>
          <note>
            Vi har ''ny demokrati''.
          </note>
          <note>
            Det ser ut som om den svenska politiken har förändrats, men i
            själva verket är det en gammal politik i ny tappning.
          </note>
          <note>
            Det är samma gamla tillväxtmedicin som vi har sett så många gånger
            förut.
          </note>
          <note>
            I redovisningen av den ekonomiskt-politiska strategin för de
            närmaste åren sätts tillväxtmålet i vanlig ordning före miljömålet.
            Det räcker inte,
          </note>
          <note>
            Allan Larsson, att på femte plats säga att den ekonomiska politiken
            skall medverka till uthållig tillväxt. Under avsnitt 7 i propositionen:
            ''Politik för uthållig tillväxt'' står det dessutom att läsa:
          </note>
          <note>
            ''Miljöpolitiken måste vara i linje med den ekonomiska politikens
            allmänna förutsättningar och mål.''
          </note>
          <note>
            Problemet med denna formulering är att den måste uttydas så,
            att den ekonomiska politikens förutsättningar och mål skall bestämma
            miljöpolitiken. Det var ju precis så vi inte ville ha det, utan
            vi ville ha det tvärtom -- vi ville att miljömålet skulle ligga
            först och bestämma ramarna och utrymmet för den ekonomiska politiken.
          </note>
          <note>
            Jag saknar också en grundläggande kritik av bedömningen av landets
            ekonomi. Genom att använda de traditionella ekonomiska begreppen
            får man en värdering som egentligen är irrelevant för hur det
            egentligen står till. Ju snarare en grön nationalbudget läggs
            till grund för värderingen, desto tidigare vet vi vad vi måste
            göra. I själva verket står vi inför ett vägval, där vi måste välja
            miljövägen med seriös ekonomisk politik. Det kan inte ske med
            ofinansierade skattesänkningar.
          </note>
          <note>
            Den ekonomiska politiken bör naturligtvis underordnas de ekologiska
            ramarna. Men miljömålen kan endast tillgodoses genom strukturförändringar
            och alltså inte i första hand genom speciella ''miljösatsningar''.
            Miljömålen måste byggas in genom omstrukturering av produktionssystemen
            och konsumtionssystemen, alltså både produktion och konsumtion.
          </note>
          <note>
            Miljöpartiet de gröna vill därför aktivt stödja utveckling av
            ny teknik, som är energi- och resurssnål och som helst inte smutsar
            ner vare sig vid produktion eller vid användning av produkterna.
            Slutmålet är att ersätta dagens linjära produktionssystem, där
            materialet vandrar från gruvan till avfallshögen, med ett cirkulärt
            system byggt på förnyelsebara råvaror, återbruk och återvinning.
          </note>
          <note>
            Framväxten av ett cirkulärt system kan vi påskynda genom att
            aktivt använda ekonomiska styrmedel i form av kraftigt höjda skatter
            på råvaror, energi och miljöutsläpp för att i stället sänka skatten
            på arbete.
          </note>
          <note>
            Varför är ni så rädda att föreslå en kraftfull omläggning av
            skattesystemet? Frågan går till både
          </note>
          <note>
            Bildt, Westerberg, Johansson och Larsson. Varför?
          </note>
          <note>
            Men det räcker inte med en miljövänlig teknik.
          </note>
          <note>
            Sådan har införts på många områden under de senaste decennierna,
            men miljöproblemen har ändå ökat. Felet är naturligtvis att de
            positiva effekterna av den nya tekniken har motverkats av att
            den materiella produktionen hela tiden har ökat. Vi har hela tiden
            konsumerat mer. Både med den av regeringen och av moderaterna
            och folkpartiet föreslagna utvecklingen kommer miljöproblemen
            att fortsätta att öka. Den ensidiga tillväxtsatsningen skapar
            fler problem än den löser.
          </note>
          <note>
            Om man räknar med miljöskadorna, kommer vi förmodligen att få
            en negativ tillväxt i Sverige under hela 90-talet. Utredningar
            har visat att den strålande tillväxten i vårt grannland Tyskland
            under
          </note>
          <note>
            80-talet i själva verket har varit negativ, när man räknar med
            miljökonsekvenserna. Förmodligen gäller samma sak för Sverige.
          </note>
          <note>
            Det räcker inte att vi stabiliserar utsläpp och resursförbrukning
            på nuvarande nivåer. De måste drastiskt minska, om vi menar allvar
            med allt tal om solidaritet med fattiga länder och kommande generationer.
            Miljöpartiets recept för en sådan minskning är en kraftig satsning
            på miljövänlig teknik kombinerad med en minskning av den totala
            materiella förbrukningen. Det betyder en lägre eller ingen ekonomisk
            tillväxt, mätt på traditionellt sätt. Men det betyder att vår
            livskvalitet kommer att öka.
          </note>
          <note>
            Propositionens inriktning mot en ökad samhällsekonomisk effektivitet
            genom avreglering, ökad konkurrens samt satsning på utbildning
            och forskning är bra, om detta leder till en förbättrad produktivitet.
            Men miljöpartiet är inte överens med regeringen om hur den förbättrade
            produktiviteten skall användas. Regeringen vill använda produktivitetsökningen
            till en snabb produktionsökning för att kunna öka framför allt
            den privata konsumtionen.
          </note>
          <note>
            Regeringen gör ingen analys av eller åtskillnad mellan en produktion
            som innebär ytterligare rovdrift på knappa naturresurser som förstör
            miljön och på andra typer av tillväxt. Därför kommer rovdriften
            och miljöförstöringen att förvärras både med regeringens och även
            med moderaternas och folkpartiets politik.
          </note>
          <note>
            Miljöpartiet vill i stället ha en grön tillväxt med mer varor
            och tjänster som är skonsamma mot miljön:
          </note>
          <note>
            -- Vi vill ha en jordbrukspolitik som inte är baserad på kemikaliejordbruket,
            något som riksdagens övriga partier har fattat beslut om.
          </note>
          <note>
            -- Vi vill förbättra resurshushållning och miljö genom hårdare
            betoning på ekonomiska styrmedel i miljöpolitiken och en bättre
            miljölagstiftning.
          </note>
          <note>
            -- Vi vill minska beskattningen av arbete.
          </note>
          <note>
            -- Vi vill ta bort momsen på kollektivtrafik och mat.
          </note>
          <note>
            Är det t.ex. rimligt att en gratis parkeringsplats från arbetsgivaren
            är skattebefriad men inte årskortet på kollektivtrafiken. Nej,
            det är naturligtvis inte rimligt, men detta visar på inkonsekvensen
            i det nuvarande systemet, som direkt motverkar en miljöriktig
            politik.
          </note>
          <note>
            Miljöpartiet de gröna anser att vinsterna av en förbättrad produktivitet
            i första hand skall användas till en förkortning av arbetstiden,
            inte till en ökad produktionsvolym. Om produktiviteten kan förbättras
            på det sätt som förutsätts i propositionen, skulle det vara möjligt
            att minska normalarbetstiden med 2 timmar till 38 timmar per vecka
            fram till 1994. Det förutsätter i så fall en grön ekonomisk tillväxt
            på mellan 0,5 och 1 % om året för att samtidigt klara det investeringsprogram
            för en bättre miljö som vi eftersträvar.
          </note>
          <note>
            En förkortad arbetstid medger också att människor själva i ökad
            utsträckning övertar arbetsuppgifter som i dag bekostas med skattemedel.
            Ett exempel härpå är ökad föräldramedverkan på daghemmen och i
            skolan. I dag får Waldorfskolorna inte ens anständiga bidrag från
            staten. Därför demonstrerar i dag föräldrar till elever i Waldorfskolorna
            utanför riksdagen. Sådana här fristående skolor, där föräldramedverkan
            är ett väsentligt inslag, borde premieras i stället för att bestraffas
            av staten.
          </note>
          <note>
            Såväl en storsatsning på miljöinriktade investeringar som en
            arbetstidsförkortning kommer att bidra till hålla nere arbetslösheten
            de närmaste åren.
          </note>
          <note>
            Miljöpartiets politik ger inget ökat utrymme för ökad privat
            konsumtion och kräver en ekonomisk politik som slår vakt om de
            svaga i samhället. Vi kan inte få mer av allt, utan vi måste använda
            det vi har på ett bättre sätt. Vår politik ger inte heller samma
            skatteinkomster som den snabba tillväxtpolitik som regeringen
            föreslår. Detta motverkas dock av att en del av samhällets utgifter
            för miljöskador och utslitning av människor minskar. Men det behövs
            också en sparsamhet med offentliga utgifter samt en översyn och
            effektivisering av de offentliga systemen.
          </note>
          <note>
            Miljöpartiet de gröna vill verka för att kostnaderna för de stora
            transfereringssystemen minskar genom en successiv övergång till
            skydd för grundstandard i socialförsäkringssystemet i stället
            för en ersättning för inkomstbortfall. De stora bostadssubventionerna
            måste minskas och de boende själva i huvudsak betala bostadskostnaden
            med en omfördelning i tiden som räntelånesystemet kan ge.
          </note>
          <note>
            Vi stöder inriktningen på besparingar i den statliga förvaltningen
            och på en bättre samordning av samhällets resurser, t.ex. mellan
            sjukförsäkringssystemet och sjukvården.
          </note>
          <note>
            Låt oss sälja ut Vattenfall och använda pengarna till miljöinvesteringar,
            något som dessutom skapar nya arbetstillfällen. Investeringar
            i infrastruktur och forskning måste ges en klar inriktning på
            att skapa kommunikations-, energi och produktionssystem som är
            långsiktigt ekologiskt hållbara. Minskad vägtrafik förbättrar
            miljön, minskar behovet av import av drivmedel, förbättrar handelsbalansen
            och bytesbalansen samt minskar antalet dödade och skadade på vägarna.
          </note>
          <note>
            Miljöpartiet de gröna är för en fri handel på lika villkor och
            ett alleuropeiskt samarbete på demokratiska grunder och med en
            bevarad neutralitetspolitik.
          </note>
          <note>
            Det intressanta är att det faktiskt går att föra en politik som
            hjälper oss att minska och komma till rätta med de ekologiska
            störningarna och samtidigt lösa våra ekonomiska problem. Vi har
            analysinstrumenten, vi har kunskaperna och vi har redskapen. Men
            ni vägrar ju allihop att göra någonting rejält. Varför gör ni
            det -- Bildt,
          </note>
          <note>
            Westerberg och Larsson?
          </note>
          <note>
            Anf. 49 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Jag vill börja med att uttrycka min stora uppskattning
            över den uppmärksamhet som oppositionen har ägnat åt kompletteringspropositionen
            och att partiledarna har tagit av sin dyrbara tid för att debattera
            den ekonomiska politiken. Ni har ju, som Dagens
          </note>
          <note>
            Nyheter påpekat, varit litet frånvarande när vi diskuterat den
            ekonomiska politiken här i riksdagen.
          </note>
          <note>
            Vi skall tala om nuet men framför allt om framtiden. Men jag
            vill ändå ägna någon minut åt
          </note>
          <note>
            1980-talet med tanke på den orättfärdiga beskrivning som Carl
            Bildt gav av 1980-talet. Han beskrev det som ett misslyckat årtionde
            från ekonomisk synpunkt.
          </note>
          <note>
            Vad menar Carl Bildt? Var det ett misslyckande att ytterligare
            330 000 människor kunde få arbete? Var det ett misslyckande att
            Sverige kunde hålla arbetslösheten långt under den nivå som gäller
            i
          </note>
          <note>
            Europa? Var det ett misslyckande att löntagarna kunde förbättra
            sina reallöner och återvinna den månadslön som man förlorade under
            de borgerliga åren? Var det ett misslyckande att industriinvesteringarna
            fördubblades 1982--1990?
          </note>
          <note>
            Var det ett misslyckande att vi har kunnat öka barnbidragen med
            6 000 kr.? Var det ett misslyckande att vi byggde ut barnomsorgen
            med
          </note>
          <note>
            186 000 platser och att vi kunde bygga ut sjukvården och äldreomsorgen?
            Var det ett misslyckande att vi kunde förbättra pensionärernas
            villkor genom ATP-systemet, pensionstillskott och
          </note>
          <note>
            KBT?
          </note>
          <note>
            Nej, Carl Bildt, det var inget misslyckande. Allt detta var stora
            och viktiga framgångar. Det har vi åstadkommit i samverkan med
            näringslivet, löntagare och samhälle. Det kan vi vara stolta över.
          </note>
          <note>
            Ingen av alla dem som varit med och åstadkommit detta skall behöva
            ta på sig av Carl Bildts kritik.
          </note>
          <note>
            Sverige är ett bra land, och Sverige blev bättre på
          </note>
          <note>
            1980-talet, och vi har stora uppgifter framför oss.
          </note>
          <note>
            Det är om detta som den ekonomiska politiken handlar. Det är
            det som är innebörden i den proposition som nu är levererad. Här
            framträder nu tydliga alternativ genom det förslag som högeralliansen
            har lagt fram häromdagen.
          </note>
          <note>
            När ni presenterade era förslag i januari beskrev jag det som
            en såpbubbla av skimrande löften om skattesänkningar och anslagsökningar.
            Jag sade då att det skulle gå med det som det går med en såpbubbla.
            Så snart någon petar på den spricker den. Nu har den borgerliga
            såpbubblan spruckit.
          </note>
          <note>
            Nu har vi i stället fått högeralliansens valmanifest.
          </note>
          <note>
            Det innehåller ett tydligt alternativ, som bör göra debatten
            och vägvalet tydligare.
          </note>
          <note>
            Carl Bildt sade i söndags -- jag såg det på TV -- att högeralliansens
            program är den enda vägen. Jag ser att samma formulering finns
            i Veckans Affärer i dag. Menar Carl Bildt allvar med detta? Har
            inte väljarna rätt att ta ställning? Och är det inte folket som
            skall avgöra vilken väg som är rätt? Carl Bildt är en god demokrat,
            men Carl Bildt uttrycker sig slarvigt. Högeralliansens program
            är inte den enda vägen, och det är säkert inte den rätta vägen.
            Det är ett alternativ, och Carl Bildt får stå ut med att alla
            andra partier utanför högeralliansen presenterar sina förslag
            till vägar för det här landet.
          </note>
          <note>
            Vad Carl Bildt har presenterat är en bred väg för dem som får
            lättnader i förmögenhetsbeskattning och annan beskattning. Men
            det är en dålig väg för alla som skall vara med och betala genom
            försämringar av alla de slag. Hur skall det t.ex. gå med bostäderna
            om ni skall genomföra ert program? Jag såg i dag i Göteborgs-Posten
            att
          </note>
          <note>
            Sveriges största hustillverkare, Team Boro, nu varnar för en
            valseger för högeralliansen. En valseger för moderaterna och folkpartiet
            innebär en katastrof för bostadsbyggandet, säger företagets
          </note>
          <note>
            VD. Är det detta som är den enda vägen?
          </note>
          <note>
            Vad Carl Bildt har presenterat är en väg som leder bort från
            rättvisan. Det går inte att bygga ett samhälle på den grunden.
            Ert program är en återvändsgränd.
          </note>
          <note>
            Så låt oss då gå över till den väg som bär framåt.
          </note>
          <note>
            Kompletteringspropositionen innehåller en ekonomisk-politisk
            strategi med fem bärande element.
          </note>
          <note>
            Det första är att den ekonomiska politiken skall skapa förutsättningar
            för Sverige att aktivt och framgångsrikt delta i den internationella
            integrationen. Det är 1990-talets stora utmaning med GATT, EES-avtal
            och EG-medlemskap. Det ger oss tillgång till nya och vidgade marknader,
            men det sätter också press på konkurrens och produktivitet på
            hemmaplan. Det är den internationella integrationen som är den
            mest dynamiska faktorn i vår ekonomi.
          </note>
          <note>
            Det andra är att den ekonomiska politiken skall medverka till
            att bromsa kostnadsutvecklingen och stärka konkurrenskraften för
            att hävda sysselsättningen och välfärden. Vi är på god väg, och
            jag skall strax redovisa hur långt vi har nått.
          </note>
          <note>
            Det tredje är att den ekonomiska politiken skall bidra till tillväxt
            genom att stimulera produktivitet och sparande. Utrymme skall
            skapas för investeringar i produktion och infrastruktur.
          </note>
          <note>
            Det fjärde är att den ekonomiska politiken skall bidra till att
            utjämna levnadsvillkor och skapa en starkare bas för välfärden
            genom att arbetslinjen konsekvent hävdas -- i arbetsmarknadspolitiken
            och i socialförsäkringarna. Här innehåller propositionen konkreta
            förslag till aktiva åtgärder för utbildning och kompetenshöjning,
            förslag som nu skall behandlas i riksdagen. Det handlar om trygghet,
            rättvisa och om grunden för framsteg.
          </note>
          <note>
            Arbetslöshet är inte ett medel i den ekonomiska politiken. Jag
            är glad över att ni fångat upp min formulering i ert papper, men
            jag kan inte se att det finns någon konsekvens av detta i de förslag
            ni lägger fram.
          </note>
          <note>
            Jag tycker inte det ligger på Bengt Westerbergs nivå att rikta
            den typ av angrepp på Ingvar Carlsson som nyss skedde med anledning
            av en formulering som uppenbarligen är fabricerad i ett nyhetsmedium
            och som statsministern inte har uttalat. Jag tycker att det var
            torftigt, och det är synd att sänka debatten till den nivån. Jag
            hoppas att vi i stället kan hålla upp nivån.
          </note>
          <note>
            Det femte och sista är att den ekonomiska politiken skall medverka
            till en uthållig tillväxt. Produktion och konsumtion måste ställas
            om så att balansen mellan ekonomi och ekologi säkras.
          </note>
          <note>
            Miljöpolitiken, uppgörelsen om energipolitiken och satsningen
            på kollektivtrafiken är exempel på detta. Vi har lagt fast kursen.
            Vi skall fortsätta på den vägen av samspel mellan ekonomi och
            ekologi.
          </note>
          <note>
            Detta är den ekonomisk-politiska strategin. Det är en stram och
            ansvarsfull politik.
          </note>
          <note>
            Kompletteringspropositionen markerar att vi skall fullfölja arbetet
            med att åstadkomma prisstabilitet på god europeisk nivå och sysselsättning
            på god svensk nivå. Vi skall med kraft bekämpa arbetslösheten.
          </note>
          <note>
            Samtidigt måste vi höja ambitionerna när det gäller ekonomisk
            tillväxt i förhållande till vad som gällde under 1980-talet. En
            huvuduppgift under de kommande åren blir att frigöra och ta till
            vara alla goda krafter som kan medverka till att öka vår samlade
            produktion. Målet bör var att etablera en ny och högre nivå för
            tillväxt och produktivitet. Det är på detta område som tyngdpunkten
            i de kommande årens arbete ligger, i den ekonomiska politiken
            och i det praktiska arbetet i företag och på arbetsplatser. Vi
            skall åstadkomma en sådan ökad tillväxt på ett sätt som gör att
            välfärden kan hävdas och att de nya resurserna blir rättvist fördelade.
            Om jag skulle sätta en titel på denna proposition skulle den därför
            få heta ''Alla dessa möjligheter''.
          </note>
          <note>
            Ute i världen pågår en intressant och viktig diskussion om vilket
            förlopp den nuvarande konjunkturen kommer att få.
          </note>
          <note>
            Kommer vi att ha en lång och djup nedgång? Eller blir det en
            kort och grund nedgång, en snar vändning till det bättre?
          </note>
          <note>
            Vilken roll spelar nya mönster för näringslivets lagerutveckling,
            t.ex. just-in-time-principen?
          </note>
          <note>
            Den diskussionen pågår i USA, Canada och
          </note>
          <note>
            Storbritannien -- tre länder som har stagnation eller minskning
            i sin produktion under detta år. Den diskussionen pågår också
            inom OECD.
          </note>
          <note>
            Det finns en allmän uppfattning att vändpunkten för den ekonomiska
            aktiviteten kommer under det här året.
          </note>
          <note>
            Sverige befinner sig i en rejäl lågkonjunktur, och nedgången
            i samband med Gulfkrisen blev snabbare och djupare än vad prognosmakarna
            kunde förutse.
          </note>
          <note>
            Men det är också ett faktum att framtidsutsikterna har förbättrats
            både på grund av den internationella utvecklingen och på grund
            av de åtgärder som vi nu vidtar här hemma.
          </note>
          <note>
            Låt mig få peka på några enkla fakta.
          </note>
          <note>
            -- Vi har passerat en vändpunkt när det gäller kostnadsutveckling.
            Arbetet med stabiliseringsavtalet ger resultat. Vi håller på att
            växla ned från inflationslöner till reallöner.
          </note>
          <note>
            -- Sverige har också passerat vändpunkten när det gäller inflationen.
            Framför oss ligger en period av betydligt stabilare priser. Vi
            är på väg mot en prisstabilitet på god europeisk nivå. Det får
            stor betydelse för hela vår ekonomi.
          </note>
          <note>
            -- Vi har passerat en vändpunkt när det gäller produktiviteten.
            Den har utvecklats svagt under slutet av 80-talet. Nu står vi
            inför en period med snabbare tillväxt. Nästa år ökar produktiviteten
            i industrin med 3 %.
          </note>
          <note>
            -- Vändpunkten när det gäller produktionen har kommit närmare
            och bör inträffa under andra halvåret. Nästa år bör bli ett år
            av återhämtning och förnyad tillväxt. Detta framgår av
          </note>
          <note>
            Konjunkturinstitutets företagsbarometer och av andra undersökningar.
          </note>
          <note>
            -- Vi har nått en vändpunkt också när det gller inriktningen
            på tillväxten. De senaste åren har den skyddade sektorn växt snabbare
            än den konkurrensutsatta, men nu är vi på väg in i en ny och bättre
            utvecklingsbana. Nästa år växer den konkurrensutsatta sektorn
            med 2,5 %, medan den skyddade sektorn växer med bara 0,5 %.
          </note>
          <note>
            -- Vi har nått en vändpunkt när det gäller handeln med omvärlden.
            Vi har hela tiden haft ett överskott i varuhandeln, men nu börjar
            det överskottet öka på nytt igen -- från ca 16 miljarder kronor
            i fjol till drygt 20 miljarder i år och 25 miljarder nästa år.
          </note>
          <note>
            -- Vi har passerat en vändpunkt när det gäller hushållens sparande.
            Under åren 1989--1992 stiger sparkvoten från ett minus på 4,6
            % till ett plus på
          </note>
          <note>
            0,5 %.
          </note>
          <note>
            -- Vändpunkten när det gäller sysselsättningen kommer senare.
            Konjunkturen på arbetsmarknaden kommer alltid något senare än
            den som gäller produktionen. Därför ligger den ett stycke fram
            i tiden, men den kommer också.
          </note>
          <note>
            Min slutsats av detta är alltså att Sverige i viktiga avseenden
            är på rätt väg.
          </note>
          <note>
            Oppositionen är upprörd, särskilt Carl Bildt och kritiserar den
            här framställningen och ordar om skönmålning. Den kritiken faller
            platt till marken.
          </note>
          <note>
            Propositionen innehåller fakta om en besvärlig ekonomisk situation.
            Och den innehåller fakta om de resultat som vi nu är på väg att
            uppnå genom de beslut som riksdagen, ofta med breda majoriteter,
            har fattat.
          </note>
          <note>
            Det finns inget av lättsinnig löftespolitik i denna proposition.
          </note>
          <note>
            Det finns konkreta förslag när det gäller arbetsmarknadspolitik
            och byggande. Det finns ett omfattande program för en bantning
            av den statliga administrationen.
          </note>
          <note>
            Det finns riktlinjer för den ekonomiska politiken.
          </note>
          <note>
            Det finns klara markeringar när det gäller inflationsbekämpning
            och konkurrenspolitik, om valutapolitik och finanspolitik.
          </note>
          <note>
            Vi har en besvärlig statsfinansiell situation med stora men tillfälliga
            underskott under de närmaste åren. Vi byggde den bedömning som
            vi gjorde i budgetpropositionen i januari och vi bygger den som
            vi gör nu på det underlag som riksrevisionsverket lämnar till
            regeringen. Jag har ingen anledning till kritik mot riksrevisionsverket
            för att man har givit oss nya beräkningar. Läget är svårbedömt
            av två skäl -- med hänsyn till konjunkturutvecklingen men också
            med hänsyn till det nya skattesystemet.
          </note>
          <note>
            Det kommer -- jag håller med Bengt Westerberg om det -- inte
            att finnas utrymmen för nya statliga åtaganden, men inte heller
            för nya stora skattesänkningar.
          </note>
          <note>
            Vi måste fortsätta med en kärv men ansvarsfull ekonomisk politik
            under flera år. Bengt Westerberg vädjade om att man inte skall
            lova pengar till barnfamiljer och pensionärer. Jag utgår från
            att vi skall fullfölja de beslut och åtaganden som finns till
            båda de grupperna. Men själv nöjer sig Bengt
          </note>
          <note>
            Westerberg med att föreslå kostnadskrävande reformer till helt
            andra grupper -- slopad aktieomsättningsskatt, sänkt skatt på
            aktieutdelning, sänkt skatt på förmögenheter. Är det ett uttryck
            för den fördelningspolitiska syn som präglar högeralliansen?
          </note>
          <note>
            Jag har talat klarspråk om svensk ekonomi när det har sett mörkt
            ut. Jag talar klarspråk nu när jag säger att vi är på rätt väg.
            Jag vill inte för ett ögonblick ge intryck av att detta är en
            bred och bekväm väg. Det är en smal och stenig väg; här finns
            verkligen inte utrymme för några ystra språng.
          </note>
          <note>
            Skillnaden mellan regeringen och högeralliansen ligger i synen
            på Sveriges möjligheter.
          </note>
          <note>
            Ni ser i backspegeln. Ni svartmålar och ser problem. Ni misstror
            Sverige.
          </note>
          <note>
            Ni bygger er kritik på stöd från Industriförbundet med motiveringen
            att dess prognos för förra året var så exakt. Jag vill då säga
            att det var mycket skickligt av Industriförbundet att i god tid
            kunna förutse att det skulle inträffa en Gulfkris, som kom att
            påverka hela den internationella ekonomin.
          </note>
          <note>
            Säkert får man nobelpriset för att ha gjort en sådan prestation.
          </note>
          <note>
            Jag skulle också vilja uppmana er att titta på den prognos som
            Industriförbundet gjorde förra gången det var valår, inför 1988.
            Jag skall inte säga något ofördelaktigt om den, men jag rekommenderar
            alla intresserade ett studium för att kunna bedöma tillförlitligheten
            i Industriförbundets prognoser ett valår.
          </note>
          <note>
            Vi vet var vi befinner oss i dag. Vi ser framåt, och vi ser möjligheterna.
            Därför kan jag konstatera att
          </note>
          <note>
            Sverige i flera viktiga avseenden är på rätt väg.
          </note>
          <note>
            De flesta bedömare gör liknande prognoser. Den uppfattning som
            jag har redovisat stöds med några nyanser i bedömningarna av
          </note>
          <note>
            -- de svar som företagen lämnat till
          </note>
          <note>
            Konjunkturinstitutet i Barometern,
          </note>
          <note>
            -- de svar som företagen lämnat till SCBs exportenkät,
          </note>
          <note>
            -- de svar som har lämnats i
          </note>
          <note>
            Småföretagsbarometern,
          </note>
          <note>
            -- de svar som företagen lämnat till Veckans
          </note>
          <note>
            Affärers enkät.
          </note>
          <note>
            De visar alla att optimismen har ökat ute i företagen.
          </note>
          <note>
            Varför vill högeralliansen förtiga och förneka detta? Varför
            kan ni inte redovisa de uttalanden som görs av t.ex. P.G. Gyllenhammar,
            Percy
          </note>
          <note>
            Barnevik, Christer Zetterberg och andra, som säger att förutsättningarna
            för industriell verksamhet är mycket bättre, att Sverige är på
            rätt väg?
          </note>
          <note>
            Läs gärna den brittiska tidskriften Economist, som den här veckan
            i ett diagram har ritat in var olika länder befinner sig i konjunkturcykeln.
            USA,
          </note>
          <note>
            Canada och Sverige befinner sig vid eller nära vändpunkten. Är
            det också en skönmålning? Jag hoppas att TV och tidningar uppmärksammar
            den bild som redovisas där, så att den blir allmänt känd.
          </note>
          <note>
            Carl Bildts kritik mot mig faller platt till marken.
          </note>
          <note>
            Verkligheten kommer att bekräfta detta.
          </note>
          <note>
            Avgörande för Sveriges möjligheter under 90-talet är att vi växlar
            om från inflationslöner till reallöner.
          </note>
          <note>
            Skall en sådan växling komma till stånd måste den ske samtidigt
            över hela arbetsmarknaden. Det var det som var bakgrunden till
            initiativet med en förhandlingsgrupp som skulle åstadkomma ett
            stabiliseringsavtal.
          </note>
          <note>
            Det är många som haft synpunkter på detta.
          </note>
          <note>
            I höstas sade man att det aldrig skulle vara möjligt att genomföra
            en sådan nedväxling. Nu när det är på väg att lyckas säger man
            att det skulle ha inträffat ändå och gått ännu längre. Jag tillåter
            mig att tvivla.
          </note>
          <note>
            De avtal som nu träffas innebär nämligen att ökningarna i de
            nominella lönerna blir betydligt lägre än vad som varit fallet
            något år under 1970-
          </note>
          <note>
            och 1980-talen. Därmed skapar vi också möjligheter att få bättre
            reallöner än vi fick under
          </note>
          <note>
            1980-talet.
          </note>
          <note>
            De är också klart lägre än vad som förutses för några av våra
            viktigaste konkurrentländer. Som exempel kan jag nämna att lönekostnaderna
            i
          </note>
          <note>
            Storbritannien väntas öka med 9 % i år och att man i Tyskland
            slutit avtal om ökningar på drygt 6 % i den offentliga sektorn.
          </note>
          <note>
            Det kanske allra mest betydelsefulla är att avtalen inte innehåller
            den typ av klausuler -- fugar, pugar, lugar och allt vad de kallas
            -- som var så inflationsdrivande under 80-talet.
          </note>
          <note>
            Jag har svårt att tro att det hade varit möjligt att åstadkomma
            detta med den gamla förhandlingsordningen. För ett år sedan var
            det ingen som hade vågat sätta en krona på att detta skulle kunna
            uppnås.
          </note>
          <note>
            Hittills har avtal träffats för alla offentliganställda och för
            ca 55 % av LO-medlemmarna på SAF-
          </note>
          <note>
            området. Förhandlingarna fortsätter, och jag utgår från att parterna
            skall få till stånd avtal över hela linjen, med den hjälp som
            Rehnbergs förhandlingsgrupp kan ge.
          </note>
          <note>
            Om jag har förstått högeralliansen rätt har man förkastat ansträngningarna
            att få till stånd ett stabiliseringsavtal.
          </note>
          <note>
            Det är djupt beklagligt. Det borde vara i riksdagens och i partiernas
            intresse att verkligen få till stånd en växling från inflationslöner
            till reallöner över hela arbetsmarknaden. I annat fall hotas jobben
            och våra möjligheter att skapa nya resurser.
          </note>
          <note>
            Vi har kommit ett bra stycke på väg, och det är angeläget att
            det nu fullföljs på de återstående avtalsområdena. Vi har sagt
            i propositionen att vi skall göra en samlad bedömning av läget
            innan riksdagen slutar för sommaren. Jag är beredd att ta de initiativ
            som behövs för att säkerställa att vi får ordning och reda i lönebildningen,
            att vi återställer konkurrenskraften och klarar att ha jobben
            kvar i
          </note>
          <note>
            Sverige.
          </note>
          <note>
            Jag uppskattar mycket Olof Johanssons klara markeringar, både
            i budgetdebatten i januari och i dagens debatt.
          </note>
          <note>
            Jag skulle vilja fråga Carl Bildt och Bengt
          </note>
          <note>
            Westerberg: Vad är ert alternativ när det gäller att hantera
            de här utomordentligt svåra och ömtåliga frågorna? Dagens Nyheter
            påpekade ju i sin kommentar i måndags att ni står tomhänta på
            det området. Nu har ni chansen att redovisa vad det är för tankar
            ni har. Låt oss se var skiljelinjen går när ni på det här sättet
            dömer ut de ansträngningar som gjorts och det arbete som vi har
            lagt ned för att åstadkomma en växling från inflationslöner till
            reallöner.
          </note>
          <note>
            Fru talman! Stabiliseringspolitiken skall bidra till att vi återvinner
            konkurrenskraft. Den skall därmed lägga grunden för en ny period
            av tillväxt.
          </note>
          <note>
            Vi skall åstadkomma en prisstabilitet på god europeisk nivå och
            en sysselsättning på god svensk nivå.
          </note>
          <note>
            Vi skall samtidigt höja ambitionerna när det gäller ekonomisk
            tillväxt i förhållande till vad som gällde under 80-talet.
          </note>
          <note>
            I propositionen redovisar vi två perspektiv för den kommande
            ekonomiska utvecklingen fram till
          </note>
          <note>
            1995.
          </note>
          <note>
            I det ena alternativet visar vi vad som händer om vi knallar
            på i den takt som vi hade under 80-talet, när produktiviteten
            i näringslivet ökade med blygsamma 1,5 % per år.
          </note>
          <note>
            I det andra alternativet visar vi vad som händer om vi tar vara
            på de nya möjligheterna och höjer produktiviteten till 2,2 % per
            år.
          </note>
          <note>
            Det ger en långa rad positiva effekter när det gäller konkurrenskraft,
            bytesbalans och tillväxt. Det skulle komma att ge oss 40 miljarder
            mer 1995 för enskilda och gemensamma behov. Det skapar nya förutsättningar
            för framsteg och välfärd, det ger oss möjlighet att rätta till
            kvardröjande brister och orättvisor.
          </note>
          <note>
            Det är på denna uppgift -- att etablera en ny syn på tillväxten
            -- som tyngdpunkten i de kommande årens arbete ligger, i den ekonomiska
            politiken och i det praktiska arbetet i företag och på arbetsplatser.
          </note>
          <note>
            Vi har de senaste åren beslutat och börjat genomföra en rad viktiga
            strukturåtgärder som skall göra att vår ekonomi fungerar bättre
            än på 80-
          </note>
          <note>
            talet.
          </note>
          <note>
            -- Skattereformen är kanske den viktigaste; den stimulerar till
            arbete och sparande.
          </note>
          <note>
            -- Den fortsatta avregleringen av de finansiella marknaderna
            är en annan viktig reform. Den leder till en mer rationell användning
            av knappa resurser.
          </note>
          <note>
            -- Avregleringen av jordbruket är en tredje. Den kommer att leda
            till rimliga matpriser och en effektivare produktion.
          </note>
          <note>
            -- Skärpningen av konkurrenslagstiftningen inom livsmedelssektorn,
            transporterna, m.m. är en fjärde åtgärd som pressar priser och
            stimulerar produktivitet.
          </note>
          <note>
            -- Det kommunala skattestoppet och avregleringen på det kommunala
            området är en femte viktig insats; det kommer att ge mer reformer
            för pengarna, nu när vi inte kan satsa mer pengar på reformer.
          </note>
          <note>
            -- Arbetslinjen i socialförsäkringen med sjuklön, nya ersättningsnivåer
            och framför allt en satsning på aktiv rehabilitering ger mer välfärd
            till mindre kostnader.
          </note>
          <note>
            -- Den stora satsningen på infrastruktur med telekommunikationer,
            Öresundsbro, Mälarbana,
          </note>
          <note>
            Västkustbana, Arlandapendel och kollektivtrafik i storstäderna
            ger stora vinster för miljön men ger också ett viktigt bidrag
            till tillväxten.
          </note>
          <note>
            -- Frisläppet av investeringsfonder och avveckling av investeringsskatten
            ökar utrymmet för att bygga ut och modernisera.
          </note>
          <note>
            -- Bantningen av den statliga förvaltningen är ett led i avreglering
            och decentralisering -- den frigör resurser för andra ändamål.
          </note>
          <note>
            Man kan se alla dessa åtgärder som en ekonomins by--pass-operation,
            som skall ge ett bättre fungerande blodomlopp och en bättre kondition,
            bättre ork och uthållighet och därmed större prestationer, dvs.
            en bättre tillväxt.
          </note>
          <note>
            Men det gäller att verkligen ta vara på de nya möjligheter som
            nu har skapats för svenskt näringsliv. Till en del kommer det
            som en direkt konsekvens av åtgärderna. Det finns redan belägg
            för det, t.ex. att sparkvoten förbättras som en följd av skattereformen.
            Men det som är helt avgörande är det praktiska arbetet ute i företagen
            och på arbetsplatserna. Det är där resurserna skapas, och det
            är där initiativen måste tas.
          </note>
          <note>
            Det är nu nödvändigt att göra produktiviteten till en i bästa
            mening allmän angelägenhet. Det gäller att organisera arbetet
            så, att var och en bland hundratusentals anställda kan ge sitt
            bästa för den gemensamma uppgiften att skapa nya resurser.
          </note>
          <note>
            Det handlar om förändringar som ger en ny och flexibel arbetsorganisation
            -- det finns många goda exempel på detta, men det behövs många
            fler.
          </note>
          <note>
            Det handlar om kompetenshöjning, om en stor satsning på att bygga
            upp 90-talets yrkeskunnande, och det är just detta vi riktar in
            oss på när arbetsmarknadspolitiken nu får en ny och ännu mera
            ambitiös uppläggning.
          </note>
          <note>
            Det handlar om ett gott klimat för samarbete, mellan fack och
            företagsledning och en samsyn om produktivitet som grunden både
            för lönsamhet och för goda reallöner.
          </note>
          <note>
            Det är detta som är huvudfrågan för den ekonomiska politiken
            under de närmaste åren. Här finns nyckeln till framgång för svensk
            industri och svensk ekonomi. Det är kring detta arbete som regeringen
            vill ha till stånd ett konstruktivt samarbete mellan näringslivet
            och löntagarna.
          </note>
          <note>
            Här finns det en viktig skiljelinje mellan oss socialdemokrater
            och högeralliansen. Vi vill engagera alla goda krafter i uppgiften
            att utveckla vårt näringsliv och vår ekonomi och vår välfärd.
            Vi vill bygga upp och skapa nya resurser för att värna välfärden.
          </note>
          <note>
            Ni skall skära ned, ni söker konflikt och konfrontation. Ni gör
            det på det politiska planet, inte bara med oss socialdemokrater,
            utan med alla andra. Ni kräver kapitulation och underkastelse.
          </note>
          <note>
            Jag förstår att den tilltänkta samarbetspartnern, centerpartiet,
            reagerar mot dessa diktat. Hur skulle
          </note>
          <note>
            Sverige se ut med en regering som går fram på det sättet? Hur
            skulle ni kunna skapa det samarbetsklimat som är nödvändigt att
            skapa under
          </note>
          <note>
            90-talet ute i företagen mellan anställda och företagsledningar?
            Nu talar Olof Johansson om en majoritetsregering med centerprofil.
            Vilka partier gäller det, och vilka är det som skall böja sig
            för detta? Jag tycker att det hela börjar verka mycket märkligt.
            Vad kan ni erbjuda väljarna när ni på alla håll kommer med diktat?
            Vad ni har presenterat i ert dokument ifrån högeralliansen är
            inte en ny start för Sverige. Det är en ny start för politiska
            konflikter, en ny start för ökade motsättningar också i arbetslivet.
            Vad ni har att erbjuda är bara en återvändsgränd.
          </note>
          <note>
            Fru talman! Den viktigaste politiska uppgiften under de kommande
            åren blir Sveriges
          </note>
          <note>
            Europapolitik med förhandlingarna om medlemskap i EG. Här innebär
            högeralliansens program ett allvarligt hot. Jag vill uppmana alla
            som är intresserade av en positiv Europapolitik att noga besinna
            vad som kan komma att inträffa.
          </note>
          <note>
            Det är nu inte en fråga om Sverige skall delta fullt ut. Debatten
            gäller nu något helt annat, nämligen vilket Sverige som skall
            delta i EG. Är det det
          </note>
          <note>
            Sverige som vi känner, med höga ambitioner när det gäller att
            förena trygghet för individen med flexibilitet för produktionen?
            Eller är det ett helt annat Sverige, med växande klyftor och otrygghet,
            högeralliansens Sverige?
          </note>
          <note>
            Det finns nämligen två sätt att se på Sveriges framtid i det
            nya Europa. Det ena synsättet representeras av moderaterna. Ni
            ger intryck av att
          </note>
          <note>
            Sverige är en randstat, en nation som skall komma med mössan
            i hand till förhandlingsbordet, ett samhälle som måste skrota
            välfärden på Thatchers vis för att passa in i det nya Europa.
            Ni framställer
          </note>
          <note>
            EG som en uppfostringsanstalt för bortskämda svenskar.
          </note>
          <note>
            Det andra synsättet representeras av oss socialdemokrater. Vi
            menar att Sverige skall delta från en styrkeposition. Vi har ett
            näringsliv som i grunden är starkt. Vi är nu på väg att klara
            av kostnadsproblemen, och vi kommer att återställa konkurrenskraften.
            Vi har en samhällsorganisation som är väl skickad att erbjuda
            människor trygghet i den förändring som under alla omständigheter
            kommer att ske under 90-talet.
          </note>
          <note>
            Vi har i Sverige en egen politisk identitet, som vi skall hävda
            i det nya Europa. Vi skall göra det bl.a.
          </note>
          <note>
            därför att vi har många vänner i Europa som vill driva utvecklingen
            i samma riktning: arbete, trygghet, miljö -- det är några av inslagen
            i den sociala dimension som blir ett allt viktigare inslag i det
            nya Europa.
          </note>
          <note>
            Ni moderater gör ett allvarligt misstag när ni använder EG som
            motiv för era krav på att skrota välfärden. EG är inte en organisation
            som kräver att alla länder skall rymmas i den europeiska högerns
            standardförpackning. I EG ryms länder med mycket olika traditioner
            och politiska ambitioner. Det är ett mångfaldens Europa.
          </note>
          <note>
            Misstaget är allvarligt i två avseenden. För det första ger det
            ett felaktigt intryck av EGs egen utveckling. Mina kontakter med
            regeringskolleger i EG-länderna ger en annan bild än den som ni
            moderater ger här hemma. EG är inte ett hot mot välfärden utan
            en viktig förutsättning för en ekonomisk utveckling på vilken
            vi kan bygga vår egen välfärd.
          </note>
          <note>
            För det andra är jag övertygad om att ni, med er politik, skulle
            misslyckas med att samla en tillräcklig majoritet av det svenska
            folket för ett
          </note>
          <note>
            EG-medlemskap. Frågan om medlemskap skall ju sist och slutligen
            avgöras av det svenska folket 1994.
          </note>
          <note>
            För att kunna förhandla med tyngd och auktoritet med EG om ett
            medlemskap, måste det finnas en stark hemmaopinion, som ger sitt
            stöd för förhandlingarna. Förhandlarna måste också kunna känna
            stöd både från näringslivet och från löntagarna. Den fronten kommer
            att rämna, om man går till förhandlingarna med det partipolitiska
            syftet att rasera den svenska välfärden och klyva samhället.
          </note>
          <note>
            Därför, Carl Bildt och Bengt Westerberg, är er
          </note>
          <note>
            Europapolitik dömd att misslyckas. Man kan inte byta ut den svenska
            modellen och tro att man kan få stöd av det svenska folket.
          </note>
          <note>
            Fru talman! Vi socialdemokrater säger ja till
          </note>
          <note>
            Europa och ja till välfärden. Därför säger vi nej till högeralliansens
            program, som är ett hot mot välfärden och en återvändsgränd för
          </note>
          <note>
            Europapolitiken.
          </note>
          <note type="speaker">
            Anf. 50 BENGT WESTERBERG (fp):
          </note>
          <note>
            Fru talman! Om man tar förmågan att göra prognoser under valår
            som måttet på prognosmakares förmåga är Allan Larssons och socialdemokraternas
            förmåga utomordentligt svag.
          </note>
          <note>
            De prognoser som ni redovisade under valåret 1988
          </note>
          <note>
            har ju senare, enligt Allan Larssons företrädare, visat sig vara
            bedrägerier. Vi skall väl inte ta den prognos som Allan Larsson
            nu lägger fram på större allvar än prognosen 1988.
          </note>
          <note>
            Allan Larsson talade om debattnivån, min debattnivå, men Allan
            Larssons inlägg hör till de värsta lågvattenmärken jag sett prov
            på från den här talarstolen. Här står Allan Larsson som företrädare
            för en socialistisk regering, som har fört
          </note>
          <note>
            Sverige in i en ekonomisk utveckling utan tillväxt --
          </note>
          <note>
            ingen tillväxt i fjol, ingen tillväxt i år och förmodligen ingen
            tillväxt nästa år. Arbetslösheten stiger snabbt. Den är dubbelt
            så hög nu som för ett år sedan. Tiotusentals människor har fått
            varsel som kan leda till arbetslöshet senare under året. Ni säger
            nej till angelägna reformer beträffande handikappade, ni skär
            ned u-landsbiståndet i ett läge då 20 miljoner människor i Afrika
            svälter och miljoner kurder är på flykt. Ni skärper flyktingpolitiken,
            vilket mängder av människor och organisationer i Sverige har reagerat
            emot. Ni avvisar människor som för bara ett och ett halvt år sedan
            ansågs ha tillräckliga skyddsbehov för att få finnas här. Sedan
            går Allan Larsson upp i talarstolen och står som något slags profet
            för solidaritet med människor. Som jag sade i ett debattinlägg
            är det faktiskt ett lågvattenmärke.
          </note>
          <note>
            Hur är läget för Sverige? Det är inte alls akut. Det gäller inte
            problem som har uppstått i samband med
          </note>
          <note>
            Gulfkrisen eller den internationella konjunkturavmattningen.
            Sverige befinner sig sedan många år tillbaka i en utomordentligt
            problematisk situation. Titta på japanerna. De har varit utomordentligt
            intresserade av att göra investeringar i Europa. Men hur många
            japanska inversteingar har Allan Larsson och hans regering kunnat
            locka hit till Sverige under 80-talet? Jag tror knappt att det
            är en enda japansk investering. Man får gå över 20 år tillbaka
            i tiden till Philips investering i Järfälla för att få ett exempel
            på att ett utländskt företag har investerat i industriell expansion
            i Sverige. Situationen för Sverige är utomordentligt allvarlig.
          </note>
          <note>
            Skall vi kunna utnyttja den tillväxtpotential som internationaliseringen
            innebär, krävs det en anpassning, bl.a. av skattetrycket i Sverige.
            Allan
          </note>
          <note>
            Larsson visar ingen som helst vilja att ta de nödvändiga stegen
            för att klara jobben, välfärden och miljön i Sverige. Detta är
            utomordentligt allvarligt.
          </note>
          <note type="speaker">
            Anf. 51 CLAES ROXBERGH (mp):
          </note>
          <note>
            Fru talman! Litet beröm kanske ändå är på sin plats. Om den nya
            synen på tillväxten håller, Allan
          </note>
          <note>
            Larsson, är vi bara att gratulera, tycker jag. Men det gäller
            att den verkligen håller när vi kommer till den kritiska punkten
            att vi skall avgöra hur den ekonomiska politiken skall se ut.
            Jag hoppas att 90-
          </note>
          <note>
            talet kommer att innebära något helt annat än vad
          </note>
          <note>
            80-talet innebar.
          </note>
          <note>
            Vad var det som hände på 80-talet? Vi hade en tillväxt på 1,5
            % årligen. Vad kom den tillväxten att användas till? Vad hände
            under 80-talet, förutom att vi fick en mängd börsspekulanter?
            Vi fick fler bilar, fler och längre pendlingsresor, större bostäder,
            fler TV-apparater, videor, CD-spelare och datorspel, större och
            motorstarkare bilar och fritidsbåtar, fler och större stormarknader,
            glober och flygplatser. Ja, man kan sätta upp många exempel på
            den här listan. Men hur mycket av detta bidrog egentligen till
            en förhöjd livskvalitet för människorna? Det är den intressanta
            frågan.
          </note>
          <note>
            Hur mycket negativ tillväxt medförde den här ekonomiska utvecklingen.
            Jag skulle vilja hävda, och många med mig, att den reella tillväxten
            har blivit negativ, om vi räknar med de totala konsekvenserna,
            miljökonsekvenser och sociala konsekvenser.
          </note>
          <note>
            Vad är det dessutom som har hänt? Bensinen har blivit 10 % billigare
            i reala termer. Dessutom har kollektivtrafiken nu senast blivit
            10--15 % dyrare.
          </note>
          <note>
            Är det en sådan utveckling vi vill ha?
          </note>
          <note>
            Moderaterna och folkpartiet vill sänka momsen.
          </note>
          <note>
            Jag frågar mig varför man skall sänka momsen. Den leder egentligen
            bara till en ökad privat konsumtion. Varför inte i stället sänka
            skatten på arbete. Vore inte det vettigare, om vi skall prioritera
            vår konkurrenskraft gentemot omvärlden?
          </note>
          <note>
            I miljöpartiet anser vi att kommunerna skall vara självbestämmande
            och att vi inte skall ha något kommunalt skattestopp. Vi ser fram
            emot ett nytt statsbidragssystem för kommunerna och ett ökat självbestämmande
            för kommunerna.
          </note>
          <note>
            Sedan säger finansministern att Öresundsbron ger vinster för
            miljön. Det skulle jag vilja att han utvecklar och talar om på
            vilket sätt.
          </note>
          <note type="speaker">
            Anf. 52 OLOF JOHANSSON (c):
          </note>
          <note>
            Fru talman! Tonläget höjdes här ett ögonblick. Det kan ibland
            vara stimulerande, men jag uppfattar det just nu mest som besvärande.
            Jag känner mig nästan ha ett behov av att medla mellan herrarna.
          </note>
          <note>
            I verkligheten finns ingen som bestämmer på egen hand, på grund
            av det sätt som väljarna har ordnat majoriteterna på i detta parlament.
            Därför tycker jag att ni tar varandra på litet för stort allvar,
            som någon sorts motpoler. Ni är båda representanter för minoriteter
            i denna kammare.
          </note>
          <note>
            Det krävs alltså samarbete för att man skall uppnå resultat.
            Det är inte alla som har insett det. En del tror att man kan diktera,
            andra tror att man vinner framgång genom att skälla ut varandra.
            Det var ett, med tanke på den svenska ekonomin, ganska dyrt meningsutbyte
            vi fick avlyssna alldeles nyss. Jag tror att det är viktigt att
            många inser att det behövs majoriteter för att regera landet.
            Där vill jag knyta an till det som Allan Larsson sade, att det
            är klart att varje parti eftersträvar möjligheter att påverka.
          </note>
          <note>
            Sedan är det väljarna som bestämmer. Därför uttalar jag mig för
            en majoritetsregering med stark centerprofil, för det är vår målsättning.
            Jag är övertygad om att det behövs en sådan regering. Om väljarna
            ger en majoritet för en icke-socialistisk regering, är vi beredda
            att delta i den på samma villkor som andra. Varför det? Jo, därför
            att vi är ett icke-socialistiskt parti, och det kommer att krävas
            fler partier som har förmåga att skapa en majoritetspolitik för
            att klara de problem som
          </note>
          <note>
            Sverige står i och inför under 90-talet. Då behövs alla partier,
            annars blir det nämligen ingen majoritet. Jag vet inte vad Allan
            Larsson kommer att säga, men ta inte högeralliansen på så blodigt
            och fullständigt allvar, för de kan inte bestämma själva.
          </note>
          <note>
            Däremot skulle jag vilja fråga vad det är regeringen håller på
            med på en punkt. Vi har en livsmedelspolitisk överenskommelse,
            i samarbetets tecken, mellan fem partier i riksdagen. Nu går regeringen
            ut och säger att man skall sänka gränsskyddet. Vad är detta, om
            inte ett brott mot det avtal som vi har träffat och det beslut
            som riksdagen har fattat.
          </note>
          <note type="speaker">
            Anf. 53 CARL BILDT (m):
          </note>
          <note>
            Fru talman! Får jag, innan jag tar mig an finansministern, bara
            säga till Olof Johansson, som i stort sett vädjar till kammaren
            att inte ta någon annan på allvar, att risken med att stå här
            och säga att ingen skall tas på allvar är att man slutar att ta
            honom på allvar. Det är faktiskt allvarliga saker som diskuteras.
            Att komma dragande ena dagen med en centerminoritetsregering och
            den andra dagen med en centerdominerad majoritetsregering leder
            till en del besynnerligheter i det politiska spelet. Allvar krävs
            nog av oss alla.
          </note>
          <note>
            Jag vet inte om Allan Larsson har läst Kjell-Olof
          </note>
          <note>
            Feldts bok ännu. Jag förstår att man har haft mycket ont om tid
            i regeringen och inte har hunnit göra det. Låt mig bara återge
            litet av det Kjell-Olof
          </note>
          <note>
            Feldt skriver om 1980-talet. Han skriver att den tredje vägen
            ledde åt fel håll. Han använder uttrycket bedrägeri om det socialdemokratiska
            budskapet i den föregående valrörelsen. Han säger att den politik
            som regeringen lade på denna kammares bord så sent som i februari
            förra året var teoretiskt orimlig och praktiskt omöjlig.
          </note>
          <note>
            Det är ganska förödande omdömen. De stämmer inte med skönmålaren
            Larssons uppvisningar nu.
          </note>
          <note>
            Han talar om sina vändpunkter. Låt oss komma ihåg att det vi
            har varit med om under senare år bara har varit vändpunkter. Vi
            hade vändpunkten på s-kongressen 1987, vändpunkten i valet 1988,
            vändpunkten med tvångssparandet 1989, vändpunkten med kompletteringspropositionen
          </note>
          <note>
            1990, vändpunkten med s-kongressen 1990, vändpunkten i januari
            1991 och nu har vi en vändpunkt igen.
          </note>
          <note>
            Den enda vändpunkt som vi egentligen har sett är det faktum att
            arbetslösheten bara har blivit högre.
          </note>
          <note>
            Arbetslösheten har blivit högre och högre och högre och högre.
            Det är, som sagt, värt att notera att det inte ens i regeringens
            egna långsiktiga prognoser finns en antydan till en vändning av
            denna utveckling. Hittills under socialdemokratin under senare
            år har det bara vänt neråt. Det har gått neråt och neråt, och
            den utvecklingen ser ut att fortsätta.
          </note>
          <note>
            Så helt kort något om den enda vägen. Det är klart att det finns
            andra vägar. Det går att fortsätta på den tredje vägen -- ner
            i stupet, in i väggen, mot avgrunden och in i arbetslösheten.
            Visst går det!
          </note>
          <note>
            Men den politik som Europavägen innebär skapar framtidstro, som
            Veckans Affärer skriver. Den väg som vi har angett är den enda
            vägen om vi skall kunna klara av att göra Sverige till en vinnare
            i
          </note>
          <note>
            1990-talets stora europeiska omvandling.
          </note>
          <note>
            Med nuvarande skattetryck, nuvarande socialdemokratiska låsningar
            och nuvarande investeringsflykt från Sverige kommer Sverige att
            bli en förlorare i denna omvandling. Det accepterar vi inte, och
            det är därför som det behövs ett spårskifte i politiken. Vi kan
            inte möta framtiden med liknöjdhet inför någonting som faktiskt
            har misslyckats, dvs. 80-talets, den tredje vägens, ekonomiska
            politik.
          </note>
          <note type="speaker">
            Anf. 54 LARS-OVE HAGBERG (v):
          </note>
          <note>
            Fru talman! Det är mycket glädjande att högeralliansen har formerat
            sig. Det var med stor förväntan som jag lyssnade på finansministern
            här.
          </note>
          <note>
            Nu skall det verkligen bli glasklart för alla vad det är för
            skillnad mellan högeralliansens och regeringens politik. Handlar
            det månne om bedömningen av konjunkturen, eller vad handlar det
            om? Handlar det om de avgörande frågor som arbetarrörelsen har
            drivit under årens lopp om rättvisa, om solidaritet, om bekämpandet
            av arbetslösheten eller om den ekonomiska demokratin? Inte på
            någon av dessa punkter uppvisade finansministern någon front gentemot
            högeralliansen. Ja, möjligen gäller det i någon mån företagsskatterna.
          </note>
          <note>
            Hur kan regeringen och socialdemokraterna tänka sig att den oro
            som finns inom arbetarrörelsens valmanskår kan dämpas när man
            knappt gör sig tydlig i förhållande till högeralliansen? Tydligen
            handlar det om ett projekt som innebär att man hoppas att marknaden
            skall lösa alla problem åt regeringen. Vidare tycker jag inte
            att man ser verkligheten. Det skall vara ett samarbete mellan
            arbetsgivare och löntagare, säger Allan Larsson.
          </note>
          <note>
            Men samtidigt springer man, skulle jag vilja säga, från Svenska
            arbetsgivareföreningen ut från alla statliga styrelser och formerar
            sig. Ser inte finansministern verkligheten? Vilka motåtgärder
            vidtas? Det är ju från det hållet som klasskampen förs. Men den
            borde väl föras av det parti som
          </note>
          <note>
            Allan Larsson företräder.
          </note>
          <note>
            Finansministern presenterade också en annan allvarlig ståndpunkt.
            Vi skall inte ha några ''fuggar''
          </note>
          <note>
            i stabiliseringsavtalen. Det gäller alltså förtjänsteutvecklingsgarantin.
            Men var och en som hör hemma inom arbetarrörelsen eller fackföreningsrörelsen
            vet att just förtjänsteutvecklingsgarantin var räddningen när
            det gällde att förhindra en ännu större lönespridning. Men det
            här skulle bort. Man kan fråga: Är det lönekonkurrens, dvs. låga
            löner, som skall rädda Sverige? Är det samma medicin som den tredje
            vägens devalvering innebar som skall gälla? Det skall ju vara
            avsevärt mindre löneökningar här i Sverige jämfört med motsvarande
            konkurrentländer. Jag tycker att det är en avgörande fråga. Är
            det alltså verkligen just detta som man hoppas på från regeringens
            sida?
          </note>
          <note>
            Inte ens en tillstymmelse till offensivt handlande kan ju konstateras
            vad gäller näringspolitiken, detta med att utnyttja det kollektiva
            sparandet osv.
          </note>
          <note>
            Det finns inte en rad om detta. Jag vet inte om det handlar om
            att hålla stånd mot högeralliansen och angrepp från det hållet
            eller vad det nu kan vara.
          </note>
          <note>
            Allan Larsson sade att vi nu skall komma med i EG.
          </note>
          <note>
            Från högeralliansens sida skulle man komma med mössan i hand.
            Men jag undrar var Allan Larsson hade mössan i höstas då marknaden
            reagerade i och med att han slog till med en försämrad sjukförsäkring
            och en ny inflationsstrategi.
          </note>
          <note>
            Anf. 55 Finansminister ALLAN LARSSON
          </note>
          <note>
            (s):
          </note>
          <note>
            Fru talman! Lars-Ove Hagberg tycks vara djupt fästad vid inflationen.
            Han talar så varmt och vackert för att vi skall leva kvar i det
            tillstånd som har gett luft i lönekuvertet och som faktiskt missgynnat
            de lägst avlönade. Vi gör nu ett allvarligt försök att komma bort
            ifrån de krafter på marknaden som har dragit isär lönevillkoren.
            Vi gör ett allvarligt försök att få ner priserna. Jag tror att
            alla inom arbetarrörelsen sätter värde på det, dock inte Hagberg.
            Det är märkligt. Vad har Lars-
          </note>
          <note>
            Ove Hagberg själv att erbjuda?
          </note>
          <note>
            Jag har rest en del i Centraleuropa under våren. Jag har sett
            efterverkningarna av den kommunistiska politik som ni har stått
            för år efter år och predikat för här i riksdagen. Res runt och
            se, kom tillbaka och var litet mindre uppblåst.
          </note>
          <note>
            För att växla över till litet mjukare tonfall, till Olof
          </note>
          <note>
            Johansson: Jag tackar för erbjudandet om medling.
          </note>
          <note>
            Jag har själv varit medlare i några sammanhang och vet att det
            är en viktig funktion. Jag vill som försvar för mitt lilla vänliga
            inlägg här säga att jag i ett års tid har deltagit i den offentliga
            debatten från denna position och försökt vara ganska lugn och
            dämpad.
          </note>
          <note>
            Jag tror att folk har uppfattat mig också som så.
          </note>
          <note>
            Men jag kan säga ifrån; jag tar inte emot vad som helst. Jag
            har tidigare sagt ifrån i denna talarstol, när folk utifrån har
            haft synpunkter på den ekonomiska politiken och mina insatser.
            Jag gör det också här i riksdagen.
          </note>
          <note>
            Jag tycker att det som hände i söndags med högeralliansens program
            är mycket allvarligt när det gäller samarbete och relationer och
            inte minst när det gäller synen på Europa. 1994 skall svenska
            folket ta ställning till Sveriges Europapolitik. Jag ser mycket
            engagerat på dessa frågor. Jag har hållit på med Europafrågor
            sedan 1961. Jag är beredd att engagera mig mycket hårt för dem.
            Men det ni har gjort nu innebär att jag ser stora svårigheter
            att samla den opinion som är nödvändig för en positiv
          </note>
          <note>
            Europapolitik. Jag ber er därför: Sätt er ner och tänk igenom
            situationen -- är det någonting som ni inte har kalkylerat med?
            Ni förstår inte vad det skulle innebära om ni skulle genomföra
            er politik.
          </note>
          <note>
            Medla gärna, Olof Johansson, men lyssna ordentligt på dessa argument,
            för jag tror att centern verkligen har anledning att fundera över
            detta. Centern behövs också för en positiv
          </note>
          <note>
            Europapolitik.
          </note>
          <note>
            Så till Bengt Westerberg: Jag blev litet förvånad över häftigheten
            i angreppet. Jag fick kritik för att jag står upp för solidaritet.
            Jag skall försöka att inte angripa Bengt Westerberg på samma sätt.
            Jag kan förstå att Bengt Westerberg har en svår situation.
          </note>
          <note>
            För ett år sedan hade vi vårt första samtal i våra nuvarande
            funktioner. Det var mycket öppet och konstruktivt. Bengt Westerberg
            förklarade för mig att blockpolitiken var död. Jag avslöjar inga
            hemligheter nu därför att samma sak stod dagen efter i Dagens
            Nyheter. Men när det sades var det för mig överraskande. Vi kunde
            sedan göra upp om riktlinjerna för den ekonomiska politiken. Det
            var viktiga beslut som vi fattade. Sedan har jag kunnat följa
            Bengt Westerbergs insatser i den offentliga debatten. Jag har
            satt stort värde på Bengt
          </note>
          <note>
            Westerbergs markeringar och klara språk när det gäller moderaterna
            och välfärden. Vi har haft gemensam syn. Men under de senaste
            sex månaderna har Bengt Westerberg hamnat i dåligt sällskap. Att
            bli stödparti åt moderaterna kan väl inte vara en lycklig situation
            för en person som
          </note>
          <note>
            Bengt Westerberg. Att bryta upp från socialliberalismen och slå
            följe med nyliberalismen måste förorsaka en viss vånda för en
            person som
          </note>
          <note>
            Bengt Westerberg. Inte har den gett någon utdelning enligt väljarundersökningarna
            heller.
          </note>
          <note>
            Jag kan förstå Bengt Westerbergs vånda. Jag tolkar hans häftiga
            angrepp som ett utflöde av den osäkerhet som måste följa med att
            ena året göra upp med socialdemokraterna och nästa år bli stödparti
            åt moderaterna och samtidigt förlora väljarsympatier. Min enkla
            fråga är: Vart går folkpartiets väljare och var finns folkpartiet
            nästa år? Jag begär inte att Bengt Westerberg skall svara, blott
            framtiden kan ge svaret.
          </note>
          <note>
            Så slutligen till Carl Bildt, som hänvisar till Kjell-
          </note>
          <note>
            Olof Feldt. Jag tror att om Kjell-Olof Feldt hade varit här,
            så hade han haft ett och annat att säga till
          </note>
          <note>
            Carl Bildt om sättet att utnyttja den redovisning som Kjell-Olof
            Feldt har gett, den självkritik som han står för. Jag tycker att
            vi skall ha en litet större öppenhet och respekt i de offentliga
            samtalen och ge en person som Kjell-Olof Feldt, som dragit ett
            tungt lass, rätten att redovisa vad han har stått för, hur han
            ser på det och hur han värderar det nu, utan att använda det som
            politiskt slagträd. Det finns ju memoarer från moderata samlingspartiets
            representanter också som vi skulle kunna använda, men jag drar
            mig för att göra det. Jag tycker att det ligger under den värdighet
            som vi skall ha här i riksdagen.
          </note>
          <note>
            Jag har bara det att säga, Carl Bildt, när jag redovisar de ekonomiska
            utsikterna att under det år som jag har varit med har vi fattat
            beslut, ofta med bred majoritet, på alla de punkter där Kjell-Olof
          </note>
          <note>
            Feldt anser det nödvändigt att fatta beslut. Därför kan jag också
            visa att utvecklingen ser betydligt bättre ut nu. Visst var det
            rätt med alla dessa beslut.
          </note>
          <note>
            Visst skulle de ge effekter, och visst ger de effekter.
          </note>
          <note>
            Låt oss se framöver. Svartmåla inte Sverige och bortse inte från
            allt det som vi har fattat beslut om.
          </note>
          <note>
            Låt mig avsluta om några ord om sysselsättningen.
          </note>
          <note>
            Är det inte märkligt, Carl Bildt, att hela världen vet om att
            Sverige har varit mycket framgångsrikt när det gäller jobben?
            Hela världen vet detta, men inte
          </note>
          <note>
            Carl Bildt. Under 80-talet har sysselsättningen ökat med 320
            000--330 000 arbetstillfällen. Det har varit en stor framgång.
            Vi har haft en i förhållande till omvärlden mycket låg arbetslöshet.
            Detta är också en stor framgång. Nu är vi på väg mot kärvare tider,
            och det är viktigt att vi gör allt som kan göras för att klara
            jobben. Det är viktigt för ungdomarna att de får chansen att komma
            in i arbetslivet, bygga på sin utbildning och komma i arbete.
            Det är viktigt för dem som har handikapp att det finns arbeten
            där deras handikapp inte är ett hinder. Det är viktigt för alla
            dem som nu drabbas av varsel i företagen, därför att kostnadsutvecklingen
            har varit för snabb under de senaste åren och vi har förlorat
            i konkurrenskraft. Det är därför vi satsar så hårt på ett stabiliseringsavtal,
            som återställer konkurrenskraften och förbättrar förutsättningarna
            för produktion och sysselsättning. Nu har Carl Bildt chansen att
            ställa upp och markera att vi har en bred front i riksdagen för
            att detta avtal nu skall genomföras på resten av arbetsmarknaden,
            att vi inte skall ha några gräddfiler. Kan Carl Bildt ställa upp
            och ge ett enda bidrag till den svenska ekonomins stabilisering?
            Nu har han chansen att ställa upp och säga att moderaterna också
            står bakom detta. Därmed skulle vi utöva tryck på de parter som
            ännu inte har ställt upp. Därför satsar vi också så hårt på arbetsmarknadspolitiken.
            Jag har sysslat med arbetsmarknadspolitiken i mångar år, och jag
            vet dess möjligheter och begränsningar. Vi försöker att nu hitta
            en ny inriktning som passar för den tid och den arbetsmarknad
            som vi har framför oss, med stark inrikning på utbildning och
            kompetenshöjning för att bygga upp 90-talets yrkeskunnande.
          </note>
          <note>
            Vi kan se en klar vändpunkt också framför oss på arbetsmarknaden.
            Det finns redovisat i underlaget, och Carl Bildt kan säkert läsa
            innantill så jag skall inte rabbla upp några siffror. Vi skall
            med dessa insatser klara sysselsättningen och bekämpa arbetslösheten.
            Men vad har Carl Bildt att erbjuda?
          </note>
          <note>
            Hur har det gått i de länder där Carl Bildts politik har tillämpats?
            Se hur det är i Storbritannien. Där har de nyliberala idéerna
            praktiserats i tio år, med massarbetslöshet som följd. Svara mig
            på min sista fråga till Carl Bildt: Vad är det som gör att den
            politik som ni vill föra ger massarbetslöshet i
          </note>
          <note>
            Storbritannien men skulle ge full sysselsättning i
          </note>
          <note>
            Sverige?
          </note>
          <note type="speaker">
            Anf. 56 FÖRSTE VICE TALMANNEN:
          </note>
          <note>
            Jag får erinra om de debattregler som gäller.
          </note>
          <note type="speaker">
            Anf. 57 BENGT WESTERBERG (fp):
          </note>
          <note>
            Fru talman! Jag får tacka i all ödmjukhet för finansministerns
            omtanke om min person. Låt mig gärna förklara vad socialliberalismen
            är för någonting. Det är att skapa resurser för att vi skall kunna
            få möjligheter att visa solidaritet med de människor som behöver
            vårt stöd. Jag skall gärna erkänna -- det har jag gjort tidigare
            från denna talarstol -- att jag haft ett visst hopp om att socialdemokraterna
            skulle kunna åtminstone till stora delar medverka till en sådan
            politik. Men när jag nu sitter med facit i handen och ser vad
            ni har åstadkommit under den här mandatperioden, måste jag konstatera
            att det inte är sådan politik. Vi har ingen tillväxt. De resurser
            som vi behöver för att visa solidaritet med människor finns inte.
            Det blev knappast någon tillväxt alls förra året. I år tror t.o.m.
            Allan Larsson att produktionen kommer att minska. Hur det blir
            nästa år vet vi inte, men en mycket svag tillväxt blir det, en
            väsentligt sämre tillväxt än i de länder som vi jämför oss med
            i den industrialiserade delen av världen.
          </note>
          <note>
            Vilka är konsekvenserna av denna misslyckade politik? Strax före
            jul, som en liten extra julklapp, skärpte regeringen flyktingpolitiken,
            vilket gör att i dag kanske bara hälften så många asylsökande
            som tidigare får stanna i Sverige. Människor med klara skyddsbehov
            skickas tillbaka till sina hemländer.
          </note>
          <note>
            Vad har hänt med u-landsbiståndet? Ni har skurit ner biståndet
            med 1 miljard kronor under de senaste budgetåren. Vad händer när
            vi för fram förslag om förbättringar för människor i Sverige som
            är i stort behov av vårt stöd, människor som tillhör det glömda
            Sverige, handikappade och andra? Jo, då säger socialdemokraterna
            nej. Ni gör det i förening med andra partier i denna kammare.
          </note>
          <note>
            Men vi är helt övertygade om att skall vi kunna få gehör för
            dessa insatser av solidaritet med människor som behöver vårt stöd,
            behöver vi också en politik för att skapa resurser.
          </note>
          <note>
            Socialdemokraterna har visat sig oförmögna att föra sådan politik.
            Däremot har vi upptäckt i våra diskussioner med moderaterna att
            vi kan enas mycket långt när det gäller den ekonomiska politiken.
          </note>
          <note>
            Till det viktiga hör att ge Sverige möjligheter att utnyttja
            de tillväxtchanser som ligger i internationaliseringen, i den
            europeiska integrationen osv. Men då måste vi vara beredda att
            se till att vi kan få den nödvändiga konkurrenskraften när vi
            skall slåss med länderna i
          </note>
          <note>
            Europa för att öka tillväxten i Sverige, för att företagen skall
            våga göra investeringar i Sverige och se till att det finns jobb
            i Sverige, för att de skall slippa köpa upp företag i Europa och
            lägga investeringar och produktion där nere. Men detta har inte
            socialdemokraterna klarat av. Därför behövs en politikomläggning
            i Sverige för att vi skall få utrymme att föra socialliberal politik,
            att i praktiken visa den solidaritet som ni så skamligt har försummat
            under de senaste åren.
          </note>
          <note type="speaker">
            Anf. 58 CARL BILDT (m):
          </note>
          <note>
            Fru talman! Jag skall försöka att hålla mig till debattreglerna,
            även om det är svårt när det är så ensidigt som det förefaller
            att bli.
          </note>
          <note>
            Detta är en vattendelardebatt i två avseenden. För det första
            säger finansminister Allan Larsson att han ser sin roll som att
            litet höjd över det partipolitiska meddela sanningar och säga
            sin mening. Det har han gjort. För detta har han delvis vunnit
            respekt i olika läger, också utanför det socialdemokratiska. Jag
            uttalade mig i den riktningen i inledningen av denna debatt. Men
            nu ser vi den nya rollen, vänsterpopulisten Larsson. Vi såg den
            först i söndags när han började hojta om
          </note>
          <note>
            Maggie och social nedrustning. Han förföll i en gammaldags klasskampsretorik
            som i grunden är honom djup ovärdig.
          </note>
          <note>
            Vi vet emellertid hur det går, och hur det gick med
          </note>
          <note>
            Feldt. Han försökte att hålla sig till den ekonomiska sakligheten
            så länge det gick. Sedan kom valrörelsen. I sin bok beskriver
            han -- jag ber om ursäkt för att jag nämner det -- hur valfebern
            tog över. Ändamålet helgade medlen.
          </note>
          <note>
            Vänsterpopulismen svepte bort den ekonomiska sakkunskapen. Det
            är en ny och sämre Allan
          </note>
          <note>
            Larsson vi nu ser, och det beklagar jag.
          </note>
          <note>
            Förtig inte Feldts bok! Det är den största otjänst som ni kan
            göra er själva. Skall hans bok göra någon nytta, skall den läsas
            och diskuteras också av socialdemokrater. Om ni säger att ni inte
            läser den, är det inte sant. Ni ligger förmodligen allihop där
            hemma och läser den under täcket i sängen på nätterna, därför
            att ni är så nyfikna. Men det vågar ni inte erkänna, för då skulle
            ni tvingas att kommentera den. Läs boken och våga diskutera den!
          </note>
          <note>
            Den tredje vägen ledde åt fel håll, mot stup, avgrund, vägg eller
            vart den nu ledde till.
          </note>
          <note>
            Verkligheten avspeglar sig ju i sysselsättningssiffrorna och
            den verkligheten kommer ni inte ifrån. Feldts bok beskriver hur
            ni faktiskt förde Sverige in i denna besvärliga situation. Förtig
            inte Feldts bok, inte minst för er egen skull!
          </note>
          <note>
            Så till Europafrågan. Det är det andra hänseendet i vilket detta
            är en vattendelardebatt. I det som
          </note>
          <note>
            Allan Larsson säger ligger det indirekta hotet att en socialdemokrati
            i opposition skall svänga i
          </note>
          <note>
            Europapolitiken och börja sabotera förhandlingarna. Så sade han
            inte riktigt, men det var vad han antydde. Detta är kanske inte
            förvånande, om man känner denna socialdemokratis förmåga att hemfalla
            till opportunism, tillfällighet och kortsiktighet.
          </note>
          <note>
            Jag beklagar att denna första svala till en socialdemokratisk
            omsvängning, för den händelse att socialdemokraterna skulle hamna
            i opposition, kom från Allan Larsson. Jag kan bekräfta att han
            under decennier har sysslat med Europapolitik på ett seriöst och
            respektingivande sätt. Nu var det från Allan Larssons som den
            första stormsvalan kom. Det var synd för Sverige.
          </note>
          <note type="speaker">
            Anf. 59 LARS-OVE HAGBERG (v):
          </note>
          <note>
            Fru talman! Apropå uppblåst är vi i riksdagen inte några medarbetare
            till någon generaldirektör. Vi är sjävlständiga personer som uttrycker
            våra åsikter.
          </note>
          <note>
            Det är klart att man inte vet vad som händer i riksdagen om man
            sitter på en annan stol, vid sidan av politiken. Men den politik
            som Allan Larsson står för har jag och mitt parti aldrig företrätt
            i denna kammare. Så nu kan vi stryka ett streck över det här.
          </note>
          <note>
            Jag vill komma tillbaka till sakfrågorna. Hur är det med inflationen?
            Ingen annan än den som drabbas av inflationen kan hata den så
            starkt. Men man kan inte säga att man bekämpar inflationen, samtidigt
            som man vill öka lönespridningen. Det är faktiskt kontentan av
            den politik som har förts under 80-
          </note>
          <note>
            talet, en politik vars resultat nu börjar utgöra ett hot.
          </note>
          <note>
            Vilka är de som är välbeställda och har möjlighet att ta för
            sig? Jo, det är de som är attraktiva på marknaden, de högavlönade.
            Det här systemet öppnar för sådana möjligheter, och det är det
            som jag varnar för, Allan Larsson. Detta ökar inflationen. Allan
            Larsson har inte monopol på att bekämpa den.
          </note>
          <note>
            Varför inte i stället föra en rättvis skattepolitik? Då skulle
            den totala lönebildningen se ut på ett helt annat sätt. De stora
            kollektiven skulle ha mycket lättare att sluta avtal som ligger
            på rimliga nivåer i stället för att syssla med marginalskattesänkningar.
          </note>
          <note>
            Därigenom har lönespridningen och inkomstklyftorna ökat.
          </note>
          <note>
            När det gäller högeralliansen är jag återigen besviken. Jag trodde
            att Allan Larsson verkligen skulle ta chansen och visa att sociademokratin
            befinner sig på ett långt avstånd från denna högerallians. Men
            jag kan ännu inte höra några politiska ståndpunkter från arbetarrörelsen,
            som visar att Allan Larsson har en direkt motsatsställning gentemot
            högeralliansen. Det handlar om marknaden, men det är fortfarande
            enbart retorik. Jag hoppas att Allan Larsson i sitt nästa inlägg
            klart och entydigt kan klargöra sin position.
          </note>
          <note>
            Men om man har andra ambitioner i fråga om skattetrycket än dem
            som högeralliansen har, andra ståndpunkter när det gäller karensdagar
            -- man tassade ju på det området redan i höstas -- eller om man
            har andra ambitioner beträffande bostadssubventionerna, varför
            i herrans namn börjar man redan nu att tafsa på bostadsfinansieringssystemet
            och minska momskompensationen? Varför? Är man inte inne på ungefär
            samma väg, den blå vägen, med den skillanden att det inte skall
            gå lika snabbt?
          </note>
          <note type="speaker">
            Anf. 60 CLAES ROXBERGH (mp):
          </note>
          <note>
            Fru talman! Det är uppenbart att detta är en vattendelardebatt
            eller en vägvalsdebatt. Det finns ett antal alternativ till benämningar,
            t.ex.
          </note>
          <note>
            vattenvägar eller vanliga vägar. Det finns också den tredje vägen,
            men nu säger alla att den inte bar åt rätt håll. Här har någon
            byggt en ny väg som kallas högeralliansens Europaväg. Det finns
            ytterligare en väg som regeringen och Allan Larsson har byggt,
            propositionens väg. Man frågar sig: Vart leder dessa vägar? Vilket
            samhälle leder de till? Hur nära varandra går dessa vägar?
          </note>
          <note>
            Vi i miljöpartiet anser att det egentligen bara finns en väg,
            miljövägen, som klarar att kombinera både de ekologiska och de
            ekonomiska målen. Det är bara denna väg som klarar att utveckla
            samhället både inom ekologiska ramar och inom sunda ekonomiska
            ramar. Det är den vägen vi bör välja.
          </note>
          <note type="speaker">
            Anf. 61 OLOF JOHANSSON (c):
          </note>
          <note>
            Fru talman! Jag väntade till sist för att Allan
          </note>
          <note>
            Larsson inte skulle ha möjlighet att glömma bort mina frågor.
            Jag upprepar dem: Anser Allan
          </note>
          <note>
            Larsson att man nu är beredd att tänka om när det gäller sänkt
            matmoms, från nej till tvehågsenhet fram till ett ja? Vad har
            Allan Larsson att säga om en sänkning av gränsskyddet beträffande
            jordbruksprodukter? I ljuset av GATT, brukar
          </note>
          <note>
            Allan Larsson skriva i finansplanerna, men där har ju ljuset
            mest flämtat. Varför har inte socialdemokratin uppfattat det,
            utan förordar i stället ensamteater på detta område?
          </note>
          <note>
            När jag kritiserade Allan Larsson för att han ägnade tid åt högeralliansen,
            gjorde jag det med bästa avsikt, men då reagerade Carl Bildt.
            Jag ber naturligtvis om ursäkt för att jag trampade på en öm tå
            som jag inte ens siktade på. Antingen var den så öm att den ändå
            reagerade eller också råkade jag träffa den.
          </note>
          <note>
            Det är dock en sak som jag vill göra alldeles klar.
          </note>
          <note>
            Jag tar Carl Bildt på allvar, i synnerhet när han talar om politikens
            innehåll. Däremot beslutar inte minoritetsregeringar på egen hand,
            och det är en väldigt viktig distinktion. Jag har på fullaste
            allvar noterat att vi numera inte längre är överens om familjepolitiken.
            Först faller ett område, sedan faller nästa. Jag konstaterar bara
            att jag noterat de politiska förändringarna på scengolvet under
            senare tid -- Carl Bildt kallade det ju för ett spel.
          </note>
          <note>
            Det är viktigt att vara medveten om det stora ansvar som vi alla
            har när det gäller
          </note>
          <note>
            Europapolitiken. Det innebär bl.a. att en medlemskapsansökan
            naturligtvis inte är detsamma som medlemskap. Varför? Jo, det
            handlar om demokrati. Det handlar om att seriöst vara beredd att
            lyssna på och delta i en debatt och tillmäta människor möjlighet
            att avgöra om man skall ha en folkomröstning. Det är klart att
            jag också är medveten om att till demokratins villkor hör också
            att debatten till sist påverkar människors ställningstaganden.
            Därför finns det anledning att inte kräva sin egen politik för
            att vara med i
          </note>
          <note>
            Europa.
          </note>
          <note>
            Till sist vill jag bara säga att jag har försökt framhålla en
            del saker som andra inte har talat så mycket om -- god miljö,
            rättvis fördelning och regional balans. Dessutom har jag, liksom
            andra, talat om full sysselsättning. Allt detta är viktiga centerkrav.
          </note>
          <note type="speaker">
            Anf. 62 FÖRSTE VICE TALMANNEN:
          </note>
          <note>
            Med anledning av vad Olof Johansson sade får jag erinra om att
            det inte är fråga om repliker utan anföranden. Därvid är det inte
            någon begränsning av antalet anföranden.
          </note>
          <note>
            Anf. 63 Finansminister ALLAN LARSSON
          </note>
          <note>
            (s):
          </note>
          <note>
            Fru talman! Lars-Ove Hagbergs inlägg gör mig något konfunderad.
            Jag undrar var han har varit när vi har haft debatten här i kammaren
            mellan regeringen och högeralliansen. Han är alldeles främmande
            för de redovisningar som vi har gjort och de preciseringar som
            ligger i detta. Jag har inte någon anledning att i övrigt kommentera
            Lars-Ove
          </note>
          <note>
            Hagbergs yttranden.
          </note>
          <note>
            Till Olof Johansson vill jag säga att jag har varit fullt upptagen
            med arbetet med kompletteringspropositionen, presentationen i
            går och debatten i dag. Jag har därför ännu inte haft tillfälle
            att gå igenom den fråga som Olof Johansson aktualiserade och som
            gäller hur den tillfälliga momshöjningen skall avvecklas, för
            att uttrycka mig mycket precist. Jag får förhoppningsvis tillfälle
            att under de närmaste dagarna ägna mig åt den frågan.
          </note>
          <note>
            Vi skall så småningom för riksdagen redovisa frågan om gränsskyddet.
            Jag har inte anledning att ge något ytterligare besked i denna
            fråga.
          </note>
          <note>
            Jordbruksministern kommer till riksdagen med det förslag som
            vi har på den punkten.
          </note>
          <note>
            Bengt Westerberg, vi har samma uppfattning om vikten av tillväxt
            för att vi skall kunna klara åtaganden i samhället när det gäller
            olika grupper och för att kunna ha en fast grund för solidariteten.
          </note>
          <note>
            Kom då ihåg att det 80-tal som ni från högeralliansen så ofta
            förtalar innebar att vi hade en snabbare tillväxt än vi hade under
            de borgerliga åren. Vi har nu ett problem som vi delar med flera
            andra länder. Internationellt är faktiskt detta år mycket dåligt.
            Canada, USA, Storbritannien och
          </note>
          <note>
            Finland har nolltillväxt eller minskande produktion. Vi är påverkade
            av, förutom det internationella förhållandet, att vi har haft
            en för snabb kostnadsutveckling under slutet av 80-talet.
          </note>
          <note>
            Jag har genom arbetet med stabiliseringsavtalet och finanspolitiken
            och alla insatser i samband med den försökt ägna mig åt att vi
            skall komma ur detta och lägga grunden till en stabilare ekonomi
            och därmed en ny tillväxt.
          </note>
          <note>
            Bengt Westerberg borde ge mig ett erkännande på den punkten i
            stället för att kritisera mig. Det är också detta som är skälet
            till att vi vill satsa framöver, visa upp ett perspektiv och samla
            krafterna -- löntagare, näringsliv och samhälle -- i en ansträngning
            att åstadkomma en snabbare tillväxt än den som man får om man
            bara har 80-
          </note>
          <note>
            talslunken. Det är just för att klara dessa viktiga frågor om
            solidariteten, tryggheten och rättvisan i samhället som vi har
            lagt fram detta. Det är det som är syftet.
          </note>
          <note>
            Jag hade inte tänkt ställa några frågor, eftersom jag inte är
            helt klar över debattordningen. Men eftersom Bengt Westerberg
            har begärt ordet skall jag ställa en fråga. Hur skall Bengt Westerberg
            få plats med biståndet, insatserna för flyktingar och andra insatser
            i det program som folkpartiet liberalerna har åstadkommit tillsammans
            med moderaterna? Era motioner gick ju i helt olika riktningar.
            Har Carl Bildt fått underkasta sig Bengt
          </note>
          <note>
            Westerberg på dessa punkter, eller är det tvärtom?
          </note>
          <note>
            Till Carl Bildt, som nu kritiserar mig för att jag talar om vad
            jag tycker och svarar på den kritik som jag får, vill jag säga
            följande. Jag vet inte om det är någon debattordning här i riksdagen
            som innebär att det är bara Carl Bildt som i och utanför riksdagshuset
            skall anklaga regeringen och kritisera mig. Jag bör rimligen ha
            en chans att få svara. Jag hoppas att vi är överens om det.
          </note>
          <note>
            Jag har sagt en sak här som jag har tänkt igenom mycket noga.
            Jag har under det här året rest och träffat kolleger i Europa,
            och jag har träffat flera av mina kolleger i EG-länderna. Jag
            har tänkt igenom de kommande tre årens politik ganska noga. Det
            är därför som jag i dag har sagt att med den politik som ni presenterade
            i söndags, som innebär ett byte av modell, är det inte den svenska
            modellen som ni står upp för, utan det är något annat. Det kommer
            ni inte att kunna få folkets stöd för om ni skall använda EG som
            ett sätt att åstadkomma den förändringen. Det är det som är det
            allvarliga och som innebär att er Europapolitik är en återvändsgränd.
            Tänk om, ta litet tid på er, och spela inte bort det mycket viktiga
            som vi har framför oss om Europapolitiken! Det är för viktigt
            för att hanteras på det sättet.
          </note>
          <note type="speaker">
            Anf. 64 CARL BILDT (m):
          </note>
          <note>
            Fru talman! Jag noterade åtminstone tillfälligt att finansministern
            höll tillbaka vänsterpopulismen.
          </note>
          <note>
            Den tidigare rollgestaltningen var faktiskt inte riktigt trovärdig.
          </note>
          <note>
            Eftersom detta är en viktig vattendelardebatt vill jag ta upp
            frågan om vägen in i det europeiska samarbetet. Jag har under
            många år talat mycket om Europavägen och de nya möjligheter för
          </note>
          <note>
            Sverige som ligger i att vi nu, efter att ha brutit ner framför
            allt socialdemokratins motstånd i Sverige --
          </note>
          <note>
            så har det nämligen varit, och det vet finansministern -- kan
            komma in i detta samarbete med alla de möjligheter som de innebär.
            Men det är ett öppnare Europa med valfrihet och konkurrens, där
            vi måste bedriva vad jag inledningsvis kallade fördelningspolitik.
            Och det är min fasta övertygelse att med dagens socialdemokratiska
            strukturer, t.ex.
          </note>
          <note>
            det höga skattetrycket, är risken mycket stor att
          </note>
          <note>
            Sverige kommer att tillhöra förlorarna i detta nya
          </note>
          <note>
            Europa.
          </note>
          <note>
            Jag talade om vikten av att vi, när vi går in i EG och börjar
            anpassa vår politik efter detta faktum -- det måste vi göra --
            är beredda att göra t.ex. de förändringar av vår utrikes- och
            säkerhetspolitik som krävs. Detta var det inte många som insåg
            vikten av för bara något halvår sedan. Nu sitter partiledarna
            faktiskt ner och för diskussioner vecka efter vecka om hur detta
            skall ske. Och jag hoppas att vi kommer fram till enighet på den
            punkten.
          </note>
          <note>
            Men på exakt samma sätt kommer det att bli på många av de områden
            som Allan Larsson i dag har ansvaret för. Det kommer inte att
            gå att ha kvar det skyhöga svenska skattetrycket i det framtida
            mer integrerade Europa. Det är bara så. Det går inte.
          </note>
          <note>
            Skattetrycket måste ned.
          </note>
          <note>
            Allan Larsson vet förmodligen, även om valrörelsen förhindrar
            honom att säga det, att vi måste sänka de generella momssatserna
            på det sätt som vi säger i En ny start för Sverige. Det är den
            enda vägen. Allan Larsson vet sannolikt, det kommer säkert att
            stå i hans memoarer i alla fall att han visste det också under
            denna debatt, att kapitalskatterna ligger på en för hög nivå.
            Vi måste få ned bl.a. en del av de skatter som han i sitt vänsterpopulistiska
            inlägg stod och sade var en förutsättning för svensk välfärd.
          </note>
          <note>
            Aktieomsättningsskatten är ingen förutsättning för svensk välfärd.
            Den är ett hot mot Sveriges finansiella styrka. Och det måste
            vi avskaffa. Så är det också med nivån på våra löneskatter. De
            är för höga.
          </note>
          <note>
            Om vi håller på på detta sätt är den enda effekten i ett integrerat
            Europa att vi ser till att investeringar, jobb och tillväxt hamnar
            i andra länder. Var sitter vi då? Jo, då kommer den person som
            är Allan
          </note>
          <note>
            Larssons sentida efterträdare -- jag tänker då på den som är
            ansvarig för arbetsmarknadspolitiken --
          </note>
          <note>
            att få väldigt mycket att göra. Om vi försöker att gå in i EG
            utan att genomföra de förändringar av vår ekonomi som Bengt Westerberg
            och jag har talat om, låser vi nämligen detta land i ekonomisk
            nedgång, industriell utarmning och långtidsarbetslöshet, som Allan
            Larsson inte kan acceptera socialt, och som jag inte kan acceptera
            socialt, och som ingen i denna kammare kan acceptera. Europavägen
            ställer krav på oss. Det måste vi inse. Att förtiga det är vänsterpopulism
            och ingenting annat.
          </note>
          <note type="speaker">
            Anf. 65 BENGT WESTERBERG (fp):
          </note>
          <note>
            Fru talman! Svaret på Allan Larssons fråga är naturligtvis att
            den som sätter stor vikt vid de solidaritetsfrågor som jag har
            talat om bara har ett alternativ när det blir val i höst, och
            det är folkpartiet liberalerna. Den personen kan ju inte gärna
            stödja Allan Larsson och hans parti som har medverkat till den
            politik som vi är så kritiska mot.
          </note>
          <note>
            Som en protest mot den politiken -- sättet att se på handikappade,
            människor som mottar svenskt bistånd och flyktingar -- bör man
            rösta på folkpartiet liberalerna.
          </note>
          <note>
            Allan Larsson har vid flera tillfällen här i talarstolen sagt
            -- och han skrev i en artikel i Aftonbladet i går -- att det program
            som vi har lagt fram skulle innebära social nedrustning. Men varken
            under de
          </note>
          <note>
            50 minuter som Allan Larsson har talat nu eller i artikeln i
            går finns det något exempel på vad det är i vårt program som är
            social nedrustning. Eftersom det som ni från socialdemokraternas
            sida betecknar som social nedrustning brukar förebåda vad ni tänker
            föreslå något år senare, skulle det vara intressant att höra exakt
            vad det är i vårt program som enligt Allan Larsson är social nedrustning.
            Är det sänkt moms som är social nedrustning, eller är det något
            av de andra förslagen som är social nedrustning?
          </note>
          <note>
            Allan Larssons inlägg föranleder två frågor. För det första:
            Allan Larsson beskrev nyss hur vi hade träffats för ungefär ett
            år sedan och gjort upp om ett stabiliseringspolitiskt paket. Jag
            håller med om att det var ett bra paket. Det är en viktig orsak
            till att vi kan se en långsammare inflationsutveckling i
          </note>
          <note>
            Sverige och till att vi ser ut att få ett hyggligt avtal på arbetsmarknaden.
            I den överenskommelse som vi träffade ingick att vi tillfälligt
            höjde mervärdeskatten under ett och ett halvt år, och att den
            skulle avvecklas vid årsskiftet 1991/92. Nu svävar Allan Larsson
            på målet på den punkten. Får jag tolka det så att Allan Larsson
            går och funderar på att bryta överenskommelsen -- om han nu sitter
            kvar i den positionen -- dvs. att inte återgå till den gamla mervärdeskattesatsen
            utan att göra något annat med pengarna? Det skulle jag vilja ha
            besked om.
          </note>
          <note>
            För det andra: Allan Larsson har, som Carl Bildt också varit
            inne på, i flera inlägg antytt att socialdemokraterna, om de skulle
            förlora regeringsmakten, är beredda att bryta med den
          </note>
          <note>
            Europapolitik som vi nu tillsammans håller på att utforma. Jag
            måste be Allan Larsson om ett alldeles klart och tydligt svar
            på denna punkt. Kommer socialdemokraterna att gå ifrån tanken
            på ett svenskt medlemskap i EG om ni skulle förlora valet i höst?
            Är det det Allan Larsson försöker säga till oss -- även om det
            är insvept i dimridåer -- eller hur skall vi tolka Allan Larssons
            inlägg i dagens debatt?
          </note>
          <note type="speaker">
            Anf. 66 LARS-OVE HAGBERG (v):
          </note>
          <note>
            Fru talman! Vi får ju anledning att återkomma till den här kompletteringspropositionens
            innehåll senare. Jag kanske inte är fullständigt lyhörd och kanske
            inte har den rätta känslan för valörerna i de ord som sägs här,
            men nog måste det vara oerhört svårt för arbetarrörelsens väljare
            att, i de frågor som varit uppe, märka någon kvalitativ skillnad
            i förhållande till högeralliansen. Det är mycket klart.
          </note>
          <note>
            Om inte skillnaderna blir tydligare är jag fullständigt övertygad
            om att det blir en ordentlig valförlust för socialdemokratin,
            vilket jag inte önskar men ser framför mig som något som kan bli
            verklighet. Inte på en enda punkt har finansministern lyckats
            profilera sig när det gäller de s.k. klassiska värderingar som
            arbetarrörelsen har. När det gäller sysselsättningen skryter man
            om den och säger att det här finns avgörande skillnader. Men man
            visar i sin prognos för nästa år att 2,8 % kommer att vara arbetslösa.
          </note>
          <note>
            Statsministern har sagt att det blir under 3 %; för hur lång
            tid är ganska obestämt. Men varför dessa
          </note>
          <note>
            3 %? När kommer åtgärderna för att se till att de är i arbete?
            Varför skall vi över huvud taget tillåta att någon är arbetslös?
            Det måste ju vara den avgörande frågan.
          </note>
          <note>
            Finansministern kan väl, om han har något ytterligare inlägg,
            svara på frågan: Hur blir det med moms på maten? Skall man ta
            bort den nu, eller skall man låta den rättvisereformen få vila
            återigen? Det vore synd.
          </note>
          <note>
            Jag ställde några frågor om EG och om på vilket sätt regeringen
            tänkte gå in i EG. Carl Bildt kanske ställde detta på sin spets.
            Har nu Carl Bildt alldeles rätt när det gäller EG? Är det så att
            vi måste anpassa oss med skattetryck, kapital, skatter, arbetsgivaravgifter,
            eller har Allan Larsson en annan uppfattning? I så fall bör den
            redovisas mycket klart. Jag har i mycket färskt minne höstens
            underkastelse under den marknad som framför allt har sitt fäste
            i EG. Man skyndade sig att försämra sjukförsäkringen, man lade
            om huvudmål för politiken. Det vore mycket klargörande för EG-
          </note>
          <note>
            debattens fortsättning att få veta om Carl Bildt har rätt eller
            om regeringen har en annan uppfattning.
          </note>
          <note type="speaker">
            Anf. 67 OLOF JOHANSSON (c):
          </note>
          <note>
            Fru talman! Jag vill be Allan Larsson att inte tänka för länge
            på svaren på de frågor jag ställde; då kan det bli för sent.
          </note>
          <note>
            Jag vill också säga att det inte är någon tillfällighet att vi
            mycket hårt markerar fördelningspolitiken och en rättvisare fördelnings
            betydelse. Det har nämligen att göra med den Europaväg som Carl
          </note>
          <note>
            Bildt håller på att bygga -- med fri hastighet och mycket utsläpp,
            där man blir överkörd om man står i vägen, där man inte har någonting
            att säga till om.
          </note>
          <note>
            Vi anser därför att det är viktigt att vi markerar att vi har
            en egen politik -- en egen generell välfärdspolitik och en uppfattning
            om hur fördelingspolitiken skall skötas också i framtiden.
          </note>
          <note>
            Därför tycker jag att det är bra att man för den här debatten.
            Jag vill gärna ta Allan Larsson i försvar på den punkten. Debatten
            som sådan är inte oväsentlig för de beslut vi kommer fram till.
            Det är alltid så i en demokrati, att debatten skall påverka de
            beslut som man slutligt tar -- och de ligger framför oss.
          </note>
          <note>
            Anf. 68 Finansminister ALLAN LARSSON
          </note>
          <note>
            (s):
          </note>
          <note>
            Fru talman! Jag tycker att de två inlägg vi har lyssnat på, från
            Carl Bildt och Bengt Westerberg, är mycket intressanta. De gav
            en belysning av högeralliansens politik. Vad var det Bengt
          </note>
          <note>
            Westerberg talade om? Jo, utgifter; ytterligare utgifter utöver
            dem vi har. Vad talade Carl Bildt om? Jo, skattesänkningar och
            skattesänkningar och skattesänkningar.
          </note>
          <note>
            Hur skall det gå ihop? Jag kan inte se att ni efter den här debatten
            är trovärdiga i någon av de delarna. Bengt Westerbergs trovärdighet
            när det gäller solidaritet försvinner i de stora svarta hål som
          </note>
          <note>
            Carl Bildt skapar med sina uttalanden om skattesänkning. Och
            omvänt: Om Bengt
          </note>
          <note>
            Westerberg skall hävda sina uppfattningar och om vi skall ta
            dem på allvar, vad blir det då kvar av Carl
          </note>
          <note>
            Bildts uttalanden? Jag hade inte väntat mig att ni skulle vara
            så avslöjande som ni var vid det här tillfället. Men ni får kanske
            sätta i gång era seminarier igen och se till att ni kan lappa
            ihop sprickan och ge ett besked om vad det är som gäller.
          </note>
          <note>
            Den här debatten kommer ni inte undan, den kommer att föras.
            Och vi skall se till att väljarna får klarhet om vad det här innebär.
            Det är stora, viktiga värden som står på spel de kommande åren,
            och vi måste veta vad det är ni håller på med.
          </note>
          <note>
            Detta är särskilt viktigt med tanke på
          </note>
          <note>
            Europafrågan, och nu har både Carl Bildt och
          </note>
          <note>
            Bengt Westerberg tagit upp den. Jag är starkt engagerad i Europafrågan,
            och jag kan försäkra
          </note>
          <note>
            Bengt Westerberg och Carl Bildt att en socialdemokratisk regering
            kommer att spänna alla krafter för att klara en bra uppgörelse
            på det här området.
          </note>
          <note>
            Men jag har försökt beskriva det problem som landet -- och en
            regering som ni leder -- skulle hamna i. Ni har ett trovärdighetsproblem
            när ni skall gå ut till de svenska väljarna och säga: Nu skall
            vi åstadkomma ett medlemskap i EG, men för att göra det skall
            vi ge upp den svenska modellen. Det var nämligen det som var innebörden
            i Carl Bildts uttalanden om att vi här måste underminera grunden
            för den solidaritet och välfärd som Bengt
          </note>
          <note>
            Westerberg talar så väl om.
          </note>
          <note>
            Det är det som är ert problem. Men det finns ett mycket enkelt
            sätt att lösa detta problem, och det är att se till att det i
            valet blir en sådan utgång att vi inte behöver besvära er med
            att ni skall uppträda med ert trovärdighetsproblem i den här frågan.
          </note>
          <note type="speaker">
            Anf. 69 CARL BILDT (m):
          </note>
          <note>
            Fru talman! På en punkt har finansministern rätt, och det är
            att folkpartiet liberalerna och moderaterna har olika uppfattningar
            om nivån på biståndsanslaget. Det är med förlov sagt en tämligen
            marginell fråga ekonomiskt i det stora sammanhang som vi nu diskuterar.
          </note>
          <note>
            Det finns två frågor som finansministern hela tiden smiter undan.
            Den ena är -- och Bengt Westerberg återkommer säkert till den:
            Vad är det som är den sociala nedrustningen i En ny start för
            Sverige? Ge oss de konkreta exemplen, så får vi höra. Jag tror
            egentligen att Allan Larsson inser -- den s.k.
          </note>
          <note>
            kanslihushögern utmärks ju inte av brist på insikter -- att i
            stort sett allt det som vi säger måste göras under de kommande
            åren.
          </note>
          <note>
            Så den andra frågan: Tror Allan Larsson verkligen att Sverige
            kan gå in i det europeiska samarbetet med dagens höga momsnivåer,
            med dagens extremt höga kapitalskatter, och långsiktigt med dagens
            extremt höga skattetryck? Är det verkligen en momsnivå på 25 %
            som är den svenska modellen som skall bibehållas? Inser han inte
            att om vi skall värna välfärden och bli en vinnare i det nya Europa,
            måste vi sänka skatterna? Då får vi tillväxt, då får vi jobb.
            Annars låser vi in oss i arbetslösheten.
          </note>
          <note>
            Jag måste säga, fru talman, att jag är något förvånad -- men
            vänsterpopulismen skördar ju sina offer -- över den brist på långsiktig
            Europavision också när det gäller att förändra vårt eget samhälle
            för att vi skall bli en vinnare i Europa, som utmärker Allan Larssons
            uttalanden.
          </note>
          <note>
            Det blir tydligare för varje gång som Allan Larsson begär ordet
            att han hotar med att en socialdemokrati i opposition kommer att
            vända i
          </note>
          <note>
            Europafrågan. Jag tror kanske inte att man kommer att vända i
            principfrågan -- att Sverige bör bli medlem. Men det ligger implicit
            i allt det som
          </note>
          <note>
            Allan Larsson säger, att skulle socialdemokratin vara i opposition,
            så kommer han att motsätta sig förhandlingsresultaten. Det förvånar
            mig egentligen inte, för så har vi sett socialdemokratiska partier
            göra i andra länder. Den historiska erfarenheten i Europa är ju
            att den europeiska integrationen har skapats av liberaler, konservativa
            och kristdemokrater.
          </note>
          <note>
            Socialdemokrater har ofta stretat emot. Sedan har de så småningom
            sett att detta är framtidsvägen.
          </note>
          <note>
            Men när nya länder har sökt sig till denna nya framtidsmodell,
            så är det socialdemokratins interna tumult som har varit den främsta
            bromskraften i de olika länderna.
          </note>
          <note>
            Det är socialdemokratin som bromsat svensk
          </note>
          <note>
            Europadebatt under de senaste åren. Nu är ni med ett tag. Det
            är bra, och jag hoppas att vi skall kunna cementera den enigheten.
            Men i det som Allan
          </note>
          <note>
            Larsson säger ligger de oroväckande signalerna om att den svenska
            socialdemokratin blir som brittiska labour -- söndrad på grund
            av att den inte har någon egen politik ens i Europafrågan.
          </note>
          <note type="speaker">
            Anf. 70 BENGT WESTERBERG (fp):
          </note>
          <note>
            Fru talman! Det senaste konstaterandet som Carl
          </note>
          <note>
            Bildt gjorde måste jag dess värre instämma i. Jag tycker att
            det är ett oroande besked som Allan
          </note>
          <note>
            Larsson har gett i Europafrågan i dag. Om socialdemokraterna
            sitter kvar i regeringen är man beredd att fullfölja Europapolitiken,
            men skulle väljarna inte ge er förnyat förtroende kommer man att
            ompröva Europapolitiken. På något annat sätt kan vi inte tolka
            Allan Larssons inlägg i dag. Det visar ju att övertygelsen inte
            är så djup som man möjligen kunde ha hoppats.
          </note>
          <note>
            Om vi får väljarnas förtroende att regera Sverige, så är det
            ju inte vi som har problem med väljarna, utan det är socialdemokraterna
            som har det problemet.
          </note>
          <note>
            Vi skall se till att Sverige blir medlem i EG, helst så snabbt
            som möjligt och till 1995; det är vårt mål. Jag beklagar om socialdemokraterna
            inte vill vara med på den vägen.
          </note>
          <note>
            Jag frågade Allan Larsson om mervärdeskatten, och om Allan Larsson
            håller överenskommelser eller inte. Och med anledning av att finansministern
            svävade på målet alldeles nyss, frågar jag: Hur blir det med mervärdeskatten
            om
          </note>
          <note>
            Allan Larsson sitter kvar och regerar efter valet i höst? Kommer
            den tillfälliga skattehöjningen att gå tillbaka vid årsskiftet,
            eller funderar Allan Larsson på att bryta också den överenskommelsen?
            Jag skulle vilja ha ett klart besked på den punkten.
          </note>
          <note>
            Till sist: Allan Larsson antydde att det skulle finnas ett slags
            motsättning mellan solidaritet och skattesänkningar. Men Allan
            Larsson skriver ju själv i sin finansplan att det är angeläget
            med skattesänkningar, och kliver upp här i talarstolen och anser
            sig vara något slags företrädare för solidariteten med svaga grupper.
          </note>
          <note>
            Då frågar jag: Hur går den politiken ihop inom
          </note>
          <note>
            Allan Larsson själv? Vi skall nog klara ut det här.
          </note>
          <note>
            Vi har en politik för tillväxt som kommer att ge oss resurser
            att satsa på mer åtgärder för u-länder, för flyktingar och för
            handikappade. Men Allan
          </note>
          <note>
            Larsson ser en omöjlig målkonflikt mellan att sänka skatten och
            att vara solidarisk. Skall vi uppfatta det så att Allan Larsson
            går och funderar på att välja ett av dessa mål och bara försöka
            nå det? Vilket mål blir det i så fall? Blir det sänkta skatter
            eller solidaritet? Är beskedet att det som står i finansplanen
            om sänkta skatter aldrig kommer att förverkligas, om man skall
            visa solidaritet? Eller är beskedet att finansplanens mål om skattesänkningar
            skall nås, men vi bryr oss inte om biståndet, flyktingarna och
            de handikappade?
          </note>
          <note>
            Också på den punkten vore det intressant att nu, i debattens
            absoluta slutskede, få ett klart besked från Allan Larsson.
          </note>
          <note>
            Anf. 71 Finansminister ALLAN LARSSON
          </note>
          <note>
            (s):
          </note>
          <note>
            Fru talman! Carl Bildt har förklarat att folkpartiet och moderaterna
            har olika uppfattningar i en sakfråga, nämligen nivån på biståndet.
            Är det den enda, eller är det fler frågor där det finns skillnader
            kvar?
          </note>
          <note>
            När det gäller social nedrustning vill jag säga att det har varit
            en attack mot mycket av det välfärdssamhälle som vi har byggt
            upp. En som har bidragit till att visa på moderaternas avsikt
            har just varit Bengt Westerberg. Jag sade tidigare att jag håller
            Bengt Westerberg räkning för de inlägg han har gjort i debatten
            på den punkten.
          </note>
          <note>
            Nu har ni gått ut med ett program som väldigt mycket liknar det
            som moderaterna tidigare har redovisat. Skall ni åstadkomma de
            utgiftsnedskärningar som svarar mot löftena om skattesänkningar,
            så måste det väl träffa någon utgiftspost i budgeten. Jag har
            ägnat en del tid åt att gå igenom detta, och jag vet hur pass
            svårt det är att åstadkomma besparingar som inte får besvärande
            effekter ur fördelningssynpunkt.
          </note>
          <note>
            Den bild ni ger, när ni går ut och säger att nu blir det stora
            sänkningar i skattetrycket, måste väl rimligen innebära att ni
            träffar viktiga delar i välfärdspolitiken. När ni har gått ut
            och presenterat den bilden, har jag sagt mig: Hur skall ni kunna
            klara de här viktiga uppgifterna som vi har framöver, åtagandena
            mot olika grupper -- när det gäller vården, pensionärerna, barnfamiljerna?
            Jag ställer frågan. men jag kan inte se något svar. Det finns
            en oförenlighet i detta, och era budskap hänger inte ihop.
          </note>
          <note>
            Vi har en överenskommelse om en tillfällig höjning av momsen,
            Bengt Westerberg. Den innebär som jag ser det att momsen från
            årsskiftet skall sänkas med 8,9 miljarder kronor.
          </note>
          <note>
            När det gäller Europapolitiken vill jag bestämt protestera mot
            den beskrivning ni har gett av vad jag sagt. Det är inte sant
            det ni säger, och det vet ni.
          </note>
          <note>
            Vad jag har sagt är att vi socialdemokrater och jag personligen
            är starkt engagerade i denna fråga, och vi kommer att verka för
            detta.
          </note>
          <note>
            Jag har beskrivit ett opinionsmässigt problem som ni kommer att
            få inom era partier och som vi kommer att ha i vårt parti. Om
            det är ni som skall regera och föra förhandlingarna och samtidigt
            säga att vi i Sverige nu måste göra oss av med viktiga delar av
            välfärden, kommer inte människorna att acceptera det. De kommer
            att tro att det är Europa som tvingar oss att göra detta. Det
            är precis som
          </note>
          <note>
            Carl Bildt sade: Här finns mycket som vi måste göra oss av med.
            Det är detta problem som gör att ni måste tänka efter.
          </note>
          <note>
            Ta min uppmaning att tänka efter som ett gott råd och inte som
            ett uttryck för att vi socialdemokrater inte står fast. Ni kommer
            att få ett opinionsmässigt problem i samtliga partier om ni skulle
            få regeringsmakten och skulle föra förhandlingarna.
          </note>
          <note>
            Jag menar därför, fru talman, att den som vill ha en positiv
            Europapolitik skall se till att socialdemokraterna kan föra dessa
            förhandlingarna under de kommande åren.
          </note>
          <note type="speaker">
            Anf. 72 CARL BILDT (m):
          </note>
          <note>
            Fru talman! Man blir mer och mer mystifierad över det finansministern
            säger. Det är uppenbart att han har gett sig ut på litet tunnare
            is än som var avsikten och vad han kanske klarar av att ro hem.
          </note>
          <note>
            Först till den sociala nedrustningen. Jag kan konstatera att
            det av de stora anklagelserna bara blev tomma ord. Finansministern
            kunde inte ge ett enda exempel på något i vårt program som kan
            beskrivas som social nedrustning. Tala om att det blev en såpbubbla
            av det hela, finansministern!
          </note>
          <note>
            Så till Europapolitiken. Det viktiga i
          </note>
          <note>
            Europapolitiken är att visa ledarskap, att gå ut och ärligt och
            uppriktigt säga som det är. Det är därför som jag försöker få
            finansminister Allan Larsson att kanske antyda att han vet hur
            det är. Han kan inte rimligen tro att det är möjligt att föra
            Sverige in i detta europeiska samarbete med extremt höga skattesatser
            för moms, på kapital, på företagande och för löneskatter på det
            sätt som vi har i dag. Han borde veta att detta driver investeringar,
            arbeten och tillväxt ut ur Sverige. Det är en felaktig fördelningspolitik
            ur det europeiska perspektivet.
          </note>
          <note>
            Vilket är då den ärliga, framsynta politiska hanteringen av detta
            förhållande, Allan Larsson?
          </note>
          <note>
            Jo, det är att gå ut och säga detta. Men det som har utmärkt
            er socialdemokrater under detta senaste decennium är att ni aldrig
            har haft modet att tala om sanningen. Ni har stått i valrörelse
            efter valrörelse och sagt: Skär man ner ersättningsnivån i sjukförsäkringen
            hotas välfärden. Denna vänsterpopulism har sedan skapat oerhörda
            interna problem för er när ni tvingas att genomföra detta.
          </note>
          <note>
            Alla dessa dagar av strider som ligger bakom er på grund av att
            ni inte har varit ärliga nog att tala sanning!
          </note>
          <note>
            Var nu ärliga nog att tala sanning också om de krav som Europapolitiken
            ställer på oss. Vi kommer att tvingas sänka och måste sänka skattetrycket.
            Vi måste sänka momsnivåer och en del av dessa kapitalskatter.
            Lura inte era egna väljare, era ombudsmän på Norra Bantorget och
            alla andra socialdemokrater att tro att det inte förhåller sig
            så.
          </note>
          <note>
            Det är som vi säger, och förr eller senare måste dessa skattesänkningar
            genomföras, och då är det rimligt att man också vågar gå ut och
            säga det.
          </note>
          <note>
            I det Allan Larsson säger ligger att man kommer att få problem
            inom den socialdemokratiska rörelsen efter valet på grund av att
            man inte vågar tala sanning om detta före valet. Han säger: Jag,
            Allan
          </note>
          <note>
            Larsson, är engagerad i Europapolitiken, men man vet inte hur
            det blir med andra socialdemokrater.
          </note>
          <note>
            Nej, det förstår jag, eftersom ni inte talar om för dem hur det
            är. Läs i Kjell-Olof Feldts bok hur det kan gå och gör inte om
            det misstag ni har gjort i den ekonomiska politiken under 80-talet
            även med
          </note>
          <note>
            Europapolitiken, för då går det illa!
          </note>
          <note>
            Det som Allan Larsson har sagt i dag när han varit ute på den
            tunna isen och hållit på att braka igenom den är och förblir mycket
            illavarslande för socialdemokratins framtid.
          </note>
          <note type="speaker">
            Anf. 73 BENGT WESTERBERG (fp):
          </note>
          <note>
            Fru talman! Detta har varit en mycket upplysande debatt. Allan
            Larsson har i polemik med oss försökt göra gällande att den plattform
            vi redovisade i söndags skulle innebära en social nedrustning
            eftersom vi föreslår vissa skattesänkningar, och sådana skulle
            inte gå att förena med välfärdsstaten.
          </note>
          <note>
            Men i detta ligger också att de skattesänkningar som Allan Larsson
            utlovar i finansplanan i så fall inte heller skulle gå att förena
            med välfärdsstaten.
          </note>
          <note>
            Men Allan Larsson vet att vi måste sänka skattetrycket. Det är
            därför Allan Larsson skriver i finansplanen att utgifterna måste
            pressas tillbaka för att vi skall få utrymme för sänkta skatter.
            Detta är också vad vi säger i vår plattform.
          </note>
          <note>
            I själva verket förhåller det sig så, att alla de uppslag som
            Allan Larsson kallar för social nedrustning i artikeln i Aftonbladet
            funderar också den socialdemokratiska regeringen på. Allt det
            ni tidigare kallat social nedrustning och anklagat oss för när
            vi har framfört det, allt det har ni varit beredda att diskutera
            i ett trängt läge, och mycket har ni faktiskt genomfört under
            senare tid. Det är precis som Carl Bildt säger: Den såpbubbla
            som
          </note>
          <note>
            Allan Larsson själv blåst upp har spruckit under denna debatt,
            och det var nyttigt.
          </note>
          <note>
            Sedan vill jag komma tillbaka till detta med mervärdeskatten.
            Det är inte så, Allan Larsson, att vi träffat en överenskommelse
            om att sänka momsen med några 8,9 miljarder kronor. Vi har tillfälligt
            höjt mervärdeskatten från 19 % till 20 %
          </note>
          <note>
            och varit överens om att den skall gå tillbaka från
          </note>
          <note>
            20 % till 19 % vid nästa årsskifte. Nu ställer jag en sista gång
            frågan till Allan Larson: Är Allan
          </note>
          <note>
            Larsson, om han är kvar som finansminister efter valet i höst,
            beredd att fullfölja detta löfte eller funderar Allan Larsson
            att svika också den överenskommelsen?
          </note>
          <note type="speaker">
            Anf. 74 OLOF JOHANSSON (c):
          </note>
          <note>
            Fru talman! Det finns anledning att nämna att debatten befinner
            sig i ett slutskede eftersom den upprepar sig. Men låt mig lägga
            till ytterligare en sak.
          </note>
          <note>
            Det brukar sägas att det inte går att använda
          </note>
          <note>
            Europa som något slags à la carte, men det är just detta som
            det finns tendenser till i den svenska
          </note>
          <note>
            Europadebatten, dvs. här skall inte sänkas några skatter på mer
            än ett sätt. Här skall framför allt inte differentieras några
            mervärdeskatter.
          </note>
          <note>
            Jag tror det är viktigt att vi breddar den europeiska debatten
            här i Sverige och talar om att Europa faktiskt innehåller mer
            än vad en del tycks vara medvetna om. Det är därför som också
            vi arbetar för en närmare anknytning till Europa med respekt för
            de svenska medborgarnas möjlighet att besluta om detta när den
            dagen kommer. Själv tänker jag för övrigt nu tillfälligt lämna
            riksdagen för att åka till Strasbourg.
          </note>
          <note>
            Anf. 75 Finansminister ALLAN LARSSON
          </note>
          <note>
            (s):
          </note>
          <note>
            Fru talman! Vad finns kvar av högeralliansens program? De stolta
            deklarationerna i söndags om stora skattesänkningar, att inga
            utgifter kommer att påverkas -- det är väl en fantastisk situation.
            Men visst får det effekter om man skall gå fram på detta sätt.
            Det är precis det Bengt Westerberg sade skulle inträffa i sina
            artiklar ,mot moderaterna för ett år sedan, och det är precis
            det som sades på moderaternas stämma av moderata studentförbundets
            ordförande, nämligen att man måste ge sig på välfärden om man
            skall genomföra denna skattepolitik. Vad som ligger i detta finns
            väl dokumenterat, och det kommer att få effekter. Tro inte att
            ni kan skyla över det hela.
          </note>
          <note>
            Så till frågan om skattepolitiken inom EG. Jag har ägnat mig
            åt att träffa människor i Bryssel och i EG-
          </note>
          <note>
            ländernas huvudstäder för att fråga var man befinner sig i denna
            fråga. Där finns väldigt många olika ambitioner, och det finns
            inte någon gemensam uppfattning om vart man skall ta vägen i skattepolitiken.
            Vi kan se på två av de tyngsta länderna, Storbritannien och Tyskland,
            som nyligen har fattat beslut vilka inte har präglats av någon
            samordning med EG. De har haft sina egna problem.
          </note>
          <note>
            Inom EG finns också inom ramen för planerna på en ekonomisk union
            kravet på budgetdisciplin, något som jag tror kommer att få effekter
            på skattesatserna i olika medlemsländer. Jag tycker att man skall
            ha litet is i magen och överblicka situationen innan man exakt
            säger var EG kommer att hamna.
          </note>
          <note>
            Så till Bengt Westerbergs fråga om momsen. Det finns ett riksdagsbeslut
            som vi har fattat, och det kommer att verkställas. Men det har
            på olika håll uppkommit en diskussion om vad som kommer att hända
            efter den tiden. Jag har inte haft tid att ägna mig åt den här
            frågan. Men jag anser att det är rimligt att jag får sätta mig
            in i den och pröva och se om det finns någonting i det som har
            kommit fram som utgör starka sakskäl. Jag anser att man skall
            göra en sådan saklig prövning av alla frågor som är aktuella i
            debatten, och det förbehåller jag mig rätten att göra. Jag tror
            inte att Bengt Westerberg i min position skulle ha gjort någonting
            annat än detta.
          </note>
          <note type="speaker">
            Anf. 76 CARL BILDT (m):
          </note>
          <note>
            Fru talman! I Ny start för Sverige står det faktiskt angivet
            ett antal olika områden där vi avser att ompröva offentliga utgifter
            och se på systemförändringar. Vi talar som bekant om möjligheten
            att se över delar av sjukförsäkringssystemet. Det har varit stora
            rubriker om detta. Vi talar om samordning av arbetsskadeförsäkring
            och avdragsrätten för fackföreningsavgifter. Vi talar om den långsiktiga
            strävan som jag trodde vi hade gemensamt med regeringen om att
            man i samband med att man sänker skatten också skall komma ut
            ur de enorma kostnader vi har för att subventionera vårt boende.
          </note>
          <note>
            Jag noterar med en viss tillfredsställelse att Allan
          </note>
          <note>
            Larsson allmänt talar om social nedrustning, men han vågar inte
            beskriva någonting av detta som social nedrustning i medvetande
            om att om han skulle sitta kvar eller få en efterträdare som socialdemokratisk
            finansminister, skulle socialdemokraterna tvingas att genomföra
            ungefär samma sak. Detta är den enda vägen om vi skall lyckas
            med den ekonomiska politiken.
          </note>
          <note>
            Jag vill därför rikta en sista vädjan till finansministern innan
            denna debatt tar slut:
          </note>
          <note>
            Undvik Kjell-Olof Feldts misstag från valrörelsen
          </note>
          <note>
            1988. Håll vänsterpopulismen på avstånd och försök att stå för
            ett ledarskap som håller också in i nästa mandatperiod. Oavsett
            om vi sitter i regering eller opposition har vi samma ansvar för
            vår politik och för våra ståndpunkter. Vänsterpopulism passar
            inte för Allan Larsson. Han bör söka sig andra roller. Det skorrar
            så falskt när han ägnar sig åt det.
          </note>
          <note>
            Anf. 77 Finansminister ALLAN LARSSON
          </note>
          <note>
            (s):
          </note>
          <note>
            Fru talman! Också jag skall avvika från kammaren, jag skulle
            vara i Köping om 20 minuter. Men det har varit en sådan intensiv
            och intressant debatt att jag glömde av att jag skulle resa.
          </note>
          <note>
            Jag vill säga till Carl Bildt: Gör inte anspråk på att företräda
            den enda vägen. Det är svenska folkets som i val i höst skall
            bestämma vilken väg Sverige skall gå.
          </note>
          <note>
            Överläggningen var härmed avslutad.
          </note>
          <note>
            Propositionen hänvisades till finansutskottet.
          </note>
          <note type="speaker">
            Anf. 78 FÖRSTE VICE TALMANNEN:
          </note>
          <note>
            Jag får meddela att anslag nu har satts upp om att detta sammanträde
            skall fortsätta efter kl. 19.00.
          </note>
          <note>
            Beslut om uppskjuten votering av kvällsärenden
          </note>
          <note>
            På förslag av förste vice talmannen medgav kammaren att de ärenden
            som hann debatteras färdigt under återstoden av dagens sammanträde
            skulle företas till avgörande i ett sammanhang i början av morgondagens
            arbetsplenum.
          </note>
          <note>
            9 § Anslag till brottsskadenämnden m.m.
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1990/91:JuU21 Anslag till brottsskadenämnden m.m. (prop. 1990/91:100
            delvis).
          </note>
          <note type="speaker">
            Anf. 79 GÖRAN ERICSSON (m):
          </note>
          <note>
            Fru talman! När vi nu i dag skall diskutera anslaget till brottsskadenämnden
            är det i första hand inte anslaget som sådant som är av intresse
            utan de positionsförändringar i positiv riktning för brottsoffer
            och målsägare som ägt rum under senare år.
          </note>
          <note>
            Kvinnojourer och brottsofferjourer är relativt nya begrepp som
            härstammar från 70- och 80-talets arbete inom enskilda organisationer
            och sammanslutningar av människor.
          </note>
          <note>
            Målsägandebiträde är en annan ny och viktig funktion som tillkommit
            under 80-talet som en följd av en alltmer förändrad syn. Dessa
            företeelser har tillsammans bildat grunden för ett ökat och stärkt
            skydd för målsägare och brottsoffer.
          </note>
          <note>
            Fru talman! Vi moderater har skrivit under åtta reservationer
            till det betänkande som behandlas i dag. De är alla tillkomna
            för att verka för en fortsatt förstärkning av brottsoffrens ställning.
            Det är förslag som verkar på flera områden. Dels stärker vi genom
            våra förslag organisationerna som arbetar för brottsoffren, dels
            föreslår vi skärpta straff för misshandel och grov misshandel.
            Vi moderater står enhälligt bakom dessa reservationer, men jag
            skall här inskränka mig till att yrka bifall till reservation
            4.
          </note>
          <note>
            Fru talman! I denna reservation föreslår vi moderater att riksdagen
            inrättar en brottsoffernämnd som skall få till uppgift att samordna
            insatserna och fördela anslagen till de olika aktiviteter som
            finns till förmån för brottsoffer såsom kvinnojourer och brottsofferjourer.
          </note>
          <note>
            Vi menar också att en sådan nämnd i samverkan med enskilda och
            organisationer skall pröva och utveckla nya idéer som ytterligare
            skulle kunna förstärka brottsoffrens ställning och tillskapa en
            förbättrad situation för dem som drabbas av brott.
          </note>
          <note>
            Genom en sådan nämnd skulle också utbildningsinsatser kunna förmedlas
            till stödpersoner och liknande. Kort sagt, nämnden skulle vara
            den första och grundläggande bastionen utifrån vilken ett mer
            målmedvetet brottsofferprogram och brottsofferarbete skulle kunna
            utformas. Nu blir vi i dag, fru talman, ensamma om denna tanke,
            men jag hyser gott hopp om att en del ytterligare tankar kommer
            att gro i riksdagen och att fler vid något senare tillfälle kommer
            att sluta upp bakom denna tanke.
          </note>
          <note>
            Det är inte bara fråga om denna tanke, utan också om tanken bakom
            förslagen i exempelvis reservationerna 8 och 10 om förskottering
            av brottsskadestånd och frågan om automatisk utbetalning av sådant
            skadestånd.
          </note>
          <note>
            Men man skall också se våra förslag i reservationerna 11, 12
            och 13 sammanhållet såsom ett led i denna politik, något som kompletterar
            bilden.
          </note>
          <note>
            Fru talman! Misshandel är kanske den mest integritetskränkande
            gärning som kan drabba en enskild person. Endast våldtäkt och
            sexuella ofredanden har samma nivå av kränkning.
          </note>
          <note>
            Misshandel, vare sig den sker offentligt eller på enskilt område,
            är ett övergrepp som ökar i omfattning och svårighetsgrad. Offren
            för detta brott är alltid de svaga och utsatta.
          </note>
          <note>
            Kvinnoövergreppen och kamratövergreppen på skolgårdar är exempel
            på övergrepp som förstör, bryter ner och skadar individen, och
            de är alltid riktade mot den svage.
          </note>
          <note>
            Alldeles oberoende av vilka överväganden man gör i departementet
            när det gäller skärpning eller inte skärpning av straff eller
            framläggande av nya straffskalor, tänker vi moderater strunta
            i dessa överväganden ehuru det nu gått snart två mandatperioder.
            Det har alltid sagts att förslagen snart ligger i pipelinen på
            väg in till kanmaren för beslut. Vi har ännu inte sett några nya
            straffskalor, och de lär också låta vänta på sig denna mandatperiod
            ut.
          </note>
          <note>
            Men detta innebär att regeringen också i detta läge inte gör
            någonting. Det är en total politisk passivitet. Det förefaller
            som om man saknar politiskt civilkurage för att ställa sig i spetsen
            i försvaret för de svaga. Det är något egendomligt att socialdemokraterna
            i just denna fråga förefaller vara passiva utan kurage och utan
            möjlighet att tänka sig att gå i härnadståg mot de förhållanden
            som skadar svaga och utsatta.
          </note>
          <note>
            Fru talman! I anslutning till detta betänkande har det väckts
            en rad intressanta motioner med mångahanda uppslag. Gemensamt
            om dem alla kan sägas att de syftar till att stärka och skydda
            svaga grupper. Vi har sett många motioner till skydd för kvinnor
            som är förföljda och utsatta för misshandel.
          </note>
          <note>
            Dessa motioner har vi sammanfattat i en tanke som vi har skrivit
            ned i ett särskilt yttrande, där vi menar att vi skall återkomma
            från moderat håll när besöksförbudslagen i sin nya skärpta form
            har varit i bruk så pass länge att vi kan se effekten av den och
            vilka delar av denna lag som skall förändras och förbättras. Intill
            dess får den prövas ute på fältet, och vi får se framöver vad
            forskarna kommer fram till för resultat. Vi har alltså stannat
            för ett särskilt yttrande.
          </note>
          <note>
            Bifall således till reservation 4!
          </note>
          <note type="speaker">
            Anf. 80 LARS SUNDIN (fp):
          </note>
          <note>
            Fru talman! För närvarande pågår en uppbyggnad av allmänna brottsofferjourer
            i landet. Till dags dato finns 30 stycken. Dessa har ett intimt
            samarbete med polisen i de distrikt där de finns.
          </note>
          <note>
            Dessa brottsofferjourer ingår i
          </note>
          <note>
            Brottsofferjourernas Riksförbund, som har en centralt samordnande
            roll, sprider idéer mellan de lokala jourerna och erbjuder utbildning
            till stödpersoner.
          </note>
          <note>
            Riksförbundet verkar för att fler jourer startar.
          </note>
          <note>
            Målet är en brottsofferjour i varje polisdistrikt. Vi menar att
            detta är en utmärkt utveckling. Det är därför mycket glädjande
            när utskottet nu har kunnat ena sig om att höja anslaget till
            denna verksamhet med 500 000 kr. utöver vad regeringen föreslagit.
            Det är litet pengar i det stora hela men pengar som förmodligen
            i stöd ger stor utdelning.
          </note>
          <note>
            Det har vidtagits en och annan åtgärd för att förbättra situationen
            för brottsoffer, men vi tycker att det vore rimligt att ta fram
            ett samlat program för dem som råkat ut för brott. Deras situation
            har berörts i olika utredningar och utvärderingar, men någon samlad
            bild finns inte redovisad. Behovet av kunskaper av brottsoffrens
            situation är fortfarande mycket stort.
          </note>
          <note>
            Samhället, som har åtagit sig ansvaret för att skydda medborgarna
            mot brott, har ett ansvar för att de som ändå utsätts för brott
            får det stöd och den hjälp som de behöver. Just för att veta vilka
            åtgärder som är mest angelägna anser vi att det behövs en sådan
            brottsofferutredning som vi har reserverat oss för i reservation
            6.
          </note>
          <note>
            Fru talman! En av de viktigaste åtgärderna för ett brottsoffer
            är att bli erkänd och behandlad som ett sådant. När samhället
            väl har erkänt att en person är ett brottsoffer kommer nästa viktiga
            fråga, nämligen att få hjälp och kompensation för det som man
            har blivit utsatt för. Som regel finns ingen annan kompensation
            att ge än skadestånd. Men det har visat sig att just skadeståndet
            för ett brottsoffer har stor betydelse bl.a. som bevis på att
            man blivit erkänd som brottsoffer.
          </note>
          <note>
            Tyvärr har det visat sig att skadestånden för ideell skada inte
            alls står i proportion till lidandet. Det har länge diskuterats
            att det ideella skadeståndet borde öka. Vi tycker nu att det är
            hög tid att ge klart uttryck för detta. Det pågår för närvarande
            en översyn av ersättningsreglerna för ideell skada. Vi menar alltså
            att denna utredning borde få tilläggsdirektiv, där det framgår
            att arbetet skall inriktas på en höjning av ersättningsnivån,
            så som vi säger i reservation 7.
          </note>
          <note>
            I reservaton 16 har vi pekat på att det finns vissa tolkningsproblem
            i den lagstiftning som i dag gäller om nödvärn. I en period har
            människor i allt större utsträckning tyckts dra sig för att ingripa
            till räddning för en medmänniska. Utryck som att man inte skall
            blanda sig i andras angelägenheter är vanliga. Det är angeläget
            att nödvärnsreglerna är sådana, att människor inte upplever att
            de själva kan dömas för att de hjälper en utsatt medmänniska.
          </note>
          <note>
            Eftersom det tekniskt sett finns en viss oönskad effekt i vår
            nuvarande nödvärnsbestämmelse, borde det göras en översyn av den.
            Som exempel kan nämnas att i dag tycks det vara så att om någon
            överskrider nödvärnsrätten kan han ej dömas om han svårligen kunnat
            besinna sig, som det står i lagtexten. Men när man tar hänsyn
            till om någon kan besinna sig, utgår man från en objektiv bedöming
            och inte utifrån den situation som individen befann sig i. Detta
            och annat anser vi angeläget att se över, och därför yrkar vi
            bifall till reservation 16.
          </note>
          <note>
            Jag vill till slut också beröra reservaton 18 om olaga våldsskildring.
            Våldspornografin spelar en stor roll för att vidmakthålla och
            förstärka en människosyn som inte är förenlig med vårt samhälles
            uppfattning om alla människors lika värde. Vi har sedan 1989
          </note>
          <note>
            en lagstiftning om olaga våldsskildring. Tyvärr tycks denna lagstiftning
            inte ha förhindrat spridningen av våldspornografi, vilket var
            meningen med lagen.
          </note>
          <note>
            Orsakerna till detta kan vara många, men en avgörande orsak är
            säkerligen att övervakningen av att lagstiftningen efterlevs inte
            är tillräcklig. För att uppnå förbättringar krävs att polisen
            verkligen satsar resurser på att kontrollera efterlevnaden. Vi
            menar att regeringen bör påpeka detta för rikspolisstyrelsen,
            som kan ge impulser ut i polisdistrikten.
          </note>
          <note>
            Alltså bifall till reservation 16, sammanfattningsvis!
          </note>
          <note type="speaker">
            Anf. 81 INGBRITT IRHAMMAR (c):
          </note>
          <note>
            Fru talman! Arbetet att öka och förbättra stöd och hjälp till
            brottsoffer har under senare år till stor del förts och drivits
            av oppositionen. Regeringen har många gånger stretat emot och
            accepterat förbättringarna först när en gemensam opposition har
            kört över den. Jag skall ge några exempel.
          </note>
          <note>
            Besöksförbudslagen har förändrats, så att det blivit möjligt
            att anhålla och häkta dem som bröt mot lagen -- oppositionens
            förtjänst.
          </note>
          <note>
            Målsägandebiträdeslagen har förbättrats för dem som utsatts för
            misshandel och sexbrott. Desstom skall det utredas hur svenska
            medborgare, som blir brottsoffer utomlands, lättare skall kunna
            få hjälp -- oppositionens förtjänst.
          </note>
          <note>
            Knivlagen har utvidgats att gälla även på allmän plats.
          </note>
          <note>
            En översyn skall ske vad gäller den straffrättsliga regleringen
            av psykiskt våld.
          </note>
          <note>
            Trygghetslarm skall kunna ges till kvinnor som känner sig hotade
            och rädda, för att förbättra skyddet.
          </note>
          <note>
            Det skall bli lättare att byta identitet för förföljda personer.
          </note>
          <note>
            Bidragen till kvinnojouren har höjts.
          </note>
          <note>
            Förbättrad utbildning skall ske vad gäller att förstå och upptäcka
            barn som utsatts för sexuella övergrepp.
          </note>
          <note>
            Behandlingsprogram för våldsmän skall förbättras och utökas.
          </note>
          <note>
            Ja, listan kan göras längre men duger som exempel för att visa
            hur oppositionen driver på. Ytterligare förbättringar kommer att
            genomdrivas i dag.
          </note>
          <note>
            Så t.ex. kommer stödet till Brottsofferjourernas
          </note>
          <note>
            Riksförbund att förbättras. Förbundet får ytterligare 500 000
            kr. Detta har tidigare talare varit inne på, och därför skall
            jag inte säga mer om det.
          </note>
          <note>
            Från centerns sida anser vi vidare, att målsättningen för brottsofferjourerna
            bör vara att det skall finnas en i varje polisdistrikt. Vi anser
            att den målsättningen är viktig och utgår från att olika instanser
            gemensamt kan arbeta för att den upnås.
          </note>
          <note>
            Ett sätt kan vara att staten tar ett övergripande ansvar för
            att jourerna kan fortsätta sin verksamhet.
          </note>
          <note>
            Olika jourverksamheter är i dag till största delen beroende av
            ideella insatser. Många jourer arbetar därför under knappa ekonomiska
            resurser. De kommunala bidragen varierar väldigt mycket.
          </note>
          <note>
            Arbetet är emellertid viktigt och bör därför garanteras stöd
            utan att jourernas självständiga och fristående ställning riskeras.
            Frågan kan vara lämplig att se över t.ex. i samband med den brottsofferutredning
            som föreslås i en reservation som också centern står bakom.
          </note>
          <note>
            Även om förbättringar för brottsoffer genomförts under senare
            år, som jag sade bl.a. på grund av oppositionens agerande, finns
            åtskilligt mer att förbättra. Jag tänker på skadeståndssidan,
            utbildning och information. Olika myndigheters ansvarsområde och
            samarbetsformer kan också vara lämpliga frågor att se över i en
            brottsofferutredning.
          </note>
          <note>
            I reservation 19 har vi påtalat vissa problem i smband med beslutat
            besöksförbud. Som påpekats i utskottstexten beslutas besöksförbud
            vanligtvis av åklagare, men vid konfliktsituationer och överklaganden,
            då skyddsbehovet är extra starkt, blir beslutet föremål för domstolsprövning.
          </note>
          <note>
            I dessa konfliktsituationer är risken som störst för den utsatta
            parten. Det är oftast en kvinna som befinner sig i svåra situationer
            och behöver hjälp och stöd av olika slag. Detta stöd och detta
            hjälpbehov kan gälla sådana saker som vi pekar på i vår motion,
            t.ex. hjälp att spåra telefonsamtal, hjälp att byta bostad, skydd
            av postadress m.m.
          </note>
          <note>
            Informationen skall kanske inte ske automatisk, utan på förslag
            av offret, men sekretessfrågorna bör ses över så att skyddet kan
            förbättras. Jag är säker på att det behövs.
          </note>
          <note>
            Ytterligare två tillkännagivanden framförs i dag i dagens betänkande
            med anledning av oppositionen samt med anledning av motionskrav
            från bl.a.
          </note>
          <note>
            centern. Förbättringar för brottsoffer vad gäller utvidningen
            av rätten till målsägande biträde bör utredas. Dessa är också
            att vänta. I dag har ett brottsoffer, en målsägande, rätt till
            ett juridiskt biträde i vissa fall. Det gäller främst offer för
            våldsbrott. Det finns även andra brottsoffer som är i stort behov
            av biträdeshjälp. Jag tänker då bl.a.
          </note>
          <note>
            på äldre människor som utsatts för bostadsinbrott och jag tänker
            på dem som utsatts för övergrepp i rättssakt och våld mot tjänsteman.
            Ett krav som också framförts från våldskommissionen är att dessa
            behöver förbättrad hjälp. Hjälpen kan också behövas i vissa fall
            av bedrägeri- och utpressningsmål.
          </note>
          <note>
            I en annan centermotion har framförts krav på att utvidga rätten
            till målsägandebiträde till att även avse överklagande av dom
            i skadeståndsärende.
          </note>
          <note>
            Även detta krav ställer sig utskottet bakom. Det är mycket positivt.
          </note>
          <note>
            Centern har under en följd av år arbetat för en förändring av
            praxis och lag när det gäller ekonomisk kompensation och skadestånd
            till brottsoffer. Vi har uttalat oss för att brottsoffren lättare
            skall få skadestånd, att skadeståndsnivåerna bör höjas -- särskilt
            för ideella skadestånd -- samt att det bör bli lättare att få
            ett utdömt skadestånd utbetalt.
          </note>
          <note>
            Visserligen kan inte lidande ersättas med pengar, som jag tidigare
            sagt, men ett ekonomiskt skadestånd visar på samhällets stöd och
            inställning och underlättar självfallet rehabiliteringen av offren.
            I reservationerna 7 och 8 utvecklar vi tankegångarna och kräver
            att den sittande utredningen bör få tilläggsdirektiv vad gäller
            bl.a.
          </note>
          <note>
            höjt ideellt skadestånd. En utredning bör få i uppdrag att även
            se över hur staten normalt skall kunna förskottera skadestånd
            även för sakskada och ren förmögenhetskada under förutsättning
            att skadeståndsskyldigheten fastställts i dom.
          </note>
          <note>
            Vi i centern ser mycket allvarligt på misshandelsbrott. Därför
            menar vi att normalpåföljden för dessa brott bör vara fängelse
            eller annan frihetsberövande påföljd. Så är inte fallet och praxis
            i dag. Våldskommissionen har t.ex.
          </note>
          <note>
            påtalat att vid misshandel blir det annan dom än fängelse i drygt
            hälften av fallen. Vi menar att denna bakgrund fodrar en lagändring
            för att man skall komma till rätta med straffmätspraxis. Vi menar
            även att regeringen bör återkomma med förslag i ärendet. Vi anser
            att vid grov misshandel bör straffrättsminimum höjas från ett
            till två års fängelse.
          </note>
          <note>
            Debatten om kriminalisering eller ej av en eller båda parter
            i ett prostitutionsförhållande böljar fram och tillbaka. Det finns
            såväl för- som nackdelar med kriminalisering och icke kriminalisering.
            Ingen lösning är enbart bra eller enbart dålig. Emot en kriminalisering
            av prostitution talar eventuella svårigheter att nå fram med sociala
            insatser. Jag menar att denna oro är överdriven. Sociala insatser
            kan och bör göras även vid en kriminalisering. Att inte kriminalisera
            prostitution innebär enligt min mening att vi sviker många utstötta,
            utslagna och utnyttjade kvinnor, men också unga pojkar. Vi vet
            att ett flertal av de prostituerade är missbrukare och behöver
            pengarna för att finansiera sitt missbruk. Vi vet att många som
            säljer sin kropp tidigare har utsatts för olika övergrepp -- misshandel
            och sexuella övergrepp -- vilket många gånger lett till att de
            tappat tilltron till sitt egenvärde. Vi vet att många av dem som
            säljer sina tjänster genom prostitution är HIV-smittade. Att kriminalisera
            kunderna inom prostitutionen skulle kunna bidra till att minska
            spridningen av aids. De nu nämnda exemplen talar för en kriminalisering
            av köparna, ett krav som vi framfört i reservation 17.
          </note>
          <note>
            Med det anförda ställer jag mig bakom samtliga reservationer
            som centern står bakom, men jag nöjer mig med att yrka bifall
            till reservationerna 8
          </note>
          <note>
            och 12.
          </note>
          <note type="speaker">
            Anf. 82 BERITH ERIKSSON (v):
          </note>
          <note>
            Fru talman! Som samtliga talare före mig har påpekat fortsätter
            arbetet för att förbättra situationen för brottsoffer. Jag vill
            påpeka att vi i dag har erfarenhet av att ha bl.a. en ombudsman
            för diskriminering och en ombudsman för jämställdhet. Jag vill
            påstå att vi har goda erfarenheter av deras arbete. Framför allt
            har de kunnat se helheten inom sina områden. De har kunnat vidareutveckla
            arbetet och initiera till åtgärder och till samordning och samarbete.
          </note>
          <note>
            Brottsoffer är ju inte bara enskilda personer som har utsatts
            för övergrepp av enskilda brottslingar.
          </note>
          <note>
            Brottsoffer kan även vara grupper av människor som lidit skada
            på grund av miljöbrott eller till följd av ekonomisk brottslighet
            i större skala. Det kan även vara t.ex. Cathrine Da Costas mamma
            och syster som inte fått någon hjälp för att kunna bearbeta de
            traumatiska upplevelser som mordet och nu rättegångarna innebär
            för dem. Däremot har läkarna i det här fallet fått hundratusentals
            kronor för sitt lidande. Därför vore det bra om det fanns en myndighet
            som kan hantera hela komplexet i stället för att olika myndigheter
            försöker hantera varsin bit. Då blir resultatet att det uppstår
            situationer då enskilda människor blir illa hanterade.
          </note>
          <note>
            Naturligtvis skall åklagare, domare och polis även i fortsättningen
            sköta sina skyldigheter. Men om man på allvar vill sätta brottsoffren
            i centrum tror vi att inrättandet av en brottsombudsman är det
            grepp som behövs för att skapa helhet i problematiken.
          </note>
          <note>
            Det har inrättandet av JÄMO visat.
          </note>
          <note>
            I en annan reservation kräver vi att brottsskadelagen skall ses
            över. Många klagomål om att lagen i dag är så restriktiv gör att
            vi kräver en översyn av hur lagen egentligen fungerar. Den innehåller
            bl.a. knepiga avräkningsregler som gör att det uppstår svårigheter
            att få ersättning.
          </note>
          <note>
            I betänkandet besvarar utskottsmajoriteten vår motion om att
            låta bötesmedlen gå till brottsskadenämnden med att man då riskerar
            att bli beroende av i vilken utsträckning penningböter döms ut
            och drivs in, för att kunna betala ut skadestånd. Det skulle bli
            en extra administrativ omgång. Detta är struntprat. Det kan inte
            vara mer krångligt om penningböter går till brottsskadenämndens
            konto än om de går till ett annat statligt konto. Om medlen inte
            skulle visa sig räcka till får väl staten skjuta till extra pengar.
            Det gör man ju exempelvis när det gäller advokatbyråerna. Att
            sammankoppla böter och ersättning skulle, förutom att det ger
            en pedagogisk poäng, samtidigt vara överskådligt vad gäller relationerna
            mellan dessa inkomster och utgifter.
          </note>
          <note>
            De skulle även kunna användas för att göra preventiva insatser
            och för att undvika att skador uppkommer till följd av brott.
          </note>
          <note>
            Fru talman! I detta betänkandet behandlas även motionerna om
            prostitution. Dessa motioner har i år avförts från dagordningen
            genom att man i departementet har tillsatt en utredare. Det har
            kommit till min kännedom att denne utredare är kriminologen Leif
            G W Persson. Leif G W Persson fanns även med i den prostitutionsutredning
            som tillsattes 1977 och som kom med sitt slutbetänkande
          </note>
          <note>
            1981. I betänkandet kom man fram till att prostitutionen även
            i framtiden bör vara straffri.
          </note>
          <note>
            Kan man då förutsätta att Leif G W Persson går in i den nya utredningen
            förbehållsfritt? Jag gör det inte, utan jag riktar ett mycket
            starkt misstroendevotum mot att man har utsett den mannen till
            utredare.
          </note>
          <note>
            En annan person som fanns med i den utredningen som sekreterare
            var Hanna Olsson, författare till boken Catrin och rättvisan.
            Hon skriver i sin bok bl.a. följande om sina erfarenheter från
            utredningen: ''Det arbetet blev omvälvande för mig. Prostitutionen
            är inte en detaljfråga som rör några avvikande människor som skall
            föras in på den smala vägen. Det var som om jag fått en skärva
            i ögat. Efter den dagen ser jag annorlunda på människorna och
            världen. Jag miste den mänskliga oskuld som måste gå förlorad
            för att man skall kunna se både sig själv och andra som komplicerade
            och sammansatta varelser. Det man kallar ondska är inte förbehållet
            ett fåtal.''
          </note>
          <note>
            Ett strukturellt våld mot kvinnor är inbyggt i samhället. Vi
            kan inte handla i kiosken eller i vissa livsmedelsaffärer, vi
            kan inte gå på vissa gator utan att påminnas om att kvinnor betraktas
            som en handelsvara för män. Vi kan inte jogga i skogen eller promenera
            hem efter mörkrets inbrott utan att tänka på det hot om våld som
            ständigt vilar över kvinnor.
          </note>
          <note>
            Det strukturella kvinnovåldet är mest uppenbart i pornografin
            och prostitutionen, och i princip är dessa företeelser inte kriminaliserade,
            utan de utgör en del av vår accepterade samhällsstruktur.
          </note>
          <note>
            Prostitution och pornografi är en gigantisk storindustri i världen,
            lika stor som vapenhandeln.
          </note>
          <note>
            En stor del av våldet i verkligheten och våldet som underhållning
            utgörs av sexualiserat våld mot kvinnor. Att bekämpa prostitution,
            pornografi, våldtäkt, incest och kvinnomisshandel är några av
            de viktigaste frågorna för jämställdheten på 90-
          </note>
          <note>
            talet.
          </note>
          <note>
            Prostitutionen är ett syskonfenomen till pornografin och kvinnomisshandeln.
            Samhällets syn på prostitution har hittills inneburit att fokus
            har riktats på kvinnan, och diskussionen har förts utifrån en
            moralisk aspekt. Mannen har gjorts osynlig i sammanhanget. Åtskilliga
            utredningar har gjorts om de bakomliggande orsakerna till att
            kvinnan säljer sin kropp mot betalning och om hur man på bästa
            sätt skall rehabilitera henne och återföra henne till ett normalt
            liv.
          </note>
          <note>
            Om man gör mannen synlig genom att konstatera att han är köpare,
            blottlägger man grundläggande strukturer i samhället. Att inse
            att prostitution handlar om att köpa sig makt, om missbruk av
            en annan människa kropp och om manlig dominans blottlägger människoförakt.
            Prostitutionen handlar om stora pengar genom sin koppling till
            pornografi, narkotika och annan brottslig verksamhet. Att tro
            att man skulle kunna avskaffa prostitution och pornografi genom
            upplysning och uppsökande verksamhet i gatuprostitutionen är lika
            naivt som att tro att man skulle kunna avskaffa apartheid med
            sådana medel.
          </note>
          <note>
            Jag tror inte att arbetet med den förra prosititutionsutredningen
            gav Leif G W Persson någon skärva i ögat så att han går in i den
            här utredningen med andra insikter. Jag kräver därför att regeringen
            tillsätter en parlamentarisk utredning med andra specialister
            än de män som ingick i den förra. Den förra utredningsgruppen
            bestod av sju män och två kvinnor.
          </note>
          <note>
            Herr talman! Jag ser att jag hinner nämna reservation nr 7, som
            handlar om ideellt skadestånd och därför också hör ihop med det
            här komplexet.
          </note>
          <note>
            En hovrättsdom resulterade i att en kvinna fick lägre skadestånd
            för ett övergrepp på grund av att hon var prostituerad. En prostituerad
            räknas som en tredjedel av en annan kvinna; kvinnan fick alltså
            en tredjedel av beloppet.
          </note>
          <note>
            Herr talman! Jag ställer mig bakom vänsterpartiets reservationer
            till detta betänkande och yrkar bifall till reservationerna 5
            och 17.
          </note>
          <note type="speaker">
            Anf. 83 BENGT-OLA RYTTAR (s):
          </note>
          <note>
            Herr talman! I jämförelse med den remissdebatt vi nyss har lyssnat
            till är det som om vi nu vore i en annan värld. När vi diskuterar
            brottsskadenämnden finns det tydligen betydligt mer pengar att
            tillgå än vad som fanns nyss under remissdebatten här i kammaren.
          </note>
          <note>
            I budgetpropositionen föreslås brottsskadenämnden få sitt förvaltningsanslag
            höjt med drygt 1 miljon, och man får dessutom pengar för ADB-utbyggnad.
            Regeringen föreslår vidare för ersättning till brottsoffer för
            skador som uppstått på grund av brott ett försöksanslag på 18,5
          </note>
          <note>
            milj.kr. Det innebär att regeringen tillgodoser nämndens begäran.
            Från detta anslag betalas ersättning dels för personskador, dels
            för rymlingsskador. Dessutom utgår från anslaget pengar till Brottsofferjourernas
            riksförbund.
          </note>
          <note>
            Förra året uttalade riksdagen att bidraget till brottsofferjourerna
            borde ha en sådan nivå att det blir möjligt att bygga ut jourerna
            och utveckla verksamheten. Utskottet föreslår därför att anslaget
            höjs med en halv miljon utöver det belopp som regeringen har föreslagit.
            Vi förutsätter då att bidraget främst används för uppbyggnad av
            lokala brottsofferjourer.
          </note>
          <note>
            Med tanke på det synnerligen kärva budgetläget är brottsskadenämnden
            mycket väl tillgodosedd, och utskottet är inte berett att tillstyrka
            ett årligt fixerat verksamhetsbidrag, vilket föreslås i en motion.
          </note>
          <note>
            Brottsoffren var länge en försummad grupp i samhället, men utvecklingen
            har gått mycket fort på detta område. Ingbritt Irhammar framhåller
            oppositionens roll i den utvecklingen. Jag skulle ändå vilja påpeka
            att det i den här kammaren också finns ganska många socialdemokrater
            som har ett visst inflytande över vad som händer.
          </note>
          <note>
            Kunskaperna om brottsoffrens problem har radikalt förbättrats
            både hos allmänheten och inom rättsväsendet. Det är utskottets
            mening att den ökade kunskapen också innebär att de olika samhällsorganen
            stödjer brottsofferjourerna på ett alltmer aktivt och engagerat
            sätt.
          </note>
          <note>
            I reservation 2 föreslår centern en linje som tycks syfta till
            att jourerna så småningom skall bli statliga institutioner. Utskottet
            ställer sig inte bakom det synsättet. Verksamheten bör bygga på
            frivillighet och engagemang. Vi ser detta som en mycket god kvalitet
            i verksamheten.
          </note>
          <note>
            Kravet i reservation 1 skulle också leda till en institutionalisering,
            vilket utskottet också avvisar.
          </note>
          <note>
            Enligt utskottets uppfattning är det enklare och bättre att finansiera
            brottsskadenämnden över statsbudgeten än genom bötesmedel, vilket
            föreslås av vänsterpartiet i reservation 3. Motionen var knappast
            så utformad att den gav täckning för den lösning som Berith Eriksson
            föreslog från talarstolen.
          </note>
          <note>
            Moderaterna har icke gett upp tanken på den ökade byråkratisering
            som deras förslag om en brottsoffernämnd skulle innebära. Nämnden
            skulle svara för administrationen av stödet till brottsofferjourerna,
            och man föreslår ett anslag på
          </note>
          <note>
            5 milj.kr. för det ändamålet. Utskottet avvisar förslaget på
            samma grunder som förra året.
          </note>
          <note>
            I en gemensam reservation kräver de borgerliga partierna att
            det tillsätts en utredning för att ytterligare se över brottsoffrens
            situation. Jag tycker det är rimligt att först få fram på bordet
            allt det utredningsarbete som pågår inom denna sektor.
          </note>
          <note>
            Organisationen inom sektorn måste få sätta sig.
          </note>
          <note>
            Det är i mycket stor utsträckning fråga om en ny verksamhet.
            Det krävs litet tålamod, och vi kommer att ha ett bättre underlag
            i ett senare skede. Därför bör vi inte nu tillsätta en sådan utredning.
          </note>
          <note>
            I frågan om ersättning för skador som uppstår på grund av brott
            blir en utredning klar under året. Ett delbetänkande har lagts
            fram den 16 april i år, och det behandlar ersättningsfrågan för
            personer som smittats av HIV. Man kan se att det kommer att bli
            uppjusteringar av skadeståndsanspråken. Det kanske också äger
            giltighet för övriga skador.
          </note>
          <note>
            Senare i år läggs också fram förslag från kommittén om ideellt
            skadestånd vid våldtäkt och andra våldsbrott. Jag tror inte att
            det behövs några tilläggsdirektiv, vilket Ingrid Irhammar föreslog
            på denna punkt. Misshandel är självfallet ett allvarligt brott,
            och det tycker jag avspeglar sig redan i de straffskalor och rekvisit
            som gäller. Förslagen om skärpningar, som finns i tre reservationer,
            avvisas därför av utskottet. Utskottet delar dock uppfattningen
            att misshandel av prostituerade kvinnor skall bedömas som vilken
            annan misshandel som helst. Domstolsförfarandet har också visat
            att man anser det också där.
          </note>
          <note>
            Kravet i den motion som tar upp frågan om sexuella övergrepp
            mot barn i andra länder är tillgodosett i svensk lagstiftning.
            Justitieministern har helt nyligen lovat att under våren presentera
            ett förslag till skärpt lagstiftning. Utskottsmajoriteten ser
            fram mot det förslaget. Det är angeläget att det händer saker
            på detta område.
          </note>
          <note>
            Reservation 16 handlar om nödvärnsrätten.
          </note>
          <note>
            Fängelsestraffkommitténs förslag bereds nu i regeringskansliet
            och kommer så småningom att leda till ett förslag som vi bör avvakta.
            Därmed bör reservationen avslås.
          </note>
          <note>
            Som framgår av betänkandet har justitiedepartementet aktualiserat
            frågan om kriminalisering av prostitutionskontakter. Berith
          </note>
          <note>
            Eriksson godkänner inte kriminologen Leif G W
          </note>
          <note>
            Persson som utredningsman, därför att han år 1981
          </note>
          <note>
            deltog i en tidigare utredning på detta område. Jag tycker att
            han, genom att ha deltagit i denna utredning och därefter, måste
            ha införskaffat sådana kunskaper att han kan lägga fram konstruktiva
            och bra förslag på detta område.
          </note>
          <note>
            Enligt min mening jagar Berith Eriksson spöken i detta sammanhang.
          </note>
          <note>
            Spridning av våldspornografi är i lag förbjuden.
          </note>
          <note>
            Utskottet finner den ordningen naturlig, eftersom våldspornografi
            sprider och befäster en människosyn som är främmande för det svenska
            samhället. Utskottet anser att civildepartementets arbetsgrupp
            för frågor om våld mot kvinnor drar de rätta slutsatserna när
            man föreslår en utvärdering av lagstiftningens effekter. Att som
            folkpartiet ge blinda order till rikspolisstyrelsen förefaller
            inte särskilt meningsfullt.
          </note>
          <note>
            Besöksförbud är ett förhållandevis nytt begrepp i svensk lagstiftning.
            Därför lockas tydligen oppositionspartier gång på gång till oöverlagda
            förslag i sin strävan att framstå som radikala och progressiva.
            Den här gången är det centerpartiet som har fallit i den fällan.
            Man föreslår i sin motion att hotade kvinnor skall påtvingas restriktioner
            som de kanske inte vare sig önskar eller behöver. Något tillkännagivande
            till regeringen vill majoriteten inte gå med på i detta fall.
          </note>
          <note>
            Rätten till målsägandebiträde har lagstiftaren sett som ett viktigt
            inslag i ett humant och väl fungerande rättssystem. I detta avsnitt
            gör utskottet två tillkännagivanden. Det första grundar sig på
            en hearing som utskottet anordnat samt på motionerna Ju804 och
            Ju821. Utskottet konstaterar att det finns några brottstyper där
            inslaget av sexuellt eller annat våld saknas men där integritetskränkningen
            kan var mycket stor.
          </note>
          <note>
            Regeringen bör få i uppdrag att se över och lägga förslag om
            kriterierna för målsägandebiträde vid sådana särskilt integritetskränkande
            brott.
          </note>
          <note>
            Det andra tillkännagivandet gäller en översyn av ansvarsfördelningen
            mellan åklagare och målsägandebiträde i fråga om skadeståndstalan.
          </note>
          <note>
            Dessa två frågor bör självfallet ses över i ett sammanhang.
          </note>
          <note>
            Herr talman! Låt mig avslutningsvis konstatera att brottsskadenämnden
            i och med det kommande beslutet är väl tillgodosedd. Min förhoppning
            är att denna satsning skall förbättra brottsoffrens situation
            i det svenska samhället. Jag yrkar bifall till hemställan i betänkandet
            och avslag på samtliga reservationer.
          </note>
          <note type="speaker">
            Anf. 84 INGBRITT IRHAMMAR (c):
          </note>
          <note>
            Herr talman! Det är mycket viktigt med förändringen av inriktningen
            av stödet till brottsoffer i vårt samhälle. Bengt-Ola Ryttar anser
            att oppositionen inte kan ta åt sig hela äran av detta, då det
            även finns socialdemokratiska riksdagsledamöter som har velat
            få till stånd en viss förbättring. Jag vill gärna ge en eloge
            till många socialdemokrater i justitieutskottet vilka många gånger
            har gått med på en samlad oppositions krav på förbättringar. Det
            har de gjort mot sin egen regering. Men om de är riktigt ärliga
            måste de nog medge att det vid flera tillfällen har skett under
            tvång. För ett par år sedan var det vanligt att ni reserverade
            er i justitieutskottet, men det har ni slutat med under de senaste
            åren. Det går alltså framåt. Men det finns många områden där ni
            ser att oppositionen inte får majoritet för sina förslag, och
            då är ni inte särskilt benägna att ge ert stöd till ytterligare
            förslag om förbättringar.
          </note>
          <note>
            De tre tillkännagivandena, som nämndes i dag, baserar sig på
            det faktum att ni under behandlingen i utskottet svängde till
            förmån för oppositionens krav, då det visade sig att det skulle
            bli majoritet för dessa. På områden där det visar sig att oppositionen
            inte får majoritet för sina förslag är ni däremot inte beredda
            att ge ert stöd. Jag avser då viktiga områden på vilka det verkligen
            behövs förbättringar. Det kan t.ex. gälla att det för brottsoffren
            skall bli lättare att få ut skadestånd efter skatt i framtiden
            och att särskilt ideella skadestånd skall höjas. Framför allt
            handlar det om att ett skadestånd som har blivit utdömt i domstol
            också skall utbetalas. Tänk på alla stackars brottsoffer som först
            har fått utstå ett fysiskt lidande och därefter suttit i domstolsförhandlingar
            och tvingats visa och mer eller mindre fått stå till svars för
            hur de har känt sig som brottsoffer och blivit kränkta. De blir
            tilldömda ett skadestånd, men pengarna ser de nästan aldrig röken
            av, eftersom det inte går att få ut några pengar av gärningsmannen.
            Därmed står de som brottsoffer i en andra omgång.
          </note>
          <note>
            Jag tycker att staten skall ta sitt ansvar och betala ut skadestånd.
            Men ni är inte beredda att stödja en sådan, som jag tycker, självklar
            tanke. Frågan bör åtminstone utredas för att man skall komma fram
            till hur skadeståndet skall utbetalas.
          </note>
          <note>
            Eftersom vi har kommit överens om att inte ha ytterligare replikomgångar
            slutar jag här.
          </note>
          <note type="speaker">
            Anf. 85 LARS SUNDIN (fp):
          </note>
          <note>
            Herr talman! Låt mig bara kommentera Bengt-Ola
          </note>
          <note>
            Ryttars synpunkter på två av våra reservationer.
          </note>
          <note>
            Om nödvärnsrätten står det i betänkandet och säger Bengt-Ola
            Ryttar att vi skall vänta på regeringens ställningstagande. Så
            har utskottsmajoriteten sagt förut i denna debatt utan att något
            har hänt. T.o.m. en informationskampanj, som vi föreslår i en
            motion, tycker utskottsmajoriteten är onödig i rådande läge. Rådande
            läge innebär således, Bengt-Ola
          </note>
          <note>
            Ryttar, att ett ställningstagande från regeringen snart är att
            vänta. Eller är det bara tomt prat? Jag är personligen övertygad
            om att det går i nödvärnsrättsfrågan som det har gått i ett par
            andra frågor som behandlas i detta betänkande. De har lösts på
            ett sätt som vi i folkpartiet liberalerna har önskat. Jag tänker
            på höjningen av bidraget till brottsofferjourer, och jag tänker
            på rätten till målsägandebiträde som har utvidgats trots senfärdigheten
            hos regeringen och socialdemokraterna i utskottet.
          </note>
          <note>
            Beträffande reservation 18 om olaga våldsskildring hyser socialdemokraterna
            i utskottet stor tilltro till en arbetsgrupp inom civildepartementet
            och dess möjligheter att påverka regeringen i en riktning som
            vi inom folkpartiet liberalerna önskar. Vi har inte samma tilltro
            till arbetsgruppen, utan vill ge eftertryck åt vårt motionskrav
            genom ett riksdagens uttalande i frågan. Vi nöjer oss inte med
            vad en arbetsgrupp inom departementet anser.
          </note>
          <note type="speaker">
            Anf. 86 BERITH ERIKSSON (v):
          </note>
          <note>
            Herr talman! Jag riktar, som jag sade, misstro mot
          </note>
          <note>
            Leif G W Persson som utredningsman. Jag tror inte som Bengt-Ola
            Ryttar att Leif G W Perssons insikt om prostitutionens verkliga
            natur har förändats från den förra utredningen, när han tillsammans
            med övriga i den kom fram till att prostitution inte skulle kriminaliseras.
            Jag hyser också misstro mot hans förmåga efter hans uttalande
            i TV-
          </note>
          <note>
            programmet Kanalen under pågående styckmordsrättegång. Reportern
            frågade honom om att han inte tyckte att åklagaren hade rätt,
            och då svarade han så här:
          </note>
          <note>
            ''Nej, jag tycker faktiskt inte det. Utan där offret, som man
            kallar henne, om hon nu är det. Det är också en väldigt kritisk
            person, det är en prostituerad kvinna som är missbrukare. Om det
            hade varit ett annat offer, exempelvis en anhörig till någon av
            dessa båda åtalade, då hade jag utifrån kriminologisk synpunkt
            varit benägen att bedöma det på ett annat sätt. Personer med den
            här bakgrunden, som det här offret har, de löper en väldigt stor
            risk. De kan faktiskt springa på en galning i kraft av sin livsföring.
            Det är när man har ett sådant här fall med ett offer av den här
            typen under sådana här omständigheter, det är då väldigt kritiskt
            och väldigt viktigt att man är klar över att det faktiskt finns
            en gärning i det här fallet, ett mord, och att det kan kopplas
            på ett bestämt sätt till vissa personer. Och det kan man inte
            göra här.''
          </note>
          <note>
            Detta uttalande tycker jag verkligen visar att Leif G
          </note>
          <note>
            W Persson inte alls har förstått de bakomliggande orsakerna till
            prostitution. Hans uttalande kan också tyda på att prostitution
            skulle bygga på frivillighet. Därför ifrågasätter jag Leif G W
          </note>
          <note>
            Persson som utredare i detta fall.
          </note>
          <note type="speaker">
            Anf. 87 BENGT-OLA RYTTAR (s):
          </note>
          <note>
            Herr talman! Ingbritt Irhammar tycker att domstolarnas domar
            automatiskt skall leda till utbetalning av skadestånd till brottsoffer.
            Jag tror att den ordning som råder garanterar en smidigare handläggning
            med kanske mer mänskliga aspekter i besluten än vad den strikta
            juridiken hos en domstol kan innebära. Det tror jag kan vara till
            fördel.
          </note>
          <note>
            Jag hävdar att det på senare år verkligen har hänt mycket på
            detta område. Jag vill inte ta ifrån oppositionen deras andel
            i denna goda utveckling.
          </note>
          <note>
            Det är bra att vi är så pass överens som vi är om att det är
            en viktig sektor.
          </note>
          <note>
            Jag tycker, Lars Sundin, att det är bra att det pågår arbete
            i departementet på den här punkten.
          </note>
          <note>
            Resultatet av det arbetet kommer att redovisas i sinom tid. Jag
            hoppas att det tryck som folkpartiet utövar i den här frågan leder
            till att arbetet kommer att ske skyndsamt.
          </note>
          <note>
            Jag har inte läst det citat Berith Eriksson läste upp och har
            alltså inte kunnat begrunda det. På mig gör det närmaste intrycket
            att Leif G W Persson uttalar sig om hur klasskrankorna i samhället
            påverkar brottsbedömningen och inte om sin egen värdering av prostituerade
            människor. Jag hoppas att den tolkningen är den riktiga, och jag
            tror att både
          </note>
          <note>
            Berith Eriksson och jag har varit inne på det.
          </note>
          <note type="speaker">
            Anf. 88 BERITH ERIKSSON (v):
          </note>
          <note>
            Herr talman! Om det vore så väl! Jag minns att jag hörde citatet
            i radioprogammet Kanalen den här dagen. Om Bengt-Ola Ryttar tar
            sig tid att läsa citatet skall han finna att det är Leif G W Perssons
            egna värderingar när det gäller prostituerade kvinnor som här
            kommer fram.
          </note>
          <note type="speaker">
            Anf. 89 BENGT-OLA RYTTAR (s):
          </note>
          <note>
            Herr talman! Jag skall gärna läsa citatet, men jag har inte uppfattat
            det på samma sätt som Berith
          </note>
          <note>
            Eriksson.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 25 april.)
          </note>
          <note>
            10 § Anslag till utredningar m.m.
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1990/91:JuU22 Anslag till utredningar m.m. (prop.
          </note>
          <note>
            1990/91:100 delvis).
          </note>
          <note type="speaker">
            Anf. 90 BIRGIT HENRIKSSON (m):
          </note>
          <note>
            Herr talman! Justitieutskottets betänkande nr 22
          </note>
          <note>
            har rubriken Anslag till utredningar m.m. Vi moderater följer
            i reservationer upp två motioner nämligen Ju609 av Allan Ekström
            om tjänstefel och
          </note>
          <note>
            Ju634 av Jerry Martinger om påföljd för olovlig körning. Dessa
            motioner behandlar två olika men var för sig viktiga områden inom
            betänkandets ram.
          </note>
          <note>
            Jag yrkar inte bifall till reservation nr 6, men jag vill klargöra
            att vi ställer oss bakom reservationen, som behandlar frågan om
            tjänstefel.
          </note>
          <note>
            År 1989 återinförde riksdagen i sina huvuddrag lagen om ansvar
            för tjänstefel, men vi anser att den reform som då genomfördes
            inte var tillräcklig.
          </note>
          <note>
            Den nya bestämmelsen i 20 kap. 1 § i brottsbalken om tjänstefel
            avser nämligen inte all offentlig makt utan bara sådan som kommer
            till uttryck i samband med myndighetsutövning. Vi anser att all
            verksamhet som är skattefinansierad eller eljest bedrivs med stat
            eller kommun som huvudman bör vara förenad med särskilt ansvar.
            Vi anser t.ex. att en kommunstyrelse som fattar beslut som innebär
            överskridande av den allmänna kompetensen eller som, vilket i
            dag inte är så ovanligt, sätter sig över domstolarnas avgörande
            i kommunalbesvär skall kunna ställas till ansvar. Därför anser
            vi att riksdagen borde fatta beslut om sådan ändring av
          </note>
          <note>
            20 kap. 1 § i brottsbalken att begränsningen av tjänstefel till
            begreppet ''myndighetsutövning''
          </note>
          <note>
            slopas.
          </note>
          <note>
            Reservation nr 7 under mom. 10 om olovlig körning gäller också
            en mycket allvarlig fråga. Varje år förekommer ett mycket stort
            olovliga körningar.
          </note>
          <note>
            Det upprörande är att det i stor utsträckning är samma människor
            som står för upprepade olovliga körningar. Det förekommer t.o.m.
            att personer som dömts för trafikbrott och blivit fråntagna sina
            körkort ändå kör till rätten i bil.
          </note>
          <note>
            För att i någon mån skärpa straffet anser vi moderater att maximistraffet
            för olovlig körning bör ändras. I dag är maximistraffet fängelse
            i sex månader, och vi moderater anser att man för att öka respekten
            för stadgandet i 3 § trafikbrottslagen bör höja straffet för detta
            brott till fängelse i ett år.
          </note>
          <note>
            Herr talman! Jag yrkar bifall till reservation nr 7 om olovlig
            körning.
          </note>
          <note type="speaker">
            Anf. 91 LARS SUNDIN (fp):
          </note>
          <note>
            Herr talman! För att förbättra rekryteringen både av domare och
            åklagare har folkpartiet liberalerna föreslagit en rad åtgärder
            som utskottsmajoriteten avvisar. Bakgrunden till våra förslag
            är naturligtvis de svårigheter som man har inom både domstolsväsendet
            och åklagarväsendet att behålla sin personal -- avhoppen är många
            -- och att rekrytera ny personal. Problemen bottnar i en kombination
            av för hög arbetsbelastning, eftersatt teknik, dålig arbetsmiljö,
            föråldrade arbetsmetoder och en lönesättning som länge har släppat
            efter. Banker, försäkringsbolag och advokatkontor har ofta attraktivare
            arbetsmiljö och åtskilliga andra förmåner, varför avhoppen dit
            av unga jurister knappast är förvånande.
          </note>
          <note>
            Det krävs jurister av god kvalitet för att rättssäkerheten skall
            upprätthållas.
          </note>
          <note>
            Rättssäkerheten är för oss i folkpartiet liberalerna utomordentligt
            viktig. Därför beklagar vi naturligtvis att utskottsmajoriteten
            avstyrkt våra motionsförslag. Inte ens att ge domarutredningen
            ett tilläggsdirektiv om att också utreda en reformering av den
            s.k. fiskalsutbildningen kan man tänka sig för att undersöka om
            man på det sättet kan få en moderniserad av domarkarriär.
          </note>
          <note>
            När det gäller rekryteringsläget inom åklagarväsendet konstaterar
            utskottsmajoriteten helt kort att läget för närvarande är gott.
            Något långsiktigare perspektiv har man inte -- man är så nöjd,
            så nöjd!
          </note>
          <note>
            Herr talman! Förutom reservation 2 om förändringsarbete inom
            åklagarväsendet och reservation 3 om moderniserad domarkarriär
            finns i betänkandet ytterligare ett par reservationer som vi i
            folkpartiet liberalerna står bakom.
          </note>
          <note>
            I reservation 1 föreslås att det kriminaliserade området bör
            minska. Jag vet att det finns en åklagarutredning som ägnar sig
            åt denna fråga.
          </note>
          <note>
            Man kan tycka att den utredningen har tillräckligt mycket att
            göra. Redan i rapporten från RÅ finns ett förslag till avkriminalisering,
            som man enligt min mening hade kunnat lägga till grund för en
            lagändring utan ytterligare något utredande. Vi tror att det är
            ett sätt att öka respekten för vår strafflagsstiftning, om endast
            sådana handlingar som är direkt förkastliga kriminaliseras.
          </note>
          <note>
            Slutligen, herr talman, vill vi att domarutredningen med förtur
            skall ta itu med den översyn av frågan av rättegångskostnader
            i förvaltningsprocessen som riksdagen länge har efterlyst. Det
            var redan 1985
          </note>
          <note>
            som riksdagen gav regeringen till känna att frågan borde utredas,
            men ännu har inte något förslag som kan ligga till grund för sådan
            lagstiftning framlagts.
          </note>
          <note>
            Saken brådskar enligt vår mening.
          </note>
          <note>
            Jag yrkar bifall till reservation nr 5 och uttalar naturligtvis
            folkpartiet liberalernas stöd till de övriga reservationer som
            folkpartisterna i utskottet står bakom.
          </note>
          <note type="speaker">
            Anf. 92 ANDERS SVÄRD (c):
          </note>
          <note>
            Herr talman! Till det betänkande som nu behandlas är fogat ett
            antal reservationer. Vi centerpartister står bakom reservationerna
            nr 4 och
          </note>
          <note>
            5. Jag yrkar för tids vinnande bara bifall till reservation nr
            5.
          </note>
          <note>
            I reservation nr 4 pekar vi på behovet av en skyndsam utredning
            angående vissa häktesfrågor.
          </note>
          <note>
            Det finns t.ex. häktade med speciella vårdbehov och häktade vårdnadshavare
            med små barn. Vi vill att behovet av särskilda kvinnoplatser skall
            belysas.
          </note>
          <note>
            Den särskilda utredaren bör av regeringen få tilläggsdirektiv
            i dessa avseenden.
          </note>
          <note>
            Även när det gäller rättegångskostnader i förvaltningsprocessen
            pågår ett utredningsarbete inom domstolsutredningen. Men det går
            för sakta.
          </note>
          <note>
            Frågan bör utredas med stor skyndsamhet och med förtur så att
            riksdagen snarast kan få ta ställning till förslag från regeringen
            i den här frågan.
          </note>
          <note>
            I motion Ju705 pekar vi motionärer på behovet av en mer allmän
            rätt till ersättning för kostnader i skatteärenden. Ersättning
            bör t.ex. alltid utgå i de fall då en enskilds talan vunnit bifall
            och om det allmänna drivit målet vidare med avsikt att erhålla
            prejudikat. Den skattskyldiges personliga ekonomiska förhållanden
            eller omständigheter i övrigt kan också motivera ersättning.
          </note>
          <note>
            Herr talman! Jag yrkar således bifall till reservation nr 5.
          </note>
          <note type="speaker">
            Anf. 93 BARBRO ANDERSSON (s):
          </note>
          <note>
            Herr talman! Detta betänkande med rubriken
          </note>
          <note>
            Anslag till utredningar m.m., behandlar delar av budgetpropositionen
            samt tio motioner. Sju reservationer finns fogade till betänkandet.
            Jag har för avsikt att kort kommentera de reservationer som det
            här har yrkats bifall till.
          </note>
          <note>
            Reservation nr 2 handlar om förändringsarbetet inom åklagarväsendet.
            Flera av de frågor som motionärerna tar upp har redan varit föremål
            för överväganden i olika sammanhang. En särskild tjänst för arbete
            med enbart rekryteringsfrågor har inrättats på riksåklagarens
            kansli. Enligt vad utskottet har erfarit är rekryteringsläget
            för närvarande gott. Vi föreslår därför avslag på detta yrkande.
          </note>
          <note>
            Reservation nr 3 behandlar en moderniserad domarkarriär. Domarkarriären
            har nyligen varit föremål för en översyn. Ärendet behandlades
            i riksdagen förra riksmötet. I propositioner från förra riksmötet
            presenterades riktlinjer för en avkortad och sammanhållen domarutbildning.
          </note>
          <note>
            Riksdagen lämnade då utan erinran vad justitieministern anfört.
            Då behandlades också en motion med liknande yrkanden som de här
            aktuella. Yrkandet avslogs. Utskottsmajoriteten har samma uppfattning
            även i år och avslår yrkandet.
          </note>
          <note>
            Reservation nr 5 föregås av två motioner från centern och folkpartiet
            där man begär förslag till lagstiftning och rätt för enskilda
            att erhålla ersättning för rättegångskostnader i förvaltningsprocessen.
            Domstolsutredningen skall enligt sina direktiv göra just den översyn
            som motionärerna efterlyser. Enligt utskottsmajoriteten bör resultatet
            avvaktas. Därför avslår vi motionerna och reservationerna.
          </note>
          <note>
            Reservation nr 6 handlar om tjänstefel. En proposition om utvidgning
            av det straffrättsliga tjänsteansvaret för offentligt anställda
            behandlades under riksmötet 1988/89. Utskottet sade då att det
            kan finnas anledning att se över omfattningen av straffansvaret
            och förordade en sådan översyn.
          </note>
          <note>
            Detta gav riksdagen regeringen till känna.
          </note>
          <note>
            Utskottet står kvar vid detta ställningstagande och motionsyrkandet
            avslås.
          </note>
          <note>
            Reservation nr 7 tar upp olovlig körning. Även denna fråga är
            föremål för överväganden inom regeringskansliet med anledning
            av fängelsestraffkommitténs förslag. Det bör inte föregripas.
            Utskottsmajoriteten avslår yrkandet.
          </note>
          <note>
            Herr talman! Jag yrkar bifall till utskottets hemställan i betänkandet
            och avslag på samtliga reservationer.
          </note>
          <note type="speaker">
            Anf. 94 BIRGIT HENRIKSSON (m):
          </note>
          <note>
            Herr talman! Vi får mycket ofta höra att saker är under utredning.
            När det gäller påföljder för olovlig körning har det visat sig
            att de bestämmelser som kom så sent som 1987, där man kunde gå
            in med förverkande av fordon enligt 7 §
          </note>
          <note>
            trafikbrottslagen, inte alls har ökat respekten för lagen såsom
            man hade hoppats. Värdena på de förverkade fordonen har enligt
            en undersökning som har genomförts av riksåklagaren i allmänhet
            varit mycket låga. Det har rört sig om värden på bilar från 500
            kr. upp mot sextusenkronorsgränsen.
          </note>
          <note>
            Det här har således inte haft den effekt som man hade hoppats
            på.
          </note>
          <note>
            Därför menar vi moderater att det är viktigt att i stället skärpa
            maximistraffet för olovlig körning.
          </note>
          <note>
            Vid upprepade brott bör straffet höjas från ett halvt års fängelse
            till ett år. Det skulle också ge möjligheter till anhållande och
            häktning om det visar sig att den som misstänks trots förverkande
            inte kan avhållas från att fortsätta sin brottsliga verksamhet.
            Vi anser att detta är så angeläget, eftersom dessa personer är
            inblandade i så många trafikolyckor, att man borde kunna ta ett
            steg nu.
          </note>
          <note type="speaker">
            Anf. 95 LARS SUNDIN (fp):
          </note>
          <note>
            Herr talman! Barbro Andersson säger att rekryteringsläget för
            åklagare just nu är gott, och hon låter sig nöjas med det. Det
            beror enligt min mening på en rad olika orsaker, bl.a.
          </note>
          <note>
            konjunkturläget. Har ni, Barbro Andersson, ingen mer långsiktig
            personalpolitik? Hur skall man på sikt kunna förbättra rekryteringsläget
            när det gäller åklagare? Att det just nu är bra kan ha särskilda
            orsaker.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 25 april.)
          </note>
          <note>
            11 § Anslag till brottsförebyggande rådet
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1990/91:JuU24 Anslag till brottsförebyggande rådet (prop. 1990/91:100
            delvis).
          </note>
          <note type="speaker">
            Anf. 96 INGBRITT IRHAMMAR (c):
          </note>
          <note>
            Herr talman! I betänkandet finns fyra reservationer, och jag
            tänker ställa mig bakom alla.
          </note>
          <note>
            Det innebär att jag även stödjer reservation 1 av
          </note>
          <note>
            Krister Skånberg angående inrättande av professurer på BRÅ. Det
            är, anser jag, mycket angeläget att professurer inrättas vid BRÅ.
            Det skulle vara till fördel för den kriminalpolitiska forskningen
            i vårt land. Det skulle underlätta rekryteringen och återväxten
            av forskare och utbildning samt handledning av doktorander inom
            området. Det skulle underlätta möjligheten att behålla kvalificerade
            forskare inom BRÅ och inom
          </note>
          <note>
            Sverige. BRÅ kan erbjuda en attraktiv forskarmiljö. Det finns
            kvalificerat folk där, och vi behöver värna om dem. Detta är skäl
            nog att stödja reservation 1.
          </note>
          <note>
            På forskningsområdet trycker vi inom centern särskilt på tre
            områden. Det gäller forskning om våld mot kvinnor, forskning om
            könsrollernas betydelse för brottsbenägenheten och forskning om
            effekten av olika behandlingsmetoder.
          </note>
          <note>
            När det gäller forskning om våld mot kvinnor har visserligen
            ett flertal initiativ tagits för att få fram kunskap om orsaker
            till våldet för att få fram rätt stödinsatser.
          </note>
          <note>
            Vi har i vår centermotion framfört krav på tvärvetenskaplig forskning
            i vad gäller kvinnomisshandel och sexualiserat våld. Det är möjligt
            att en professur borde ha inrättats på BRÅ
          </note>
          <note>
            just på detta område. Det hade kanske varit bättre än att placera
            en professur vid Uppsala universitet.
          </note>
          <note>
            Det behövs nämligen mer av tillämpad forskning, vilket skulle
            kunna ske vid BRÅ, även inom kvinnovåldssidan.
          </note>
          <note>
            Beträffande forskning om könsrollernas betydelse har BRÅ erinrat
            om att ytterligare forskning behövs på området. Den rapport som
            det hänvisas till i betänkandet, Kvinnobrott, är lämplig att inspirera
            till fortsatt diskussion och forskning. Det finns ett problem
            på området som jag väl känner till, nämligen att få i gång fortsatt
            forskning.
          </note>
          <note>
            Forskningen på behandlingsområdet anser jag nog i dag är det
            allra viktigaste att förstärka. Den forskning som i dag sker är
            otillräcklig. Visserligen pågår visst forskningsarbete inom kriminalvårdsstyrelsen
            och visst förarbete mellan
          </note>
          <note>
            BRÅ och kriminalvårdsstyrelsen med tanke på samarbete i framtiden.
            Jag vill trycka på behovet av extern utvärdering av kriminalvårdens
            behandlingsresultat, vilket borde komma till stånd inom BRÅ.
          </note>
          <note>
            Med detta yrkar jag bifall till reservation 2.
          </note>
          <note type="speaker">
            Anf. 97 EVA JOHANSSON (s):
          </note>
          <note>
            Herr talman! Justitieutskottet -- och jag hoppas också riksdagen
            så småningom -- är helt överens om att det är viktigt att vi skaffar
            oss så goda kunskaper som möjligt om kriminaliteten och dess orsaker
            och verkningar och med vilka medel vi kan förebygga brott. Det
            är också viktigt att de kunskaper som vi har på det här området
            och får genom forskningsoch utvecklingsarbete kan sprida sig till
            så många som möjligt. Det behövs för att alla de som t.ex.
          </note>
          <note>
            arbetar inom kriminalvården och socialtjänsten skall kunna klara
            sina arbetsuppgifter så bra som möjligt. Det är också nödvändigt
            att flera får ökade kunskaper. Vi som politiker behöver kunskaper
            för att kunna göra de rätta avvägningarna i vårt arbete.
          </note>
          <note>
            Även allmänheten har intresse av att få del av faktakunskaper.
          </note>
          <note>
            Kriminaliteten och dess orsaker är ofta ett hett debattämne,
            och det är bra. Men ibland förs debatten från utgångspunkter som
            inte är helt sakliga. Den bild som bl.a. massmedia ger av brottslighetens
            utveckling och ibland av kriminalvårdens verksamhet är inte alltid
            grundad på verkligheten. Därför är det nödvändigt att fakta kan
            göra sig gällande och tränga igenom mediabruset.
          </note>
          <note>
            I det här avseendet har BRÅ en viktig roll att spela.
          </note>
          <note>
            Jag tycker att BRÅ sköter sina uppgifter på ett bra sätt, inte
            minst genom att publicera sina forskningsresultat på ett lättbegripligt
            sätt så att de blir tillgängliga för många. Om detta, tror jag
            som sagt, att utskottet är helt överens. Jag yrkar bifall till
            utskottets hemställan i betänkande nr 24 och avslag på de reservationer
            som trots enigheten har fogats till betänkandet.
          </note>
          <note>
            I tre av reservationerna föreslås tillkännagivande till regeringen
            om forskningsinsatser på olika områden. I samtliga de fall som
            tas upp i reservationerna har vi konstaterat från utskottets sida
            att arbetet redan är i gång och att det finns planer för en fortsättning.
            Därför anser vi inte att det är nödvändigt att vi påtalar dessa
            behov för regeringen. De är ju redan kända. Det är att slå in
            öppna dörrar. Det är något som jag tycker har blivit allt vanligare
            i vårt sätt att handskas med saker och ting i utskottet. Jag tror
            inte att det är bra för riksdagens anseende. I värsta fall kan
            de som lyssnar på eller läser vad vi säger få för sig att vi inte
            vet vad som pågår.
          </note>
          <note>
            När det gäller tillsättandet av professur vid BRÅ
          </note>
          <note>
            har utskottet och sedermera även riksdagen redan i betänkandet
            om forskningspropositionen förra året uttalat vikten av att forsknings-
            och utvecklingsarbetet vid BRÅ får bedrivas under tillfredsställande
            omständigheter. Just inrättandet av professurer vid BRÅ nämndes
            som viktigt.
          </note>
          <note>
            Utskottet ansåg därför att det borde beaktas på sikt i det fortsatta
            arbetet. Utskottet förväntar sig naturligtvis att regeringen så
            snart det är möjligt uppfyller dessa önskemål utan att riksdagen
            upprepar uttalandena.
          </note>
          <note type="speaker">
            Anf. 98 HANS GÖRAN FRANCK (s):
          </note>
          <note>
            Herr talman! Jag och Stig Gustafsson har väckt en motion i vilken
            vi ansåg att ett tillkännagivande om professurer vid BRÅ behövde
            göras. Anledningen är att detta behov förbigås med tystnad i budgetpropositionen.
            Det är i och för sig bra att utskottet tidigare delade och även
            nu delar uppfattningen om behovet av professurer. Det förefaller
            dock som om intresset är för svagt. Jag tycker därför att utskottet
            borde, som vi yrkade, göra ett tillkännagivande.
          </note>
          <note>
            Det är ingen överdrift att påstå att BRÅ har svarat för större
            delen av den grundläggande kriminologiska forskningen här i landet
            sedan sin tillkomst 1974.
          </note>
          <note>
            Det är anmärkningsvärt att BRÅ, som är den största kriminologiska
            forskningsinstitutionen i
          </note>
          <note>
            Skandinavien, saknar professurer. För att få behålla kvalificerade
            forskare vid BRÅ, för att kunna upprätthålla en hög forskningskvalitet
            och för att kunna erbjuda en attraktiv forskningsmiljö är det
            nödvändigt att professurer inrättas inom det kriminologiska och
            kriminalpolitiska området.
          </note>
          <note>
            Med dessa ord vill jag säga att jag stöder den reservation som
            avgivits i överensstämmelse med vår motion. Jag hoppas att utskottet
            i fortsättningen kommer att vara pådrivande för att förslaget
            snarast skall bli en realitet.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 25 april.)
          </note>
          <note>
            12 § Handelsagentur
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1990/91:LU25 Handelsagentur (prop. 1990/91:63).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 25 april.)
          </note>
          <note>
            Ajournering
          </note>
          <note>
            Kammaren beslöt kl. 17.51 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            13 § Anslag till utveckling av skolväsendet, m.m.
          </note>
          <note>
            Föredrogs
          </note>
          <note>
            utbildningsutskottets betänkanden
          </note>
          <note>
            1990/91:UbU6 Anslag till utveckling av skolväsendet m.m. (prop.
            1990/91:100 delvis),
          </note>
          <note>
            1990/91:UbU7 Bidrag till det kommunala offentliga skolväsendet
            (prop. 1990/91:100 delvis),
          </note>
          <note>
            1990/91:UbU8 Bidrag till särskolor, m.m. (prop.
          </note>
          <note>
            1990/91:100 delvis),
          </note>
          <note>
            1990/91:UbU9 Bidrag till fristående skolor (prop.
          </note>
          <note>
            1990/91:100 delvis) samt
          </note>
          <note>
            1990/91:UbU10 Utrustningsbidrag m.m. på skolområdet (prop. 1990/91:100
            delvis).
          </note>
          <note>
            Andre vice talmannen meddelade att utbildningsutskottets betänkanden
            UbU6, UbU7,
          </note>
          <note>
            UbU8, UbU9 och UbU10 skulle debatteras gemensamt.
          </note>
          <note>
            Anf. 99 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! Utanför riksdagshuset har i dag
          </note>
          <note>
            Waldorfskolorna demonstrerat -- jag vet inte för vilken gång
            i ordningen. Deras kamp mot ett bidragssystem som diskriminerar
            de fristående skolorna har pågått länge och torde få fortsätta
            så länge som socialdemokraterna finns i regeringsställning.
          </note>
          <note>
            Av budgetpropositionen kan man utläsa att skolministern inte
            ser behov av fler fristående skolor på gymnasial nivå. Av förslaget
            som helhet kan man se att regeringen helst inte vill ha fristående
            skolor på grundskolenivå heller.
          </note>
          <note>
            Att alternativa lösningar inte kommer att släppas fram av socialdemokraterna
            framgår tydligt när man tar del av skolminister Göran Perssons
            uttalanden.
          </note>
          <note>
            Häromdagen hävdade han att ett av argumenten för en tidigare
            skolstart är att han måste gå de föräldrar till mötes som önskar
            en tidigare skolstart för sina barn. ''Annars riskerar vi att
            dessa föräldrar söker andra lösningar och därmed hotas den sammanhållna
            grundskolan.''
          </note>
          <note>
            Så argumenterade Göran Persson, och klarare kan det väl inte
            sägas. Det är inte elevernas bästa, eller föräldrarnas berättigade
            krav, som skall vara vägledande för politiken. Det gäller att
            främst bevaka och bevara ett sammanhållet skolsystem, lika för
            alla. Det är skolministerns paroll.
          </note>
          <note>
            Senast den 7 mars i år debatterade vi ett saneringsbidrag för
            de Waldorfskolor som hade akuta ekonomiska problem; Norrköping,
            Umeå,
          </note>
          <note>
            Göteborg och Örebro. Skolministern var mot bakgrund av den ovan
            redovisade inställningen följdriktigt mycket kallsinnig till möjligheterna
            att hjälpa dem trots att ett saneringsbidrag skulle röra sig om
            för staten ganska små summor.
          </note>
          <note>
            Situationen för Waldorfskolan i Norrköping är nu så allvarlig
            att lärarna är permitterade och skolan står inför ett direkt stängningshot
            den 1 maj. Vad skall då hända med eleverna?
          </note>
          <note>
            För oss moderater är det ofattbart att orättvisan får fortsätta.
            Varför skall inte alla skolelever i vårt land få likvärdigt stöd
            till sin skolgång? Har inte staten ett ansvar för skolgången även
            för de barn som går i fristående skola, i Waldorfskola? För barnen
            i
          </note>
          <note>
            Waldorfskolan i Norrköping?
          </note>
          <note>
            Visserligen höjs bidraget till 13 000 kr. per elev, men det motsvarar
            ingalunda vad en elev i den kommunala grundskolan kostar, nämligen
            drygt
          </note>
          <note>
            20 000 kr. i statliga bidrag.
          </note>
          <note>
            Dessutom skall de fristående skolor som tidigare fått ett högre
            statsbidrag få sitt statsbidrag fruset.
          </note>
          <note>
            Detta leder till en orimlig situation för dem.
          </note>
          <note>
            Vi moderater anser att föräldrar och elever måste få ökad rätt
            att välja skola -- fristående eller allmän eller skola inom det
            allmänna skolväsendet.
          </note>
          <note>
            Möjligheten att gå i en fristående skola får inte vara beroende
            av plånboken.
          </note>
          <note>
            Vi anser också att skolmyndigheterna skall vara skyldiga att
            informera om rätten att välja skola och att i största möjliga
            utsträckning tillgodose elevers och föräldrars val av skola.
          </note>
          <note>
            Varför är då valet av skola så viktigt?
          </note>
          <note>
            Det är viktigt därför att vi alla är olika. En enda skolform
            kan inte tillgodose alla.
          </note>
          <note>
            Det är viktigt därför att rätten och möjligheten att välja leder
            till en vitalisering och skapar en debatt och ett engagemang som
            är bra för både eleverna och skolan.
          </note>
          <note>
            Det är viktigt därför att vi får en konkurrens mellan olika skolor,
            en konkurrens som ger utveckling.
          </note>
          <note>
            Olika utbildningsanordnare stimuleras att göra skolan så bra
            som möjligt. En icke-vald skola får signalen att det är dags att
            göra något för att förbättra kvaliteten.
          </note>
          <note>
            Rätten att välja får sin särskilda betydelse när inte alla skolor
            är lika. Alla skolor skall självfallet ge en gemensam kärna av
            kunskaper och färdigheter, men därutöver bör alla skolor ha rätten
            och möjligheten att skapa sig en särskild profil. Det må vara
            särskilda satsningar på matematik, språk, teknik eller särskild
            pedagogik. Det må vara
          </note>
          <note>
            Waldorfpedagogik eller Montessoripedagogik.
          </note>
          <note>
            Det skall vara lika möjligt för den som har en speciell begåvning
            att få sitt speciella intresse tillgodosett som för den som är
            kvick i benen eller snabb i simning.
          </note>
          <note>
            Statsbidraget skall därför utformas så att bidraget följer eleven
            till den skola eleven valt -- fristående eller allmän.
          </note>
          <note>
            Herr talman! De betänkanden från utbildningsutskottet som vi
            i dag skall behandla rör viktiga frågor på skolområdet, framför
            allt sektorsbidraget.
          </note>
          <note>
            Svensk skola förfogar över internationellt sett stora ekonomiska
            resurser, men vår skola presterar inte på samma höga nivå. Men
            det beror inte på bristande resurser utan på att pengarna i alltför
            liten utsträckning satsas på det som är skolans huvuduppgift --
            att ge kunskaper och färdigheter.
          </note>
          <note>
            För att lyckas med detta krävs välutbildade lärare, ändamålsenliga
            lokaler och bra läromedel samt att resurserna i första hand satsas
            på undervisningen.
          </note>
          <note>
            Den socialdemokratiska skolpolitiken har inte utformats så att
            hänsyn tas till elevernas olika behov och ders rätt att utvecklas
            optimalt utifrån sina förutsättningar. Krav på förment jämlikhet
            liksom centralisering har lett till en omfattande och resursslukande
            byråkrati.
          </note>
          <note>
            Resurser har slussats från undervisning till andra uppgifter.
            Bidragen har dessutom konstruerats så att kommunerna stimulerats
            att anslå ytterligare medel för dessa ändamål.
          </note>
          <note>
            Statsbidragen bör därför läggas om. Principen bör vara att skolan
            får ett anslag för varje elev och att föräldrar och elever ges
            frihet att själva välja skola och skolform.
          </note>
          <note>
            Bidragssystemet skall ge skolan och lärarna stor frihet att själva
            disponera resurserna. Om skolans huvuduppgift lyfts fram och skolans
            mål är tillräckligt klart formulerade, kan man med förtroende
            lämna åt dem som är professionella att forma verksamheten så att
            målen nås.
          </note>
          <note>
            Vi har i våra motioner lagt fram förslag om ett sådant statsbidragssystem.
          </note>
          <note>
            Våra besparingar inom utbildningssektorn har utformats så att
            de i första hand avser administration. Vi föreslår också i år
            som tidigare överföringar i syfte att förstärka undervisningen.
          </note>
          <note>
            Vi avvisar särskilda stimulansbidrag och anser att sådana skall
            avskaffas och medlen överföras till kommunerna, som då själva
            kan besluta om användningen.
          </note>
          <note>
            Stimulansbidrag styr den lokala verksamheten och binder upp resurser
            för fördelningen av dem.
          </note>
          <note>
            Vidare anser vi att lokaler och arbetsmiljö är ett lokalt ansvar.
            Vi moderater har i ett annat sammanhang föreslagit att arbetsgivaravgifterna
            skall sänkas med 4,5 procentenheter. Det ger ökade möjligheter
            för kommunerna att sköta sina lokaler på ett bättre sätt.
          </note>
          <note>
            De 300 miljoner kronor som regeringen under kommunaliseringsdebatten
            lovade vpk skulle anslås till skolmiljön bör i stället gå till
            en ämnesinriktad lärarfortbildning. Detta torde vara bland det
            viktigaste för att förbättra skolans arbetsmiljö och höja kvaliteten
            i skolarbetet.
          </note>
          <note>
            Vi moderater har i våra motioner redovisat den inriktning vi
            vill ge arbetet i skolan:
          </note>
          <note>
            Vi vill ha klara mål som sätter kunskaper och färdigheter i centrum.
            Målen skall formuleras så att skolans huvuduppgift blir tydlig
            och möjlig att genomföra. Av läroplanen skall klart framgå att
            läxor skall vara ett reguljärt inslag i skolarbetet för att ge
            eleverna rejäla kunskaper.
          </note>
          <note>
            Vi vill ha betyg som redovisar kunskaper och färdigheter i relation
            till läroplanens krav och som sätts första gången vid utgången
            av lågstadiet och därefter ges varje termin.
          </note>
          <note>
            Vi vill ha rätt att välja skola och ett statsbidrag som följer
            elevens val av skola. Vårt system öppnar för skolor som kan organiseras
            och styras på olika sätt och därmed i princip bli självstyrande.
            Möjligheter öppnas för personalkooperativ samt föräldra- eller
            organisationsdrivna skolor.
          </note>
          <note>
            Vi vill ha mindre krångel och färre regler.
          </note>
          <note>
            Vi föreslår en sänkt skolstartsålder och en förskola året innan
            skolstarten som verkligen är förskola i ordets egentliga mening.
            Lågstadiets organisation, innehåll och metodik skall anpassas
            till att eleverna är ett år yngre.
          </note>
          <note>
            Vi föreslår ökade möjligheter att välja inriktning och studiekurs
            efter intresse. Undervisningen skall bygga på ämnen. Skolan skall
            tillsammans med eleven och föräldrarna fortlöpande upprätta studieplaner
            för varje elev.
          </note>
          <note>
            Vi föreslår en lärarutbildning inriktad på kunskap.
          </note>
          <note>
            Lärarutbildningen skall liksom fortbildningen av lärare inriktas
            på att ge goda ämneskunskaper och därför bygga på ämnesstudier.
          </note>
          <note>
            Genom goda kunskaper får läraren den säkerhet som leder till
            att eleverna får bra undervisning.
          </note>
          <note>
            Goda kunskaper kan också ge ett engagemang som gör att läraren
            inte är hänvisad enbart till läroböckernas framställning.
          </note>
          <note>
            Den nationella utvärderingen har dessutom visat att vissa ämnen
            skjuts åt sidan i blockundervisningen. Skälet anger lärarna ofta
            var att vissa ämnen, såsom religionskunskapen, är mycket svåra.
            Det krävs därför rejäla möjligheter till ämnesfortbildning och
            att lärarutbildningen verkligen ger blivande lärare en gedigen
            kunskap i varje ämne.
          </note>
          <note>
            Vi har föreslagit en på ämnesstudier byggd lärarutbildning för
            lärare som skall undervisa i årskurserna 4--9. Vi föreslår också
            att en lärare skall få ett erbjudande om att genomgå en fortbildning
            om 20 poäng vart tionde år.
          </note>
          <note>
            Den ämnesinriktade fortbildningen är svårt eftersatt. Det är
            därför angeläget att öka den fria sektorn i högskolan så att denna
            kan tillgodose lärarnas behov av ämnesfortbildning. Vi har därför
            genom överföringar ökat det s.k. LIF-anslaget, det anslag som
            bekostar fristående kurser, med 390
          </note>
          <note>
            miljoner utöver regeringens förslag.
          </note>
          <note>
            Herr talman! Vi moderater står självfallet bakom alla reservationer
            från moderata företrädare i de betänkanden från utbildningsutskottet
            som vi nu behandlar. För att underlätta kammarens arbete yrkar
            jag dock endast bifall till reservation nr 9 i betänkande UbU6,
            reservation nr 1 i betänkande
          </note>
          <note>
            UbU7 och reservation nr 3 i betänkande UbU9.
          </note>
          <note type="speaker">
            Anf. 100 LARS LEIJONBORG (fp):
          </note>
          <note>
            Herr talman! Skolpolitiken i Sverige har präglats av skärpta
            motsättningar de senaste åren, åtminstone om man ser på den ur
            liberalt perspektiv. Den traditionella bilden i Sverige har varit
            att skolutvecklingen mycket fram till i början av 80-talet formades
            i skärningspunkten mellan socialdemokrati och liberalism. Under
            80-talet var det några stora strider. Jag syftar i första hand
            på reformen av lärarutbildningen som beslutades 1985
          </note>
          <note>
            och kommunaliseringsbeslutet som fattades hösten
          </note>
          <note>
            1989.
          </note>
          <note>
            Bilden av att socialdemokratin skapar majoriteter i första hand
            med stöd från vänster tycks stå sig i det gymnasiebeslut som skall
            fattas senare i vår. Vi menar att de tre reformerna har gemensamt
            att de i för liten grad har varit kunskapsinriktade. Det har gått
            att rikta väl underbyggd kritik mot dem, att de har inneburit
            att kunskapsmålet har prioriterats ned. Dagens debatt förs nu
            mycket i skuggan av den strid som pågår om gymnasiereformen.
          </note>
          <note>
            I ett av de betänkanden vi behandlar finns en vänsterpartireservation
            som går tillbaka till beslutet om kommunalisering och de beslut
            som fattades i höstas om statsbidragssystemet.
          </note>
          <note>
            Kommunaliseringsbeslutet kunde bara genomföras efter en förhandling
            i riksdagen mellan socialdemokraterna och dåvarande vänsterpartiet
            kommunisterna. En majoritet skapades genom att socialdemokraterna
            accepterade ett antal krav från vänsterpartiet. Det innebar bl.a.
            att statsbidraget skulle förbli oförändrat. Ett annat krav var
            att klasstorlekarna i mellan- och högstadiet skulle minska, så
            att det aldrig skulle förekomma mer än
          </note>
          <note>
            25 elever i varje klass. Ett tredje krav var att 300
          </note>
          <note>
            milj.kr. årligen skulle tillföras till lokalupprustning.
          </note>
          <note>
            Vi i folkpartiet varnade då för att dessa löften skulle brytas.
            Det som sedan har skett har bekräftat att våra varningar var mycket
            befogade. Dessa 300
          </note>
          <note>
            milj.kr. återkommer i debatten flera gånger.
          </note>
          <note>
            Pengarna skall bl.a. användas för lokalupprustning.
          </note>
          <note>
            Men i ett av de besparingsförslag som regeringen har lagt fram
            utgår man från att 300 milj.kr. sparas in på hemspråksundervisningen.
            Nu återkommer de 300 milj.kr. i den diskussion som nu förs mellan
            socialdemokraterna och vänsterpartiet. Nu skall dessa 300 milj.kr
            användas för att förbättra den nya gymnasieskolan. Samtidigt framgår
            det av vänsterpartireservationen i ett av betänkandena att för
            att uppnå minskningen av klasstorlekarna skulle det egentligen
            behövas ytterligare 700--800 milj.kr.
          </note>
          <note>
            Sanningen är att regeringen tidigare har föreslagit besparingar
            på skolan i storleksordningen 1,3
          </note>
          <note>
            miljarder kronor fram till dess att gymnasiepropositionen lades.
            Den propositionen innebar, som vi vet, ytterligare besparingar
            på skolan.
          </note>
          <note>
            Det är för mig obegripligt hur vänsterpartiet på nytt, med tanke
            på den reservation som finns här om klasstorlekarna och med tanke
            på de besparingar som man har accepterat med anledning av regeringens
            förslag om hemspråksundervisningen, vågar ge sig in i uppgörelser
            med socialdemokraterna om finansieringen av skolan.
          </note>
          <note>
            Jag tycker att dessa löftesbrott är allvarliga. Det skapar bland
            väljarna det vi brukar kalla för politikerförakt. Men de som är
            verksamma i skolan, t.ex. lärarna som vi är så beroende av för
            att nå goda resultat i den verksamhet vi diskuterar, får ett misstroende
            mot de politiker som ägnar sig åt skolfrågor. Det påverkar verksamheten
            på ett mycket negativt sätt.
          </note>
          <note>
            Under 80-talet har vi från liberalt håll fört in en del nya element
            i skoldebatten. Jag brukar påpeka att liberal skolpolitik bygger
            på de värderingar som vi har anledning att tala mer om nästa år
            när vi skall fira folkskolans 150-års jubileum. Det är i stor
            utsträckning samma värderingar om kunskapens betydelse både för
            hela samhället, för individerna och för jämlikheten i samhället
            som ligger till grund för vår skolpolitik. Men naturligtvis har
            de utvecklats.
          </note>
          <note>
            80-talets debatt om de stora välfärdssystemen har naturligtvis
            också påverkat vår syn på skolan. Det har visat sig att skolan,
            liksom flera andra av systemen så som sjukvården, barnomsorgen
            och äldreomsorgen, i alltför hög grad har varit och är producentorienterade
            i alltför hög grad politikerstyrd och i för liten utsträckning
            utgått från vad de enskilda individerna som är berörda av systemen
            tycker och tänker.
          </note>
          <note>
            Detta har lett fram till en del innovationer som vi, ofta tillsammans
            med moderata samlingspartiet, har drivit. Dessa innovationer finns
            alla upptagna i reservationer i betänkande 7. Det gäller rätten
            att välja skola. En generösare attityd gentemot friskolor. En
            positiv inställning till profilskolor.
          </note>
          <note>
            Tankar om självstyrande skolor. Som ett instrument för att kunna
            åstadkomma detta skall det finnas ett system med elevpeng.
          </note>
          <note>
            Jag tror att detta pekar hän mot en mera dynamisk elev- och föräldratillvänd
            skola än dagens. Jag är övertygad om att vi på 90-talet kommer
            att få se en utveckling av det svenska skolsystemet i den riktningen.
            Det är beklagligt att vi skall behöva så mycket politisk strid
            om detta.
          </note>
          <note>
            Jag vill i och för sig skjuta in här att de debatter vi har fört
            om skolan på senare år, och som har varit rätt affekterade, inte
            enbart är av ondo. Att ett politiskt område i högre grad kommer
            i fokus för den politiska debatten innebär också att intresset
            dras till området på olika sätt. Det kan på längre sikt faktiskt
            vara positivt för området. Med några år eller årtiondens mellanrum
            mår säkert skolområdet väl av att bli föremål för en mera intensiv
            politisk debatt. I de avseendet har vi blivit väl bönhörda på
            senare tid.
          </note>
          <note>
            Det brukar ofta resas en huvudinvändning mot denna vision som
            vi har skisserat om mera valfrihet.
          </note>
          <note>
            Det är att systemet skulle leda till ökad segregation, dvs. att
            befolkningsgrupper i högre grad skulle skiktas i skolsystemet.
            Jag har då och då försökt argumentera emot detta. Jag har med
            intresse tagit del i en statlig utredning, bil. 26 till
          </note>
          <note>
            Långtidsutredningen med namnet Den offentliga sektorn, ett resonemang
            om att öka valfriheten på skolområdet. Utredaren, som heter Stefan
            Fölster, skriver: ''En principiell invändning mot valfrihet är
            att välutbildade föräldrar är duktigare på att flytta sina barn
            till de bästa skolorna. Det uppstår därför en segregering där
            priviligierade elever är överrepresenterade i de bästa skolorna.
            Detta är dock inte en självklar effekt. Argumentet bortser från
            att en betydande segregering redan förekommer på flera håll i
            Sverige till följd av att bostadsområden är segregerade. Under
            sådana förhållanden är det mycket möjligt att valfrihet minskar
            segregeringen genom att varje skola kan locka till sig elever
            från ett större upptagningsområde.''
          </note>
          <note>
            Stefan Fölster redogör sedan för några internationella erfarenheter,
            som jag har nämnt i kammaren tidigare, som visar att i vissa fall
            kan system med valfrihet rent av minska segregationen i skolsystemet.
            Jag hoppas att denna typ av inlägg gör att de som slentrianmässigt
            avvisar dessa tankar tar sig ytterligare en funderare.
          </note>
          <note>
            Jag tänkte beröra några av de reservationer som vi har fogade
            till betänkandena. Moderaterna och folkpartiet tar i en reservation,
            liksom centern i en annan reservation, upp frågan om fortbildning
            av lärare, inte minst i religionsämnet. Vi känner stor oro för
            religionsämnets ställning, både i grundskolan och i gymnasieskolan.
            Den utvärdering av grundskolan som SÖ har kommit med visar det
            vi har vetat länge, nämligen att kvaliteten i religionsundervisningen
            inte är tillräckligt hög. Ämnet har svårt att hävda sig i sitt
            block, och många lärare är obehöriga. Mot denna bakgrund, och
            med tanke på ämnets vikt för vårt land, är det enligt min mening
            alldeles nödvändigt att göra en särskild kvalitetssatsning på
            religionsämnet, och däri ingår en satsning på lärarfortbildning
            i religionsämnet.
          </note>
          <note>
            Vi har i ett par reservationer tagit upp möjligheten för svenska
            gymnasiestuderande att studera utomlands. Jag vill särskilt nämna
            en reservation i utbildningsutskottets betänkande 6 som handlar
            om något som heter United World Colleges. Det är en organisation
            som har några skolor på gymnasienivå runt om i världen där en
            del svenskar läser varje år. Sedan verksamheten startade 1962
          </note>
          <note>
            har sammanlagt ca 350 svenska elever genomgått den tvååriga utbildningen.
            Denna verksamhet åtnjuter ett visst statsstöd, men det är mycket
            blygsamt. Vi har menat att de resultat vi kan se av denna verksamhet
            är så goda att det finns all anledning för staten att ge ett något
            generösare stöd till verksamheten.
          </note>
          <note>
            Vi har i betänkande 7 också en reservation som handlar om gymnasiestudier
            utomlands, något som jag också anser är en viktig sak.
          </note>
          <note>
            Låt mig till sist säga några ord om detta med friskolor. Den
            frågan är nu föremål för behandling i utskottet med anledning
            av skollagspropositionen.
          </note>
          <note>
            Det är beklagligt att vi inte i det sammanhang som vi nu diskuterar
            har kunnat ena oss om en generösare syn på friskolor. Senast i
            dag har det återigen skett en demonstration här utanför riksdagshuset
            av Waldorfelever och deras lärare vilka pekar på den mycket prekära
            situation som t.ex. Waldorfskolorna befinner sig i.
          </note>
          <note>
            Det beslut som vi nu skall fatta kommer att innebära att ett
            antal friskolor även i fortsättningen får mycket stora och i vissa
            fall växande ekonomiska problem. Över huvud taget är det synd
            att vi behöver ha så många politiska konflikter på detta område.
            Vi förde för en tid sedan en interpellationsdebatt där skolministern
            sade att han i skollagspropositionen skulle föreslå ett system
            där ett godkännande automatiskt ledde till statsbidrag.
          </note>
          <note>
            Men när skollagspropositionen väl kom fanns något sådant förslag
            inte med.
          </note>
          <note>
            Det är också beklagligt att det överlevnadsbidrag som man även
            från socialdemokratiskt håll i tidigare debatter har talat om
            i ganska positiva ordalag också har frusit inne. För några av
            dessa skolor, framför allt Waldorfskolan i Norrköping, är läget
            så prekärt att man i stort sett dag för dag får avgöra om skolverksamheten
            skall drivas vidare eller ej.
          </note>
          <note>
            Utbildningsutskottet har tyvärr misslyckats att hitta en konstruktiv
            lösning på denna fråga i de betänkanden som vi nu behandlar, men
            jag hoppas att vi ändå så snart som möjligt kan finna en lösning
            också på detta område, liksom på flera av de andra områden vi
            debatterar i dag, som kan öka elevernas och föräldrarnas valfrihet.
          </note>
          <note>
            Med detta, herr talman, yrkar jag bifall till reservation 3 i
            betänkande 6, reservation 2 i betänkande 7 samt reservation 1
            och 2 i betänkande
          </note>
          <note>
            9.
          </note>
          <note type="speaker">
            Anf. 101 LARZ JOHANSSON (c):
          </note>
          <note>
            Herr talman! Vi behandlar i dag i ett sammanhang en hel rad betänkanden
            från utbildningsutskottet.
          </note>
          <note>
            Jag tänkte därför i detta anförande koncentrera mig på några
            principiellt viktiga frågor som finns med i dessa betänkanden.
          </note>
          <note>
            En av dessa frågor har Lars Leijonborg redan berört. Det gäller
            ämnet religionskunskap, vilket är aktuellt också i den nu pågående
            gymnasiedebatten. Men grunden för detta ämne läggs i grundskolan,
            och där är det som Lars
          </note>
          <note>
            Leijonborg så riktigt påpekade alldeles uppenbart att det nu
            finns en hel del brister. Vi har i och för sig känt till dessa
            tidigare, men det är numera tydligare belagt i den redovisning
            som nu har skett från det nationella utvärderingsprogrammet som
            den nuvarande skolöverstyrelsen håller i.
          </note>
          <note>
            Den visar på att det finns uppenbara brister i utbildningen,
            eller rättare sagt att undervisningen på många ställen och i många
            fall över huvud taget inte kommer till stånd av det skälet att
            man saknar behöriga lärare. Många lärare är helt enkelt inte villiga
            att ta upp ämnet, och de känner sig osäkra inför hur de skall
            hantera ett sådant häar i och för sig ganska svårt ämne.
          </note>
          <note>
            Av detta skäl har vi i år i vår motion, som nu har resulterat
            i en reservation, krävt att det görs särskilda fortbildningsinsatser
            just för religionskunskapslärarna. Nu har utskottets majoritet
            avstyrkt detta. Då måste man naturligtvis ställa sig frågan, som
            jag riktar till Ewa Hedkvist
          </note>
          <note>
            Petersen som skall föra utskottsmajoritetens talan.
          </note>
          <note>
            Vad tänker majoriteten göra i stället?
          </note>
          <note>
            Utskottsmajoriteten avstyrker de förslag om konkreta åtgärder
            som vi framfört. Jag utgår ifrån att man inte tänker nöja sig
            med sakernas tillstånd, dvs. att dessa lektioner som borde äga
            rum inte kommer till stånd. Den fråga vi väntar svar på eftersom
            man avvisar våra förslag, är:. Vad avser utskottsmajoriteten i
            stället göra för detta ämne?
          </note>
          <note>
            Den andra frågeställning jag tänker beröra gäller hemspråksundervisningen,
            och det kommer jag att göra på så sätt att det också utgör en
            röstförklaring.
          </note>
          <note>
            I årets budgetproposition möttes vi av ett par ganska stora besparingar.
            Den ena gällde hemspråksundervisningen i skolan och den andra
            grundvuxundervisningen inom Komvux. Man blir nästan varje gång
            lika förvånad när det redovisas besparingsförslag från den socialdemokratiska
            regeringen. De riktar sig alltid så klart och tydligt mot de allra
            svagaste grupperna inom skolan. Detta har vi upplevt under en
            följd av år, och så var det också den här gången.
          </note>
          <note>
            Vår inställning i centerpartiet är att vi inte vill ha några
            besparingar över huvud taget när det gäller skolväsendet. Man
            behöver väl de resurser man har och oftast mer därtill. Vi är
            alltså emot besparingen som sådan. Vi är också emot den inriktning
            som denna besparing har mot hemspråksundervisningen. På det sätt
            som den är utformad och den omfattning som den har är det ett
            förödande slag mot hemspråksundervisningen.
          </note>
          <note>
            Praktiskt taget hela hemspråksundervisningsresursen skulle komma
            att sopas bort på detta sätt. Vi hade naturligtvis samma invändningar
            mot grundvuxbesparingen.
          </note>
          <note>
            Nu visade det sig dess värre inte vara möjligt att stoppa denna
            besparing i utskottet eftersom det fanns en majoritet som bestod
            av socialdemokrater, folkpartiet och moderaterna som tillstyrkte
            besparingsbeloppen som sådana. I det läget valde vi att i stället
            försöka påverka sättet på vilket besparingen genomförs.
          </note>
          <note>
            Förutom att det är förödande för hemspråksundervisningen som
            sådan, föreslog man att den här besparingen skulle genomföras
            på ett principiellt vidrigt sätt.
          </note>
          <note>
            Sent i höstas strax före jul fattade vi beslut här i kammaren
            med anledning av den s.k.
          </note>
          <note>
            ansvarspropositionen om det nya statsbidragssystem som skall
            gälla från den 1 juli i år. Riksdagen markerade mycket klart och
            tydligt att det nu är slut med statens detaljstyrning. Nu handlar
            det om ett generellt finansiellt stöd till skolans verksamhet
            där staten bidrar med pengarna men därutöver överlåter till kommunerna
            att själva fatta beslut om sin organisation, de prioriteringar
            man vill göra och de eventuella besparingar som kan göras i en
            eller annan verksamhet.
          </note>
          <note>
            Det är då naturligtvis alldeles omöjligt att som regeringen nu
            föreslår gå in och säga att man i detta generella system helt
            plötsligt skulle göra en riktad besparing mot hemspråksundervisningen.
          </note>
          <note>
            Eftersom detta egentligen var så omöjligt lyckades vi övertala
            utskottets övriga ledamöter att man inte kunde göra på detta sätt.
            Denna besparing byttes då ut mot en generell besparing som tas
            från det generella bidraget. Det är i och för sig illa nog. Men
            av två onda ting väljer man det minst onda. Av detta skäl har
            vi nu när vi lyckats komma så här långt inte reserverat oss mot
            beslutet men väl avgivit ett särskilt yttrande där vi redovisat
            våra ståndpunkter. Det är den som utgör vår röstförklaring i den
            här delen.
          </note>
          <note>
            Man kan se på vad detta förslag egentligen innebär.
          </note>
          <note>
            Det handlar om 355 milj.kr. som drabbar skolväsendet i form av
            en besparing, dvs. en generell besparing på 355 milj.kr. Det är
            att notera att detta är vida mer än de 330 milj.kr. som debatten
            kring gymnasieskolan har handlat om den senaste tiden. Ändå är
            det fråga om precis samma sorts pengar. Det är samma myntslag
            vi talar om, kronor och ören, eller om man så vill miljoner kronor.
            Besparingen eller besparingarna om de genomförs drabbar precis
            samma sektorsanslag, och de får exakt samma effekt för de kommuner
            som skall driva skolväsendet.
          </note>
          <note>
            Icke heller det som nu kallas för en besparing på gymnasieskolan
            är på något sätt specialdestinerat till någon viss bestämd verksamhet,
            utan det är en del av sektorsbidraget. Men inte har man sett några
            upprörda ledare i Dagens Nyheter eller Svenska
          </note>
          <note>
            Dagbladet kring de pengarna. Inte heller har man sett Lars Gyllensten
            skriva några helsidesartiklar om den besparingen, även om den
            nu alltså är större än den som har varit aktuell när det gäller
            gymnasieskolan. För att undvika missförstånd är det väl lika bra
            att jag redan nu säger att självklart är vi emot den besparingen
            också.
          </note>
          <note>
            Sådan är då bakgrunden till den här diskussionen om hemspråket.
          </note>
          <note>
            Sedan tyckte vi nog själva att vi var framgångsrika därutöver.
            Det blev alltså inte bara på det sättet att hemspråksbesparingen
            byttes ut mot en generell besparing, utan utskottet upprepar också
            sitt ställningstagande från 1988, när den här frågan senast var
            aktuell. Utskottet talar återigen om att man tycker att det är
            viktigt med aktiv tvåspråkighet, att det är bra att många elever
            i skolan har ett andra språk med sig i form av sitt hemspråk,
            att det är bra för landet med den naturliga tvåspråkigheten, inte
            minst i den tid av internationalisering som vi lever i. Dessutom
            markerade utskottet ytterligare en gång att det är självklart
            att hemspråksundervisningen skall ha likvärdiga arbetsvillkor
            med andra ämnen i skolan.
          </note>
          <note>
            Detta har alltså ett enigt utskott uttalat, återigen.
          </note>
          <note>
            Då blir man naturligtvis förvånad, när man sedan upptäcker att
            i den skollagsproposition som vi snart skall behandla kommer förslag
            om att hemspråksundervisning skall kunna förläggas till lördagar.
            Utskottet har i samband med en motion som väckts redan nu om den
            här frågan också haft synpunkter.
          </note>
          <note>
            Då inställer sig min andra fråga till Ewa Hedkvist, om hon och
            den majoritet som hon representerar anser att det riksdagsbeslut
            som vi nu fattar och som slår fast hemspråksundervisningens betydelse
            samt att hemspråksundervisningen skall ha likvärdiga villkor med
            andra ämnen i skolan är förenligt med ett beslut om att denna
            undervisning skall förläggas till lördagar. Det vore väldigt bra
            om
          </note>
          <note>
            Ewa Hedkvist kunde ge ett klart besked i den frågan, för det
            skulle underlätta den fortsatta hanteringen av skollagspropositionen.
          </note>
          <note>
            Den tredje frågan som jag skall beröra har också de föregående
            talarna varit inne på, och det är statsbidragen till de fristående
            skolorna. Från centerpartiets sida har vi under en följd av år
            hävdat att det bästa sättet att lösa den frågan är att låta de
            elever som går i en fristående skola -- men som naturligtvis är
            bosatta i en kommun -- ingå i det beräkningsunderlag som ger kommunen
            statsbidrag för skolverksamhet och sedan överlåta till kommunen
            att fördela resurser till de olika skolorna inom kommunens område,
            både de offentliga och de fristående skolor som eventuellt kan
            finnas. Resurser skall då fördelas till skolenheterna efter behov.
            Deras behov kan ju variera högst avsevärt, inte bara beroende
            på skillnader i elevantal utan också på många andra skillnader
            i de förutsättningar som gäller för skolverksamheten.
          </note>
          <note>
            Om man hanterar den här frågan på det viset, skapar man på ett
            ganska naturligt sätt den ytterligare förutsättning som krävs
            för att man skall kunna hävda att de fristående skolorna arbetar
            på likvärdiga villkor, dvs. det blir då naturligt att kommunen,
            när den fördelar sina resurser, också fördelar resurser som svarar
            mot de kommunala kostnaderna i skolan. Det är väl alldeles självklart
            att elever också i fristående skolor skall ha tillgång på likvärdiga
            villkor till skolmåltider, skolskjutsar, skolhälsovård, läromedel,
            lokaler osv.
          </note>
          <note>
            Med det vi har föreslagit skulle det vara fullt möjligt att lösa
            den här frågan på ett mycket enkelt sätt.
          </note>
          <note>
            Vi kommer att få anledning att återkomma till de fristående skolornas
            och då framför allt waldorfskolornas behov av överlevnadsstöd.
            Vi hade som många andra förväntat oss att det skulle finnas någonting
            om detta i den kompletteringsproposition som vi nu har tagit del
            av, men såvitt vi har kunnat finna finns det inte någon som helst
            antydan där. Det kommer att ge oss anledning att återkomma till
            frågan redan under den här riksdagsperioden.
          </note>
          <note>
            Med det, herr talman, ber jag att få yrka bifall till reservation
            10 i betänkande 6 och till reservation 4
          </note>
          <note>
            i betänkande 9. Naturligtvis står vi som parti bakom alla de
            övriga reservationer som inte här är särskilt nämnda.
          </note>
          <note type="speaker">
            Anf. 102 BJÖRN SAMUELSON (v):
          </note>
          <note>
            Herr talman! Ibland tycker vi att det är en konstig ordning för
            hur olika debatter förläggs i tiden här i riksdagen. Om man tänker
            litet närmare på det, blir det nästan roligt att man i dag hela
            dagen under dagtid har diskuterat frågor som rör tjuvar och banditer.
            På kvällen, när skoleleverna snart skall gå och lägga sig, eftersom
            de skall upp och gå i skolan i morgon och många får åka skolskjuts
            väldigt tidigt, diskuterar vi viktiga skolpolitiska frågor. Enligt
            alla pojkböcker och serietidningar är det nu som tjuvar och banditer
            vaknar till och går ut för att fullgöra sina vedervärdiga värv.
          </note>
          <note>
            Det går naturligtvis att diskutera vad denna ordning beror på,
            men det är inte därför jag står i talarstolen nu. Jag kunde ändå
            inte låta bli att göra denna notering.
          </note>
          <note>
            En människas språk säger mycket. Det talar om varifrån du kommer.
            Det talar om vilka erfarenheter du har. Förhoppningsvis säger
            det också en del om vart du är på väg. Det här är en viktig utgångspunkt
            för språkundervisningen i skolan. Att ha tillgång till ett eget
            språk innebär ju att jag får verktyg som människa, för att kanske
            också förändra min situation.
          </note>
          <note>
            Det är mot den bakgrunden beklagligt att se att regeringen har
            lagt fram förslag om nedskärningar på hemspråksundervisningens
            område. Det är ytterst anmärkningsvärt i tider när alla partier
            säger, om än från olika utgångspunkter, att de vill verka för
            en ökad internationalisering i skolan och i övrigt i samhället,
            att inte ta till vara de resurser vi får nästan gratis! Det är
            rent ut sagt dumt att inte se till att våra invandrarelever får
            en bra hemspråksundervisning.
          </note>
          <note>
            Nu fanns det ingen möjlighet att bilda majoritet mot det här
            nedskärningsförslaget, därför att folkpartiet och moderaterna
            accepterade nedskärningen i sina motioner i samband med att budgetpropositionen
            lades fram. Att moderaterna gör det är inte särskilt förvånande.
            Även om det blir mindre och mindre förvånande, är det ändå till
            viss del förvånansvärt att folkpartiet accepterar en sådan nedskärning.
          </note>
          <note>
            Folkpartiet har när det gäller invandrarpolitik, flyktingpolitik
            och kulturpolitik i mångt och mycket uppfattningar som vi i vänsterpartiet
            också kan skriva under på. Men i sin nyliberala iver eller om
            det är i ivern att fria till moderaterna accepterar folkpartiet
            alltså en så kraftig nedskärning av hemspråksundervisningen i
            skolan som de dryga
          </note>
          <note>
            300 miljonerna innebär. Det är endast att konstatera, herr talman,
            att folkpartiet mer och mer mäler sig ut ur den värdegemenskap
            som tidigare funnits när det gäller ett mångkulturellt samhälle.
          </note>
          <note>
            Till frågan om språk hör naturligtvis också handikappade människors
            tillgång till läromedel och också till språk. Vi har föreslagit
            förstärkningar för att se till att få fram lexikon på punktskrift.
            Det är ett krav som har backats upp väldigt kraftigt och formulerats
            från de Synskadades riksförbund.
          </note>
          <note>
            Betänkandet där vårt förslag avstyrks är justerat av utskottet
            den 7 mars. Den 25 februari fick alla ledamöter i riksdagens utbildningsutskott
            ett brev från Synskadades riksförbund där förbundet uppmanar utskottets
            ledamöter att stödja vänsterpartiets motion om språklexikon på
            punktskrift. Förbundet har gjort en inventering av tillgängliga
            lexikon, och den ger då följande bild.
          </note>
          <note>
            Det finns en svensk-engelsk ordbok med tryckår
          </note>
          <note>
            Tomteboda 1963. Det finns en engelsk-svensk ordbok som har tryckår
            Thilander 1955. Det finns en tysk-svensk ordbok för vilken tryckåret
            är
          </note>
          <note>
            Thilander 1931. Det finns ett svensk-tyskt standardlexikon som
            har tryckår punktskrift:
          </note>
          <note>
            Tomteboda 1973. Det finns ett Petit dictionnaire francais-suédois
            som har tryckår punktskrift:
          </note>
          <note>
            Thilander 1940 och det finns en spansk-svensk ordbok tryckår
            svartskrift: 1970. Detta är vad som finns tillgängligt av språklexikon
            för synskadade.
          </note>
          <note>
            När vi talar om internationalisering, språkets betydelse och
            när vi försöker att garantera en minimitid för undervisning i
            främmande språk i skolan för våra ungdomar måste vi väl också
            avse dem som är synskadade. Då måste väl även de som är synskadade
            ha en rimlig chans att bedriva studier på högskolenivå. Jag ställer
            denna fråga därför att det är lätt att uttrycka vackra ord om
            vikten av olika ämnen, vikten av viss utveckling i skolan och
            vikten av att viss tid ges till viss undervisning i särskilda
            ämnesområden, men sedan är man inte beredd att löpa linan ut och
            ge de medel som krävs för att man skall uppfylla sina vackra ord.
            Det handlar om en à två miljoner kronor. Det är mindre än felräkningspengar.
          </note>
          <note>
            Vi har en reservation om detta, och det finns alla möjligheter
            att stödja denna reservation senare när riksdagen går att fatta
            beslut i den här frågan. Jag vill passa på att yrka bifall till
            reservation 1 i utbildningsutskottets betänkande 6. Jag vill också
            yrka bifall till reservation 13 i utbildningsutskottets betänkande
            6 och till reservation 12 i utbildningsutskottets betänkande 7.
            Vi står naturligtvis bakom övriga reservationer där vänsterpartiet
            finns med.
          </note>
          <note>
            Det talas ibland i debatten om att man slår in öppna dörrar.
            Det finns naturligtvis -- höll jag på att säga --
          </note>
          <note>
            eller tyvärr sådana exempel också i de betänkanden som vi nu
            debatterar.
          </note>
          <note>
            Ett sådant exempel är frågan om fortbildningens inriktning. Där
            finns det reservationer från olika partier. Det finns särskilt
            en reservation från moderata samlingspartiet. Jag kan inte gå
            förbi den. Där talar man om vikten av att fortbildningens inriktning
            har appell till ämnesstudier. Det beslutet har ju riksdagen precis
            fattat i samband med att man tog beslut om fortbildning när man
            tog beslut om en ny lärarutbildning. Men det kan kanske vara intressant
            ur kortsiktigt perspektiv att ha tillgång till denna plakatpolitik
            i samband med ett valår.
          </note>
          <note>
            Men det ökar inte förtroendet för politiker.
          </note>
          <note>
            När moderaterna talar varmt, vitt och brett om det s.k. fristående
            skolorna kan man konstatera att det finns inga pengar, inga medelsförslag
            till detta. Det handlar i stället om att man skall gå omvägen
            om en sänkt arbetsgivaravgift. Dessutom gör man tvärnit inför
            tidigare förslag som vänsterpartiet har lagt fram när det gäller
            möjligheterna för dessa skolor att delta i den kommunala skolorganisationen.
            Det skulle ge dem stora kvalitativa resurser. Men det är klart,
            detta är politisk retorik som man ägnar sig åt, herr talman.
          </note>
          <note>
            När det gäller en del andra bidrag, t.ex. statsbidrag, på skolans
            område har vänsterpartiet varit beredda och kommer att vara beredda
            att öronmärka vissa anslag. Det kan gälla när man upptäcker olika
            brister i skolan och vill försöka komma tillrätta med dem. Då
            reserverar sig moderata samlingspartiet mot detta. Man säger att
            vi inte skall ha några stimulansbidrag för att förbättra skolmiljön
            i ungdomsskolan. Vi skall i stället ta de här pengarna och lägga
            dem på fortbildning av lärare. Samtidigt får vi rapport på rapport
            om att skolmiljön, luftkvaliten osv. är ytterst dålig i många
            av våra skolor. Senast fick vi en rapport om detta i måndags.
            Då kan man fråga sig vad det är för ämnesfördjupning lärarna skall
            ha för att förbättra skolmiljön. Är det studier i mikrobiologi
            och ventilationsteknik? Det lever nog många djur i denna miljö.
          </note>
          <note>
            Herr talman! Jag har alltid förvånats eller imponerats, det har
            varit lite olika reaktioner, när det gäller Leijonborgs kunskaper
            i algebra. Hans klagosång när det gäller olika nedskärningar och
            olika medelsvillkor för skolans del har moraliskt sett ungefär
            samma egenvärde som en TV-apparat.
          </note>
          <note>
            Egenvärdet avgörs helt och hållet av om apparaten gör betraktaren,
            tittaren glad, ledsen eller likgiltig.
          </note>
          <note>
            De flesta av folkpartiets skolförslag är nog sådana att de lämnar
            betraktaren likgiltig, och därmed avgörs också deras egenvärde.
          </note>
          <note>
            Låt oss ta några exempel. Valfriheten, möjligheterna att välja
            skola avgörs ju av skolorganisationen, kommunens geografiska utseende,
            dess infrastruktur, kommunens ekonomi när det gäller möjligheter
            att erbjuda skolskjuts och den kommunala ekonomin. Eftersom detta
            förmodligen är den sista debatten som jag deltar i här i kammaren
            före valet när det gäller grundskolan och gymnasieskolan skall
            jag påminna litet grand om de nedskärningar som gjorts under
          </note>
          <note>
            80-talet. Då kan Leijonborg öva upp sin räknekonst, eller räkneförmåga,
            och roa sig med att dels räkna ihop vad detta innebär, dels bocka
            för vilka nedskärningar som folkpartiet har biträtt när det gäller
            ungdomsskolan.
          </note>
          <note>
            Vi kan börja 1981. Då fattade riksdagen beslut om att investeringsbidragen
            till skolbyggnader skulle slopas, minus 320 milj.kr. Man drog
            in statsbidraget till hyra av vissa skollokaler, minus 10 milj.kr.
          </note>
          <note>
            1982 reducerades statsbidragen till lärarlöner med
          </note>
          <note>
            2 %, minus 230 milj.kr. Samtidigt passade man på att slopa statsbidraget
            till pedagogisk stödpersonal inom gymnasieskolan, minus ytterligare
            30 milj.kr.
          </note>
          <note>
            1983 avvecklades statsbidraget till lokaler för elevhem, den
            utökade förstärkningsresursen enligt
          </note>
          <note>
            LGR 80 kom inte till stånd, ett särskilt veckotimpris för hemspråksundervisning
            infördes med lägre statsbidrag som följd och kommunerna fick ta
            över omskolning och omplacering av lärarpersonal. Allt detta innebar
            en nedskärning med ytterligare 290
          </note>
          <note>
            milj.kr.
          </note>
          <note>
            1984 sker flera reduceringar, fler nedskärningar av statsbidrag,
            t.ex. minskas förstärkningsresursen för den icke undervisningsbundna
            delen. Det infördes också timreduktion i gymnasieskolan, staten
            drog ned med minus 260 milj.kr.
          </note>
          <note>
            1985 ändrades tidpunkten för utbetalning av statsbidrag till
            grundskolan och statsbidraget till skolchefer slopas, minus 150
            milj.kr.
          </note>
          <note>
            1986 fixade och donade regeringen och den här gången kan jag
            avslöja, ni kan ju gissa när det gäller de andra exemplen, att
            folkpartiet är inblandat. Då fixade och donade man med skatteutjämningsavgiften
            till kommunerna eftersom riksdgen sade nej till att reducera statsbidraget
            till skolan med 3 %. Det innebar minus 690 milj.kr. för kommunerna.
            Kommunerna kompenserade sig nog i det avseendet genom att göra
            nedskärningar och besparingar på skolans område.
          </note>
          <note>
            I dag biträder både folkpartiet och moderaterna regeringens förslag
            om nedskärningar med drygt
          </note>
          <note>
            300 milj.kr. på hemspråksundervisningen.
          </note>
          <note>
            Det här blir nästan 2,4 miljarder kronor om man plussar ihop
            det. Det är denna historiska påse som avgör det moraliska värdet
            i folkpartiets klagosång, herr talman.
          </note>
          <note>
            Anf. 103 ANN-CATHRINE HAGLUND (m)
          </note>
          <note>
            replik:
          </note>
          <note>
            Herr talman! Björn Samuelson säger att vi ägnar oss åt politisk
            retorik. Vem gör inte det om inte
          </note>
          <note>
            Björn Samuelson.
          </note>
          <note>
            Plötsligt ömmar Björn Samuelson för de fristående skolorna. Varför
            har ni då inte några förslag om ökningar eller varför har ni inte
            kommit med några förbättringar för de fristående skolorna? Vi
            kräver ett statsbidrag som är lika för elever i fristående skolor
            och elever i det allmänna skolväsendet.
          </note>
          <note>
            Sedan talar Björn Samuelson om vår reservation när det gäller
            ämnesinriktad fortbildning. Han säger att det redan är beslutat
            om detta. Var någonstans är det beslutat att lärarna skall få
            ett erbjudande om 20 poängs fortbildning åtminstone vart tionde
            år, Björn Samuelson? Jag håller med om att det borde vara åtminstone
            vart femte år, och det får väl vara en målsättning på sikt. Vi
            föreslår här en fortbildning på 20 poäng minst vart tionde år
            och det skall vara en ämnesinriktad fortbildning, eftersom lärarna
            behöver detta. Det visar den nationella utvärdering som har gjorts,
            och detta gäller inte minst för ämnet religionskunskap på mellanstadiet.
            Det är klart att ett parti som har medverkat till en försämring
            av grundskollärarutbildningen inte vill förstå behovet av en ämnesinriktad
            fortbildning. Detta torde vara det bästa sättet att förbättra
            arbetsmiljön i fråga om det inre arbetet i skolan.
          </note>
          <note>
            Björn Samuelson talade sedan om stimulansbidrag till exempelvis
            lokaler. Åk ut i landet, Björn
          </note>
          <note>
            Samuelson, och titta på skolorna i de kommuner som har satsat
            på en utrustning av dem! Dessa skolor är väldigt fina, och det
            är många kommuner ute i landet som har genomfört en sådan upprustning.
            I storstäderna har man däremot i många fall mycket sorgligt försummat
            sina skolor.
          </note>
          <note>
            Jag är helt övertygad om att en satsning på lärarnas fortbildning
            mycket bättre skulle bidra till att förbättra skolans arbetsmiljö
            över hela landet, och framför allt skulle det bidra till att förstärka
            undervisningen. Det skulle förstärka både lärarnas status och
            själva undervisningen, och det skulle därmed förbättra elevernas
            kunskaper och färdigheter.
          </note>
          <note type="speaker">
            Anf. 104 LARS LEIJONBORG (fp) replik:
          </note>
          <note>
            Herr talman! Jag tycker inte att den lista på besparingar som
            Björn Samuelson redovisade är särskilt poängfull. Den ger för
            det första inte den fullständiga bilden av skolans ekonomi. Det
            är riktigt att det under de år som Björn Samuelson talar om har
            skett en förskjutning av skolans finansiering på så sätt att statens
            andel har minskat och kommunernas har ökat. Men detta ger ju ingen
            bild av t.ex. medelkostnaden per elev.
          </note>
          <note>
            Detta förs för det andra fram som ett argument mot valfrihet.
            Skulle det kunna tolkas så, att vänsterpartiet vore för en större
            valfrihet om skolan hade större ekonomiska resurser? Detta är
            ju inte fallet. Ni är ju av ideologiska skäl emot en större valfrihet,
            oavsett hur mycket varje elev får kosta.
          </note>
          <note>
            Det är därför ett ganska irrelevant argument i den här debatten.
          </note>
          <note>
            Vänsterpartiet har vidare medverkat till ett antal av de besparingar
            som nu är aktuella. Vi varnade er för att gå med på kommunaliseringen,
            eftersom den skulle komma att användas av regeringen till att
            spara in på skolan. Då sade ni att ni hade fått löfte om att det
            inte skulle bli några besparingar på skolans område. Därefter
            har det sparats 1,3
          </note>
          <note>
            miljarder, vilket ni i det här betänkandet accepterar. Ni hade
            era dubier mot nedskärningen med 300 milj.kr. på hemspråken, men
            det har ni nu accepterat. Ni hade dubier om besparingar på ytterligare
            500 miljoner, men nu sväljer ni också det. Ni har alltså accepterat
            de här besparingarna.
          </note>
          <note>
            Björn Samuelson säger att folkpartiets argument lämnar lyssnarna
            likgiltiga. Det är dess bättre inte den bild jag har från mina
            besök ute på skolor. Där är man nu synnerligen engagerad i vad
            som sägs i riksdagen om skolan. Jag försäkrar Björn
          </note>
          <note>
            Samuelson om att det budskap jag har brukar engagera ganska mycket.
          </note>
          <note>
            Jag tror för min del att många är engagerade i dessa frågor,
            eftersom de känner att regeringens och vänsterpartiets diskussioner
            om förändringar av gymnasieskolan innebär ett svek. Det engagerar,
            och när vi ute i skolorna säger att vi motsätter oss det sveket,
            är det många som sympatiserar med den åsikten.
          </note>
          <note type="speaker">
            Anf. 105 BJÖRN SAMUELSON (v) replik:
          </note>
          <note>
            Herr talman! Benämningen fristående skolor är i och för sig litet
            märklig, eftersom den skulle innebära att alla andra skolor på
            något sätt inte skulle vara fria.
          </note>
          <note>
            Av de nedskärningar som jag räknade upp -- och jag tog inte med
            allihop, jag lovar att jag inte gjorde det -- är det, Ann-Cathrine
            Haglund, ni som har biträtt de allra flesta. Det är klart att
            det påverkar möjligheten att ge substantiella medel till drift
            av skolan och också till de s.k. fristående skolorna.
          </note>
          <note>
            Vi har när det gäller de fristående skolorna också föreslagit
            att de skulle kunna ingå i den kommunala skolorganisationen, men
            det var ju ni inte ett dugg intresserade av. Inte ett dugg!
          </note>
          <note>
            Vad jag vände mig emot vad gäller fortbildningen är att ni nu
            försöker göra ett nummer av att fortbildningen inte skulle vara
            ämnesinriktad. Det finns faktiskt ett riksdagsbeslut om det. Jag
            kommer inte ihåg i vilket betänkande det tas upp, men om jag hade
            tid på mig skulle jag naturligtvis kunna leta fram det ganska
            så snabbt. Det finns ett sådant beslut, och er reservation slår
            därför in öppna dörrar.
          </note>
          <note>
            Pengarna till förbättringar av arbetsmiljön i skolan är nödvändiga,
            och de skall ses som en uppmuntran till dem som inte har haft
            råd och inte har kunnat lösa frågan om arbetsmiljön i skolan.
            Vi måste komma ihåg en sak, nämligen att vi har skolplikt i
          </note>
          <note>
            Sverige. Mot en plikt måste enligt min uppfattning vissa rättigheter
            svara. En av de rättigheterna måste vara att jag skall kunna släppa
            iväg mina barn till skolan utan att de för den skull skall behöva
            riskera att drabbas av allergier.
          </note>
          <note>
            Jag tror dessutom att lärarna redan nu har en så pass hög grundkunskapsnivå
            att stå på att de klarar sig ett tag, fram till dess att vi har
            rättat till de sämsta miljöerna i skolan.
          </note>
          <note>
            De argument som jag lade fram mot valfriheten,
          </note>
          <note>
            Lars Leijonborg, var av fysisk karaktär.
          </note>
          <note>
            Kommunerna är inte likadana runt omkring i
          </note>
          <note>
            Sverige. Vi bor inte likadant, vi lever inte i samma miljö, och
            vi lever gudskelov inte alla med en utslätad liberal lika erfarenhet.
            Våra barn är definitivt inte heller tomma påsar när de kommer
            till skolan. Jag tror att den skola vi har i dag i huvudsak är
            en bra skola för svenska barn. De behöver alltså inte söka sig
            till något annat kvarter.
          </note>
          <note>
            Anf. 106 ANN-CATHRINE HAGLUND (m)
          </note>
          <note>
            replik:
          </note>
          <note>
            Herr talman! Jag kan hålla med Björn Samuelson om en sak, nämligen
            att benämningen ''fristående skolor'' kanske inte är den allra
            bästa. Egentligen borde det heta ''fria skolor'', eftersom det
            är vad de skall vara. De skall vara fria, och de skall vara förenade
            med en valfrihet på så sätt att föräldrar och elever kan välja
            dem. Det, Björn Samuelson, står inte ni för.
          </note>
          <note>
            Jag håller helt med Lars Leijonborg om att Björn
          </note>
          <note>
            Samuelson ger en sned bild av nedskärningarna.
          </note>
          <note>
            Men samtidigt är det ju faktiskt så att vi internationellt sett
            satsar mycket på skolan.
          </note>
          <note>
            Problemet är att vi inte satsar på rätt saker. Vi satsar på en
            väldig massa saker runt undervisningen och för litet på det som
            är skolans huvuduppgift, nämligen kunskaper, färdigheter, undervisning
            och sådant som stärker lärarnas kunnande så att de kan ge en bra
            undervisning till sina elever.
          </note>
          <note>
            Det är klart att vi skall ha en bra arbetsmiljö i skolan. Självfallet
            skall vi ha en bra arbetsmiljö där precis som på andra ställen,
            och självfallet skall vi inte ha en arbetsmiljö som ger upphov
            till exempelvis allergier. Vi anser att detta är kommunernas ansvar
            och att det viktiga är att stärka lärarnas möjligheter att vara
            bra lärare och bedriva bra undervisning. För att detta skall bli
            möjligt behöver de för det första en bra lärarutbildning som i
            större utsträckning än grundskollärarutbildningen bygger på ämnen
            och för det andra en ämnesinriktad fortbildning.
          </note>
          <note>
            Jag vill återigen erinra om vad som kommit fram genom den nationella
            utvärderingen. Det visade sig där att vissa ämnen skjuts åt sidan
            i den s.k.
          </note>
          <note>
            blockundervisningen. Lärarna säger som förklaring att det är
            svårt att t.ex. undervisa i religionskunskap. Man känner sig osäker
            och har för dåliga kunskaper. Dessutom har vi många obehöriga
            lärare. Att fortbildningen behöver vara ämnesinriktad finns alltså
            klart bestyrkt på många sätt och på många håll.
          </note>
          <note type="speaker">
            Anf. 107 LARS LEIJONBORG (fp) replik:
          </note>
          <note>
            Herr talman! Björn Samuelson hoppar från tuva till tuva. I sitt
            huvudanförande sade han att vi inte kan ha valfrihet därför att
            kommunerna har för dåliga ekonomiska resurser. Nu säger han att
            vi inte kan ha valfrihet av fysiska skäl, dvs. på grund av att
            vissa kommuner är så stora och så glest befolkade att valfrihet
            inte fungerar. Detta gäller för en del elever men inte för det
            stora flertalet. Varför skall vi neka dem för vilka valfrihet
            skulle kunna bli en realitet den rätten på grund av att det inte
            kan gälla alla?
          </note>
          <note>
            Vi har erbjudit friskolorna att komma in i det kommunala skolväsendet,
            säger Björn Samuelson skenbart generöst. Men det är ju detsamma
            som att säga åt dem att de inte får leva vidare.
          </note>
          <note>
            Socialdemokratiska kommunalråd har sagt ungefär detsamma till
            Waldorfskolor på olika håll i landet.
          </note>
          <note>
            Man säger: Kom in till oss, så behöver ni inte kämpa! Men därmed
            försvinner den särart som dessa skolor vill slå vakt om.
          </note>
          <note>
            Björn Samuelson visar med sitt sökande efter argument -- som
            blir allt sämre -- att det är en ganska sjuk sak han försvarar.
          </note>
          <note type="speaker">
            Anf. 108 BJÖRN SAMUELSON (v) replik:
          </note>
          <note>
            Herr talman! Det är, Lars Leijonborg, fråga om vissa fysiska
            förhållanden. Om man skall övervinna dem för att erbjuda någon
            eller några elever att gå i en annan skola än den som ligger inom
            det som ibland kan kallas för grannskapet -- och detta kan i och
            för sig på glesbygden och även i en del städer vara ganska stort
            ibland, det vet jag av egen erfarenhet --, då måste det till ekonomiska
            medel.
          </note>
          <note>
            Det handlar om skolskjutsar, skolmåltider och uppehållsrum. Så
            enkelt är det. Därför finns alltså här en koppling mellan ekonomi,
            möjlighet och hinder. Hindret kan alltså vara av fysisk karaktär,
            men det finns i och för sig också andra exempel.
          </note>
          <note>
            Det är faktiskt redan i dag möjligt att till viss del välja skola.
            Jag känner inte till något större hinder som står i vägen om ekonomin
            tillåter och det finns praktiska förutsättningar.
          </note>
          <note>
            Jag skulle egentligen, herr talman, ha velat gå in på en diskussion
            om konkurrensbegreppet i fråga om olika skolenheter i den svenska
            ungdomskolan för att se vad det egentligen innebär när olika enheter
            skall konkurrera med varandra. Men vi kanske vid något annat tillfälle
            får möjlighet att komma tillbaka till det.
          </note>
          <note>
            Vi får längre fram en debatt här i kammaren om den framtida gymnasieskolan
            -- och vem vet, jag kanske hoppar upp också i den debatten om
            Lars
          </note>
          <note>
            Leijonborg så önskar. Vi får se. Jag sparar i alla fall den delen
            till dess.
          </note>
          <note>
            Ann-Cathrine Haglund säger att det satsas på fel saker i skolan.
            Är det fel att se till att lärarna får sina löner? Det är ju till
            stor del den kostnaden som hittills har bestridits när det gäller
            statsbidragen till skolan. Visst behöver lärarna en ämnesinriktad
            fortbildning, men den ämnesinriktade fortbildning som ni i dag
            vill erbjuda dem innebär ju inte någon lösning på de stora arbetsmiljöproblem
            som finns i skolan. Jag tror inte heller att det hjälper en astmatisk
            lärare som måste vistas i en dålig luftmiljö att ha ytterligare
            20 poäng i religionsvetenskap.
          </note>
          <note>
            Först och främst vill han nog ha ren luft. Detta är vad det handlar
            om.
          </note>
          <note>
            Vi är alltså överens, och det var länge sedan vi fattade beslut
            om att fortbildningen skall vara ämnesinriktad och att högskolan
            och universiteten skall spela en viktig roll i detta sammanhang.
            Det var länge sedan. Det var ett väldigt tjat om denna fortbildning!
          </note>
          <note>
            Andre vice talmannen anmälde att Ann-Cathrine
          </note>
          <note>
            Haglund och Lars Leijonborg anhållit att till protokollet få
            antecknat att de inte ägde rätt till ytterligare repliker.
          </note>
          <note type="speaker">
            Anf. 109 EVA GOE S (mp):
          </note>
          <note>
            Herr talman! Jag har nästan svårt att hålla mig för skratt efter
            den debatt som har förts. Men nu skall jag väcka Larz Johansson.
            Vissa säger ''fru
          </note>
          <note>
            Haglund'', och jag borde kanske säga ''herr
          </note>
          <note>
            Johansson''.
          </note>
          <note>
            Så till frågan om hemspråksundervisningen. Visst lyckades vi
            förhindra att just hemspråksundervisningen drogs in, men jag tycker
            att Larz Johansson ''bröstar sig'' och tar åt sig äran av det.
            Inte lade han tillbaka några 300 milj.kr. i påsen! Det är allvarligt
            att det inte gjordes. Vi har fått tillbaka det som en rekyl, och
            för det anklagar jag socialdemokraterna med Ewa Hedkvist
          </note>
          <note>
            Petersen i spetsen.
          </note>
          <note>
            I skollagen sägs att hemspråksundervisningen kan förläggas till
            lördagar. Vad händer då ute i kommunerna? Jo, signalerna därom
            har gått ut till dem. Föräldrarna får brev hemskickade med en
            förfrågan om de kan tänka sig att dottern och sonen går i en skola
            där eller där på lördagar.
          </note>
          <note>
            Hemspråksundervisningen skall alltså förläggas till lördagar
            och långt bort från den närmaste skolan.
          </note>
          <note>
            Man kan fråga sig vad som menas med likvärdiga villkor.
          </note>
          <note>
            Mycket riktigt har vi bombarderats av brev, inte bara från lärare
            på fältet som har påvisat lösningar.
          </note>
          <note>
            Dessa går ut på att de vill vidareutbilda sig och gärna undervisa
            i två ämnen så att de kan vara på en och samma skola. De vill
            också ha hemspråksundervisningen på skoltid, vilket gör att det
            hela fungerar bättre. Dessutom anser de att hemspråksundervisningen
            kan samordnas med studiehandledning och undervisning i svenska
            etapp 2.
          </note>
          <note>
            Forskare har sagt att det är otroligt viktigt att ha tillgång
            till sitt eget modersmål för att kunna ha en egen identitet när
            man som invandrarbarn kommer till ett nytt land. Så visst har
            språket en enorm betydelse för den egna utvecklingen och möjligheterna
            att gå ut i världen.
          </note>
          <note>
            Jag tyckte att Björn Samuelson uttryckte det på ett mycket fint
            sätt när han sade att det behövs undervisning i olika språk men
            att man inte fick glömma dem som går i särskola. Vi i miljöpartiet
            har sagt att vi vill satsa speciellt på hörselskadade och döva.
            Vi vill satsa 3 milj.kr. på framställning av video och personalförstärkning.
            Det är ett sätt för de hörselskadade och döva att förmedla sig
            med omvärlden.
          </note>
          <note>
            Björn Samuelson talar gärna om konkurrens. Alla har säkert följt
            den senaste serien i pressen om olika skolsystem i i-länder, t.ex.
            i Japan och
          </note>
          <note>
            Frankrike. Vad jag tycker bör framhållas i denna debatt är skillnader
            i traditioner och kulturer samt naturligtvis skillnader i ideologier.
            Vilka kunskaper är viktiga att ha med sig när man lämnar skolan
            och går ut i samhället och världen?
          </note>
          <note>
            När moderaterna talar om att våra skolor är så mycket dyrare
            än skolorna i andra i-länder, så finns det anledning att fråga
            vad som skiljer länderna och skolorna åt. I Japan är utslagningen
            enorm.
          </note>
          <note>
            Eleverna måste studera och förkovra sig på sin fritid för att
            klara sig i konkurrensen. Det får de göra med föräldrarnas goda
            minne och stora hål i plånboken. Utslagningen är stor och självmordsfrekvensen
            hög. Är det den skolan vi eftersträvar i Sverige? Knappast.
          </note>
          <note>
            I Frankrike är kraven på eleverna redan i låg ålder mycket hårda.
            Lärarna får undervisa ända upp till
          </note>
          <note>
            28 barn i tre- till fyraårsåldern. Naturligtvis är skälen ekonomiska.
            På högstadienivå talar man om att traditionerna är svåra att förändra
            liksom det är svårt att reformera systemet. Skolan är ur takt
            med tiden.
          </note>
          <note>
            I vissa andra länder förekommer också mycket rigida krav och
            höga betygskrav. Det gör att 10 %
          </note>
          <note>
            av eleverna lämnar högstadiet eller tvingas gå om årskurser både
            där och i gymnasiet. Men de har ingen folkskola att återvända
            till. När de har gått om tillräckligt många gånger får de helt
            enkelt lämna grundskolan utan att ha fullföljt den.
          </note>
          <note>
            Därefter väntar arbetslöshet. Är det den konkurrensskolan med
            utslagning som vi vill ha?
          </note>
          <note>
            I miljöpartiets skola är eleven delaktig i skolans inre liv och
            även utanför skolan, i samhället. Man tar in verkligheten i klassrummet.
            Vi vill betona betydelsen av självstyrande skolor där eleverna
            lär sig att lösa problem, där verkligheten tas in i skolan, där
            man betonar de existentiella frågorna, där eleverna är med om
            problemlösningar och får arbeta aktivt och praktiskt för att lösa
            problemen.
          </note>
          <note>
            De får också gå med i internationella projekt och göra olika
            saker. Jag tänker på den här killen som fick ett miljöpris för
            att han hade jobbat med att rädda skogen i Costa Rica, barnens
            regnskog. Det är sådant vi skall stimulera. Det handlar ju om
            barnens framtid och överlevnad.
          </note>
          <note>
            Därmed kommer jag direkt in på frågan om överlevnadsbidragen
            för Waldorfskolorna. Ja, visst, eleverna har i dag på nytt stått
            utanför riksdagshuset. Det börjar bli för många repriser här.
            Nästan alla partier har sagt ja till att stödja
          </note>
          <note>
            Waldorfskolorna. Jag tycker även att
          </note>
          <note>
            Montessoriskolorna är mycket bra.
          </note>
          <note>
            De som har varit mest njugga är vänsterpartiet.
          </note>
          <note>
            Man har inte någonsin sagt att man ekonomiskt vill stödja dessa
            skolor. Om de inte får ekonomiskt stöd kan de inte heller överleva.
            Att bara inordna dem i ett system räcker inte. Man säger att vi
            vill decentralisera och frågar varför vi inte vill göra det nu
            i samband med framläggandet av gymnasiepropositionen och införandet
            av kommunaliseringen på skolans område. Men vi vill inte decentralisera
            om inte pengarna följer med.
          </note>
          <note>
            Det är vad det handlar om. Verktygen måste finnas.
          </note>
          <note>
            Nu har vi chansen, Ewa Hedkvist Petersen, att stödja dessa skolor
            i och med denna kompletteringsproposition. Det saknas akut drygt
          </note>
          <note>
            20 milj.kr. Om miljöpartiet, folkpartiet, centern och moderaterna
            väcker en motion om mer bidrag till fristående skolor, hur ställer
            sig då socialdemokraterna? Socialdemokraterna har i sitt eget
            Program 87 sagt att de är positiva till fristående skolor, som
            stimulerar förnyelsearbetet och därmed mångfalden i skolorna.
            Kommer ni att ge ert stöd till en sådan motion? Helge Hagberg
            har sagt att vi skall ta det lugnt, därför att överlevnadsbidragen
            kommer i särskild ordning.
          </note>
          <note>
            Men ännu har inget hänt. Den 1 maj kan 200 barn i Norrköping
            stå utan skola och lärare.
          </note>
          <note>
            Jag förstår inte varför vänstern har en så njugg inställning
            till dessa skolor. Det är ju ofta de elever som har havererat
            i den vanliga skolan som finner sig till rätta och mår bra av
            att gå i Waldorfskolan.
          </note>
          <note>
            Jag vet också att många barn till föräldrar som är vänsterpartister
            går i dessa skolor.
          </note>
          <note>
            Vad vill vi då lära barnen i skolan? Jo, vi vill lära dem sådant
            som de har nytta av när de går ut i livet.
          </note>
          <note>
            I skolan skall de lära för livet. Vi vill ge dem verktygen för
            att kunna göra det. Det kräver en annan handledning från läraren
            och ett annat förhållningssätt till skolarbete. Förutom mod och
            kreativt tänkande hos läraren kräver det också fortbildning. Jag
            håller med Ann-Cathrine
          </note>
          <note>
            Haglund om att fortbildning behövs. Förutom fortbildning vart
            sjunde år har vi också sagt att lärare skall ges möjlighet att
            praktisera inom annan verksamhet.
          </note>
          <note>
            Det står så vackert att skolan skall lära för livet, men ofta
            dödar vi kreativiteten i skolan. Det är inte personligheten, tänkandet
            och intellektet hos barnen som vi utvecklar. Vi vill framhålla
            att professor Martin Bergströms analyser stämmer överens med våra
            idéer om hur barnens förmåga skall tas till vara. Han är den professor
            som studerar hjärnans funktioner. Han säger att vi inte skall
            knuffa in sexåringarna i den skola som vi har i Sverige. Han menar
            att det är att förstöra deras kreativa tänkande, att indoktrinera
            dem, låsa dem och hämma deras utveckling. Hjärnan är nämligen
            inte tillräckligt utvecklad i den åldern. Han säger också att
            skolstarten egentligen bör skjutas upp till dess barnet fyllt
            åtta år.
          </note>
          <note>
            Det är en av anledningarna till att vi efterlyser en annan utbildning.
            Lärare och förskollärare bör integrera sin verksamhet och arbeta
            mer intimt tillsammans. Det sker redan i dag på många skolor och
            fungerar bra. Men där finns oftast lokalerna nära varandra. Det
            är pedagogiken och metodiken som skall anpassas till barnet, och
            barnet skall inte
          </note>
          <note>
            ''pressas'' in i en skola. Vi är alltså definitivt motståndare
            till en skolstart vid sex års ålder. Vi har också arbetat för
            att höja hemspråksundervisningen.
          </note>
          <note>
            I det framlagda chockartade krispaketet leker man med dessa allvarliga
            saker som brickor i ett spel, och det tycker jag är allvarligt.
            Det undergräver tron på politiker och tron på att de verkligen
            vill barnens bästa i skolan.
          </note>
          <note>
            Jag skall säga några ord om de förslag som vi fortfarande yrkar
            bifall till. Vi anser att vi skall ha två olika typer av statsbidrag.
            Det ena är en elevpeng som följer eleven, och det andra är ett
            generellt bidrag som tar hänsyn till kommunernas struktur: antalet
            barn, familjestruktur, invandrartäthet, antalet barn med hemspråksundervisning,
            åldersstruktur, glesbygdskaraktär osv. Vi anser att dessa strukturskillnader
            bör kompenseras. Det är nödvändigt att vi har ett sådant statsbidrag
            som går ned direkt på skolorna till de självstyrande grupper som
            vi vill ha. I dessa skall barnen vara delaktiga tillsammans med
            föräldrarna när de är yngre. När barnen blir äldre är det de själva
            och personalen som skall styra skolan.
          </note>
          <note>
            Vi anser att det generella bidraget till miljöförbättrande åtgärder
            skall kunna användas för att kompensera dem som redan tidigare
            har gjort insatser för att förbättra miljöni skolan. Vi vet att
            underhållet av skolorna i storstäderna är under all kritik. Man
            kan fråga sig varför de som dragit ut på tiden med underhållet
            skall premieras. Vi vill alltså försöka kompensera dem som redan
            gjort insatser.
          </note>
          <note>
            Att det skulle vara en nyhet att arbetsmiljön i skolorna är dålig
            kan jag inte förstå. Det var många år sedan vi försökte göra det
            möjligt att andas i skolorna. I en skola i min hemkommun lyckades
            man riva bort en planka och upptäckte då att det fanns ett ventilationssystem.
            Plankan hade satts dit därför att det blev så kallt på vintern.
            Man hade också tagit bort handtagen på fönstren, så att dessa
            inte gick att öppna. Efter tio minuter i skolsalen hade barnen
            huvudvärk. Det är alltså inte bara i
          </note>
          <note>
            Sundsvall som det är dålig luft i skolorna, utan det är utbrett
            över hela Sverige. T.o.m. i nya skolor har man lyckats bygga så
            dåliga ventilationssystem, att det i det ena hörnet är så kallt
            att man fryser när man sitter där, medan det andra hörnet är utsatt
            för mögel.
          </note>
          <note>
            Vi vill också stödja fristående skolor. Vi hoppas att vänsterpartiet
            och även socialdemokraterna ställer upp på det när vi återkommer
            till behandling av kompletteringspropositionen.
          </note>
          <note>
            Jag yrkar bifall till reservation 2 i betänkandet nr 6, till
            reservationerna 8 och 13 i betänkandet nr 7 och till reservation
            3 i betänkandet nr 9.
          </note>
          <note type="speaker">
            Anf. 110 LARZ JOHANSSON (c) replik:
          </note>
          <note>
            Herr talman! Först skall jag förklara för Eva Goe s vad en röstförklaring
            är för någonting. Det kan hon kanske ha nytta av i fullmäktige
            i Härnösand eller var hon nu skall dväljas under nästa mandatperiod.
          </note>
          <note>
            En röstförklaring innebär att man talar om varför man inte fullt
            ut röstar på sitt ursprungsförslag, eftersom man därigenom kan
            uppnå det näst bästa när det inte var möjligt att nå det bästa.
            I det här fallet var det alltså inte möjligt att stoppa denna
            besparing, eftersom det fanns en stor majoritet som ändå skulle
            genomföra den. Då valde vi att försöka åstadkomma någonting annat
            i stället.
          </note>
          <note>
            Jag har två frågor till Eva Goe s med anledning av hennes inlägg:
          </note>
          <note>
            Är det inte bättre för invandrarbarnen, t.ex. i
          </note>
          <note>
            Botkyrka eller i andra invandrartäta kommuner, att den här besparingen
            tas ut som en generell besparing i stället för att den riktas
            på hemspråksundervisningen? Det går att svara ja eller nej på
            den frågan. Är inte det bättre? Det var den första frågan.
          </note>
          <note>
            Den andra frågan går det också att svara ja eller nej på. Eftersom
            Eva Goe s antydde att jag stod här och bröstade mig och tog åt
            mig äran för någonting, är min enkla fråga till Eva Goe s: Om
            det hade varit så att vi centerpartister hade suttit tysta i utskottet
            när den här debatten pågick och sedan i slutändan sagt:
          </note>
          <note>
            ''Ja, vi fick inte gehör för vårt förslag utan vi reserverar
            oss'' -- tror Eva Goe s att hon då hade vänt utskottsmajoriteten?
            Ja eller nej!
          </note>
          <note type="speaker">
            Anf. 111 BJÖRN SAMUELSON (v) replik:
          </note>
          <note>
            Herr talman! Det här var nästan den värsta svartmålning jag på
            länge hört i den här kammaren av den svenska skolan. Jag har en
            helt annan erfarenhet av det som i dag görs inom det allmänna
            skolväsendet. Det görs varje dag pedagogiska utvecklingsinsatser,
            och man gör varje timme nya erfarenheter i det svenska skolväsendet.
          </note>
          <note>
            Visst finns det problem. Ett problem är att kommunikationskanalerna
            mellan de vanliga skolorna inte är så väl utbyggda, att skolorna
            på ett bra sätt kan delge varandra sina erfarenheter, framgångar
            och misslyckanden. Vi har i riksdagen lagt fram förslag om insatser
            på detta område, men dessa har miljöpartiet valt att inte stödja.
          </note>
          <note>
            Jag skall göra ett citat ur reservation 3 till betänkandet nr
            9, en reservation som är undertecknad bl.a. av Eva Goe s. Där
            står det om fritt val av skola: ''Ett fritt val av skola skulle
            som en positiv bieffekt innebära en stimulans för utbildningsanordnarna
            att göra resp. skola så bra som möjligt.'' -- Men är det inte
            så i dag i det allmänna skolväsendet? Detta är ett tecken på att
            miljöpartiet vill ha in mer konkurrens i skolan. Vad är då konkurrens?
            Om man har konkurrens måste man tala om att det handlar om att
            tävla om att erbjuda och tävla om att tillgå. Då måste man i nästa
            andetag tala om att en del vinner och andra förlorar i den första
            delen där det handlar om att erbjuda. En del vinner och en del
            förlorar också i den andra delen där det handlar om att tillgå.
            Vad är det för moralisk--etisk ståndpunkt? Och hur stämmer denna
            ståndpunkt med miljöpartiets allmänna tal om balans och harmoni?
            Jag är i och för sig inte förvånad att det hoppar ut sådana grodor
            ur miljöpartiets olika förslag. Dessa förslag är naturligtvis
            produkter av sin egen miljö.
          </note>
          <note type="speaker">
            Anf. 112 EVA GOE S (mp) replik:
          </note>
          <note>
            Herr talman! Menar Larz Johansson att inga andra partier hade
            några bekymmer när förslaget om en besparing på 300 milj.kr. lades
            fram. Jag tror att alla försökte finna lösningar, men 300 milj.kr.
            tar man kanske inte fram helt plötsligt ur rockärmen.
          </note>
          <note>
            Jag har ett minne av att centern hade föreslagit att dessa 300
            milj.kr. skulle gå tillbaka, något som inte blev fallet. Vi hade
            föreslagit att åtminstone 150
          </note>
          <note>
            milj.kr. skulle kunna fås tillbaka. Sedan höjde vi detta till
            300 milj.kr.
          </note>
          <note>
            Visst var det okej att vi fick fram en bra skrivning.
          </note>
          <note>
            Men sedan kan man fråga sig vad denna skrivning resulterade i.
            Det såg väldigt bra ut på papperet, och alla hemspråkslärare var
            mycket nöjda när de fick veta att de nu minsann skulle bli likabehandlade.
            Jag erkänner att det var det bästa som då kunde hända att vi åtminstone
            kunde rädda dem som var direkt utpekade som dem på vilka det skulle
            göras besparingar. Sedan jag kom in i riksdagen har det aldrig
            tidigare hänt att man på detta sätt pekat ut någon speciell grupp
            när det gäller besparingar.
          </note>
          <note>
            Jag förstår inte vad Björn Samuelson talar om. Det finns mycket
            som är bra i det allmänna skolväsendet. Man kan jobba med
          </note>
          <note>
            Montessoripedagogik och annat, och det har jag aldrig motsatt
            mig. Men jag tycker att de fristående skolorna såsom i dag bör
            få finnas vid sidan av det vanliga skolväsendet, skall leva vidare
            och vara en stimulans. De vill ha det som i dag, och de vill inte
            inordnas i det kommunala skolväsendet. Den dag som de säger att
            de vill göra det -- ja, okej, då får de väl göra det. Alla barn
            har rätt enligt FNs stadgar att få utbildning. Föräldrarna har
            rätt att välja den. Då skall de också ha samma statsbidrag som
            de övriga eleverna i Sverige. Jag är själv mellanstadielärare
            och tycker att det finns skolor som fungerar mycket bra, så här
            slås det in öppna dörrar.
          </note>
          <note type="speaker">
            Anf. 113 LARZ JOHANSSON (c) replik:
          </note>
          <note>
            Herr talman! Eva Goe s sade att vi fick in en tjusig skrivning
            i utskottsbetänkandet. Sedan fortsatte hon med att fråga vad den
            resulterar i. För det första skall jag tala om för Eva Goe s att
            det är exakt samma formulering som utbildningsutskottet använde
            år 1988. Den hittade vi på själva innan Eva
          </note>
          <note>
            Goe s hade kommit in i riksdagen. Om för det andra samma utskottsledamöter
            som nu högtidligt har skrivit under ett betänkande där man säger
            att hemspråksundervisning skall ha samma arbetsvillkor som andra
            ämnen i skolan, resulterar det i att utskottet också avvisar förslag
            om hemspråksundervisning på lördagar. Så enkelt är det Eva Goe
            s, om man är konsekvent i sin politik.
          </note>
          <note type="speaker">
            Anf. 114 BJÖRN SAMUELSON (v) replik:
          </note>
          <note>
            Herr talman! Jag vidhåller att Eva Goe s hade en målning av den
            svenska skolan i sitt huvudanförande som inte innebär att hon
            hade särskilt många nyanser på sin färgskala, om jag uttrycker
            mig litet milt.
          </note>
          <note>
            Jag vände mig emot vad som står i reservation nr 3,
          </note>
          <note>
            Bidrag till fristående skolor för skolpliktiga elever, i utbildningsutskottets
            betänkande nr 9. Där har Eva
          </note>
          <note>
            Goe s undertecknat följande: ''Ett fritt val av skola skulle
            som en positiv bieffekt innebära en stimulans för utbildningsanordnarna
            att göra resp. skola så bra som möjligt.'' Jag trodde att Eva
            Goe s skulle nappa på den krok som jag lade ut. En ansvarskännande
            politiker får nämligen aldrig ha ambition att de som nu är verksamma
            i skolan skall göra den så bra som möjligt och att detta skall
            vara en bieffekt. Det skall vara en huvudsaklig arbetsuppgift
            för lärarna och skolledarna osv. De skall varje dag ha som ambition
            att göra skolan så bra som möjligt för alla elever.
          </note>
          <note type="speaker">
            Anf. 115 EVA GOE S (mp) replik:
          </note>
          <note>
            Herr talman! Ja, Björn Samuelson jag håller verkligen med om
            det sista. Varje dag skall man tänka på barnens bästa. För personalen,
            eleverna och skolledarna skall det viktigaste var att man har
            ett bra arbetsklimat i skolan.
          </note>
          <note>
            Björn Samuelson måste ha hängt upp sig ordenligt på ordet ''bieffekt''.
            Vi vill ha en grön nyans, om vi skall prata om kulörer, som förbereder
            eleven för det som händer när man slutat skolan. Man skall ha
            ett bra verktyg med sig när man kommer ut i livet, där man kan
            möta de ekologiska problem som finns i världen och det globala
            medmänskliga perspektiv som man då råkar ut för.
          </note>
          <note>
            Jag kan hålla med om att i stället för bieffekt skulle jag vilja
            uppgradera och fråga vad som är positivt med Waldorfskolan. Jo,
            det är inte bara innehållet utan många gånger t.o.m. utseendet.
            Man bygger sina egna skolhus med egen arkitektur. Man utvecklar
            barnen och deras utvecklingsstadier på ett annat sätt genom att
            man i så väl arkitektur som själva uppläggningen av bebyggelsen
            har barnen med sig. De lär sig ett annat tänkande. De är med i
            en process och i en praktisk verklighet. Jag tycker att det är
            fel att använda ordet bieffekt. Det är nog en huvudsak.
          </note>
          <note>
            Larz Johansson talade om den tjusiga skrivningen.
          </note>
          <note>
            Är det konsekvent skall förslaget till skollag dras tillbaka,
            så att man kan ha hemspråksundervisning på lördagar. Det håller
            jag också med om.
          </note>
          <note>
            Sedan tycker jag att ni skall sluta insinuera om vad som händer
            efter valet och om huruvida jag skall sitta i kommunfullmäktige
            eller i riksdagen. Jag står för övrigt inte på kommunfullmäktigelisten
            i
          </note>
          <note>
            Härnösand eftersom jag har avsagt mig att stå på flera platser.
          </note>
          <note type="speaker">
            Anf. 116 EWA HEDKVIST PETERSEN (s):
          </note>
          <note>
            Herr talman! Det är roligt att få debattera utbildningspolitik
            just nu i en tid då utbildningen och dess roll i samhället diskuteras
            över hela världen. Det handlar om skolans organisation och om
            hur mycket pengar som skall satsas, om dess form och innehåll
            om pedagogiska metoder. Vi diskuterar vad våra barn och ungdomar
            behöver med sig ut i livet för att fungera både som individer
            och en del av arbetsmarknaden.
          </note>
          <note>
            I USA är man mycket oroad över sitt skolsystem, som på många
            platser håller på att braka samman.
          </note>
          <note>
            Det japanska skolsystemet anses vara framgångsrikt, men även
            här höjs kritiska röster mot den auktoritära ordningen. Många
            tycker inte att de japanska elevernas kreativitet tas tillvara.
          </note>
          <note>
            Vår svenska skoldebatt är också mycket intensiv.
          </note>
          <note>
            Det har självfallet att göra med den socialdemokratiska regeringens
            många intiativ under de senaste åren. Vi har till kammaren fått
            många propositioner, och vi har fått mycket jobb i utbildningsutskottet.
            Men det står vi nog gärna ut med. Ute i kommunerna har man, tack
            vare regeringens reformvilja, fått större frihet att skapa en
            skola som utgår från just sina elevers behov.
          </note>
          <note>
            Eleven har satts i centrum.
          </note>
          <note>
            Jag tror också att de flesta som är intresserade av utbildning
            och är övertygade om dess mycket viktiga roll i samhället uppskattar
            regeringens reformvilja. Den innebär att skolan diskuteras mycket
            konstruktivt på alla nivåer och ledder och i de flesta fora i
            vårt land. Utbildningen sätts in i ett samhälleligt sammanhang,
            och många människor markerar hur viktig de anser att utbildningen
            är för samhället.
          </note>
          <note>
            Det har tyvärr varit så, och är fortfarande i viss utsträckning,
            att skolan har varit för litet benägen att öppna sig mot omvärlden.
            Det kanske beror på gamla traditioner där man har en benägenhet
            att låta skolportarna vara stängda. Nu känns det bildligt talat
            som att en vädring är på gång, av åsikter, om skolan och gamla
            föreställningar och arbetssätt. Fler människor bryr sig om skolans
            både yttre och inre liv. Det är välgörande för demokratin.
          </note>
          <note>
            Samtidigt vet vi att vi har en mycket bra skola i
          </note>
          <note>
            Sverige. Kunskapstest visar att våra elever är duktiga och att
            de har självförtroende. Det är t.o.m. så att de är duktigare än
            vad en del av deras lärare tror. Vi har också god kvalitet på
            skolorna över hela landet. Här skiljer vi oss markant från många
            andra väst- och östländer.
          </note>
          <note>
            Visst har vi också problem, men de är förhållandevis små jämfört
            med de flesta andra nationers. Jag vill här också säga att jag
            uppfattade
          </note>
          <note>
            Eva Goe s beskrivning av den svenska skolan som en svartmålning.
            Mitt intryck överensstämmer med
          </note>
          <note>
            Björn Samuelsons. Det var inte roligt att höra den syn på hur
            skolan tar emot eleverna som Eva Goe s redovisade. Jag hoppas
            att jag hörde fel och att Eva
          </note>
          <note>
            Goe s nyanserar sitt sätt att prata om skolan, för det är inte
            bra.
          </note>
          <note>
            Herr talman! Den socialdemokratiska reformpolitiken på skolans
            område präglas av --
          </note>
          <note>
            eleven i centrum. På central nivå, i regering och riksdag beslutar
            vi kort sagt om statsbidraget, ramarna, lagarna och läroplanen.
            Sedan uppdrar vi till dem som står nära eleverna, kommunera och
            skolpersonalen, att besluta om de pengar som finns i skolan skall
            användas. Vi myndigförklarar lokala skolpolitiker, lärare, föräldrar
            och elever. Det är ju här man vet vad som behövs i den enskilda
            skolan.
          </note>
          <note>
            Ingen skola är likadan. Men utbildningen skall vara likvärdig.
            Först när man har rätten att själv besluta om vardagen kan man
            sätta eleven i centrum och försöka utgå från det enskilda barnets
            behov.
          </note>
          <note>
            Just nu ligger två lagförslag på riksdagens bord.
          </note>
          <note>
            Elever på grundskole- och gymnasienivå får laglig rätt till inflytande
            över utformningen av sin utbildning. Hur det skall gå till skall
            man besluta lokalt, i linje med skolpolitiken. Utformningen skall
            vara sådan att barnen och ungdomarna får hjälp när det gäller
            att ta ansvar. Återigen står eleven i centrum.
          </note>
          <note>
            Men, herr talman, vilket är då oppositionens -- dvs.
          </note>
          <note>
            moderaternas och folkpartiets -- alternativ? Ja, det framgår
            till viss del av deras anföranden, som kan betecknas som valtal.
            Men det framgår också av deras reservationer i utskottets olika
            betänkanden.
          </note>
          <note>
            Några saker är mycket slående. Moderaterna mäler som vanligt
            ut sig vad gäller den relativt stora enighet om den svenska skolan
            som brukar finnas i riksdagen. Men det visar sig att också folkpartiet
            alltmer ställer sig vid sidan av. Det har ju funnits en samsyn
            här, och det bekräftade Lars Leijonborg också i sitt anförande.
            Han betraktade den skolpolitik som han talar för som en innovation.
          </note>
          <note>
            Svenska arbetsgivareföreningen skulle ha använt sig av ordet
            vision. Nu har också miljöpartiet hakat på. Man ansluter sig alltså
            till den ideologiska skolgrupp som finns här i riksdagen.
          </note>
          <note>
            Moderaterna, folkpartiet och miljöpartiet vill ha ett systemskifte
            i fråga om skolan. Man vill införa en elevpeng. Alla elever skall
            ha en summa pengar med sig oavsett var de väljer att gå i skola.
            Man vill också ha profilskolor. Dessutom vill man att alla elever
            skall ha rätt att välja, eller välja bort, skola.
          </note>
          <note>
            Först några ord om elevpengen. När man läser reservationerna
            om elevrelaterat statsbidrag, som det heter, slås man av den mycket
            statiska syn på skolan som moderaterna, folkpartiet och miljöpartiet
            har. Här finns det minsann inte något utrymme för särskilda behov.
            Det är meningen att eleverna skall få en skolpeng som är lika
            för alla.
          </note>
          <note>
            Men verkligheten är inte så beskaffad att behoven är desamma
            överallt i landet eller hos alla elever.
          </note>
          <note>
            Geografin kräver ibland mer pengar till exempelvis elever i glesbygd.
            Hur skall barnen på landsbygden kunna få en lika bra grundskola,
            och då så nära hemmet som möjligt, som andra elever om hela vårt
            anslag till skolan delas upp lika på alla barn?
          </note>
          <note>
            Skolpengen, som är en del av de här partiernas ideologi, blir
            i stället en ransoneringskupong för barn som har större behov
            än andra.
          </note>
          <note>
            Vad gör ni med de elever som har särskilda behov?
          </note>
          <note>
            Det kan gälla barn med inlärningsproblem, sociala svårigheter
            eller andra problem som kräver särskilda resurser.
          </note>
          <note>
            Herr talman! Moderaterna, folkpartiet och miljöpartiet gör också
            ett stort nummer av detta med rätten att välja skola. I samband
            med ansvarspropositionen sade utskottets majoritet att elever
            skall ha rätt att gå i den skola som ligger närmast hemmet. Men
            utskottet sade också att kommunerna därutöver så långt det är
            möjligt skall försöka tillgodose de önskemål som de elever och
            föräldrar har som vill välja skola. Detta står vi fast vid. Det
            framgår av här aktuellt betänkande.
          </note>
          <note>
            Men detta är inte tillräckligt för moderaterna, folkpartiet och
            miljöpartiet. I en reservation säger man att skolmyndigheterna
            i lag skall åläggas att informera om rätten att välja skola. Vidare
            skall man ''i största möjliga utsträckning söka tillgodose elevernas
            och föräldrarnas val av skola''. Det står också att ''en lagbestämmelse
            inkluderar självfallet en skyldighet för kommunerna att också
            söka tillfredsställa dem som föredrar den närmaste skolan''.
          </note>
          <note>
            Jag uppfattar reservationen så, att man både vill ha kakan och
            vill äta upp den. Ni vill inte stöta er med någon och lägger därför
            fram ett förslag som är mycket oklart. Lagen skall stödja både
            dem som vill välja skola och dem som vill gå i den skola som ligger
            närmast hemmet. Men vad händer när olika intressen kolliderar?
            Vems rätt är det då som gäller? Är det den starkes rätt som gäller?
            Och vem skall besluta när intressena går isär? Vem skall tolka
            er lag?
          </note>
          <note>
            I en annan reservation tar folkpartiet och miljöpartiet upp frågan
            om självstyrande skolor.
          </note>
          <note>
            Man hade en liknande reservation i samband med ansvarsbetänkandet
            i vintras. Men då skrev man att det kunde finnas situationer där
            självstyrande skolor kunde komma i strid med allmänintresset.
          </note>
          <note>
            Detta tas inte upp i den nu aktuella reservationen.
          </note>
          <note>
            Jag gör tolkningen att man har utelämnat det därför att man vill
            strama upp skrivningarna. Man vill ju få den här innovationen,
            den här skolpolitiken, att hänga ihop.
          </note>
          <note>
            De ståndpunkter som jag har redovisat och som återfinns i betänkandet
            i fråga formulerade moderaterna och folkpartiet för någon månad
            sedan. Men hur blir det nu? Ni skall ju spara några tiotals miljarder
            i statsbudgeten och fastställa ett skattetak för kommunerna. Det
            säger ni i samband med er nya s.k. valplattform. Hur går det då
            med skolan? Och vad är det som säger att barnen i det nyliberala
            Sverige som ni vill skapa får samma fina skolgång som barnen i
            dag garanteras? Det är ju de förhatliga skatterna som betalar
            både de statliga och de kommunala bidragen till skolan. Här vill
            ni ju dela exakt lika mellan alla elever, oavsett behov.
          </note>
          <note>
            Blir det då inte ett ännu mindre utrymme när det gäller att sätta
            eleven i centrum? Kan ni ge ett svar här i kammaren i dag? Skall
            våra barns och ungdomars skola alltså vara en frizon när den skattesänkning
            som ni planerar skall betalas?
          </note>
          <note>
            Herr talman! Så till regeringens budgetförslag.
          </note>
          <note>
            Man kan säga att det är en uppföljning av tidigare riksdagsbeslut
            om ansvaret för skolan. Bl.a. rensar man upp i anslagsdjungeln
            på skolans område.
          </note>
          <note>
            I detta sammanhang vill jag kommentera Lars
          </note>
          <note>
            Leijonborgs uppgift här om att det sker en besparing om 1,3 miljarder
            på skolans område när det gäller sektorsbidraget. Vad som i realiteten
            sparas är 300 milj.kr. Resten, och det vet Lars
          </note>
          <note>
            Leijonborg mycket väl, handlar om tekniska justeringar av statsbidraget
            till följd av det nya statsbidragssystemet. Om dessa tekniska
            justeringar inte gjordes, skulle det i realiteten bli fråga om
            en överkompensation av skolväsendet.
          </note>
          <note>
            Det vore lättsinnigt att inte göra sådana här regleringar --
            med tanke på att vi har tagit på oss ansvaret för hanteringen
            av skattepengar.
          </note>
          <note>
            Sedan en kort rapsodi beträffande några av regeringens förslag.
            Jag skall också kommentera några reservationer i detta sammanhang.
          </note>
          <note>
            För det första: Regeringen vill satsa ytterligare 55
          </note>
          <note>
            miljoner på ''åtgärder för att förbättra tillgången på lärare'',
            som det heter. Tillsammans med de 35
          </note>
          <note>
            miljoner som satsades i förra budgetpropositionen blir det fråga
            om drygt 90 miljoner per år.
          </note>
          <note>
            Skolministern nämner olika möjligheter för att få fram fler lärare.
            Vi vet ju att behoven är stora i det avseendet. Han vill ta till
            alla möjliga flexibla lösningar. Bl.a. handlar det om en ökning
            av platsantalet på lärarlinjerna och om utbildning av obehöriga
            lärare. Utskottets majoritet tillstyrker att föreslagna extra
            55 miljoner anslås för detta ändamål.
          </note>
          <note>
            Moderaterna har naturligtvis en reservation här.
          </note>
          <note>
            Jag förstår inte varför. Björn Samuelson talade också om fortbildning.
            Jag måste säga att jag inte heller förstår vad det är som skiljer
            regeringsförslaget från moderaternas reservation --
          </note>
          <note>
            eller tvärtom.
          </note>
          <note>
            För det andra: Regeringen vill avsätta 5 miljoner kronor till
            stipendier avsedda för fortbildning av ungefär 200 lärare. Det
            är ett åtagande som regeringen tidigare har aviserat. Det kan
            gälla t.ex.
          </note>
          <note>
            enskilda lärare eller lärarlag som vill utveckla nya metoder
            eller som vill bedriva internationella studier eller studier i
            yrkeslivet. Förslaget tillstyrks av utskottsmajoriteten.
          </note>
          <note>
            För det tredje: Statens bidrag till de fristående skolorna förbättras
            på flera olika sätt. Bidraget på grundskolenivå höjs med 3 000
            kr. till 13 000 kr. per elev och år. Bidraget skall räknas upp
            med skolindex varje år, och det skall hädanefter utgå fr.o.m.
            första skolåret. Nu beviljas det ju från tredje skolåret.
          </note>
          <note>
            Moderaterna, folkpartiet och miljöpartiet framför i en reservation
            att de vill att statsbidraget till fristående skolor skall vara
            lika stort som statsbidraget till grundskolan. Men vilken nivå
            handlar det då om? Man kan ju inte påstå att det finns en nivå
            i fråga om statsbidraget per grundskoleelev. Statsbidraget är
            ju utformat så, att det skall användas efter behov.
          </note>
          <note>
            Beräkningsgrunderna är alltså sådana att man tar hänsyn till
            befintliga behov. Vilken nivå handlar det alltså om?
          </note>
          <note>
            För det fjärde: Det är värt att notera att regeringen tar upp
            en fråga som utskottet har visat ett mycket stort intresse, nämligen
            frågan om läs- och skrivsvårigheter. Regeringen anmäler att olika
            åtgärder för att öka lärarnas kompetens på detta område skall
            vidtas.
          </note>
          <note>
            För det femte: Stimulansbidraget till förbättringar av den fysiska
            miljön i skolorna. Regeringen återkommer nu med närmare skrivningar
            om de
          </note>
          <note>
            300 milj.kr. per år som skall delas ut till kommunerna. Vad som
            föreslås är att storstäderna under de första fem åren skall komma
            i första hand.
          </note>
          <note>
            Moderaterna och folkpartiet tycker inte, och det har Björn Samuelson
            talat om, att stimulansbidraget behövs. I stället vill man satsa
            pengarna på fortbildning av lärare.
          </note>
          <note>
            Men hur är det? Tycker inte moderaterna och folkpartiet att barnens
            arbetsmiljö är viktig? Tror ni att en offentlig, privat ägd, inrättning
            -- t.ex. en bank -- skulle låta bli att rusta upp sina lokaler
            om dessa var nedgångna och inte fungerade med tanke på de anställda
            eller bankens besökare? Knappast.
          </note>
          <note>
            Då kan man fråga: Varför anser ni att skolelever skall ha sämre
            förhållanden än vuxna eller att skolpersonalen skall ha sämre
            arbetsförhållanden än personal inom andra verksamheter?
          </note>
          <note>
            Till sist några ord om hemspråksundervisningen.
          </note>
          <note>
            Ett enigt utskott föreslår här ett tillkännagivande till regeringen.
          </note>
          <note>
            Regeringen har ju föreslagit att 300 milj.kr. skall sparas beträffande
            sektorsbidraget. Motiveringen är att riksrevisionsverket i en
            rapport har kunnat visa på att hemspråksresurserna används ineffektivt.
            Det är alltså regeringens motivering.
          </note>
          <note>
            Statsbidraget har kunnat rekvireras utan prut.
          </note>
          <note>
            Undervisningen har anordnats så, att det inte alltid har varit
            elevens behov som har fått styra.
          </note>
          <note>
            Regeringen nämner olika möjliga åtgärder som leder till en billigare
            undervisning och ett minskat behov av statsbidrag -- större grupper
            och undervisning utanför timplanebunden tid.
          </note>
          <note>
            Statsrådet anmäler att han skall återkomma till regeringen om
            detta. Men han betonar också att det är kommunernas sak att planera
            hemspråksundervisningen och att man när det gäller denna måste
            utgå från varje enskild elevs behov.
          </note>
          <note>
            Herr talman! Till att börja med slår utskottet fast att elevernas
            rätt till hemspråksundervisning kvarstår, enligt tidigare beslut.
            Vi betonar också att riksdagen nyligen har beslutat om ett generellt
            statsbidrag till kommunerna, ett sektorsbidrag.
          </note>
          <note>
            Samtidigt visar RRVs rapport att det nuvarande statsbidragssystemet
            beträffande hemspråk och svenska 2 inte har uppmuntrat kommunerna
            till att använda resurserna så effektivt som möjligt.
          </note>
          <note>
            Tvärtom har statsbidragets konstruktion medfört större kostnader
            än som är nödvändigt när det gäller att ge eleverna en bra undervisning
            i hemspråket.
          </note>
          <note>
            Detta gör att ett enigt utskott anser att det finns skäl att
            minska statsbidraget med 300 milj.kr. Därvidlag skall en generell
            metod tillämpas. Minskningen skall gälla proportionellt med avseende
            på samtliga kommuners samlade sektorsbidrag.
          </note>
          <note>
            Frågan om gruppstorleken tar utskottet inte nu ställning till.
          </note>
          <note>
            Utskottet markerar också hur viktigt det är att invandrareleverna
            får en kvalitativt god hemspråksundervisning. Aktivt tvåspråkiga
            invånare är en tillgång för vårt land. Slutligen betonar utskottet
            att hemspråksundervisningen bör ha samma ställning som undervisningen
            i andra ämnen i skolan och att det bör finnas likvärdiga arbetsmöjligheter.
          </note>
          <note>
            Herr talman! Jag yrkar bifall till utbildningsutskottets hemställan
            i betänkandena
          </note>
          <note>
            6--10.
          </note>
          <note>
            Anf. 117 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! Ewa Hedkvist Petersen inledde sitt anförande med
            att säga att det just nu är roligt att debattera utbildningspolitik.
            Jag måste säga att jag tycker att det är bra att utbildningspolitiken
            debatteras, så att vi får en debatt i massmedia också. Men jag
            är snarast bekymrad över den debatt som förs i Sverige i dag.
            Vad vi debatterar är ju regeringens ansträngningar för att försämra
            innehållet. Det gäller t.ex. förslaget om de nya gymnasieskolan.
            De teoretiska utbildningarna får där ett betydligt mindre timantal.
          </note>
          <note>
            Ewa Hedkvist Petersen sade också att man ute i landet uppskattar
            regeringens reformvilja. Nej, så är det inte. Ute i landet uppskattar
            man inte den nedrustning av gymnasieskolan som försämringarna
            beträffande de teoretiska linjerna innebär. Det framgår av alla
            de hundratals brev som vi får och som gäller dessa saker. Man
            känner också oro med anledning av förslaget om sänkt ålder för
            skolstarten. Man tror nämligen att innehållet därmed kommer att
            försämras. Någon vilja att ta hänsyn till att barnen är ett år
            yngre finns inte. Det är många bekymmer som kommer fram vid de
            kontakter som jag har i dessa frågor.
          </note>
          <note>
            Moderaterna mäler ut sig, säger Eva Hedkvist
          </note>
          <note>
            Petersen och anammar Göran Persson sätt att debattera. Han har
            ju den debattekniken att han säger att moderaterna mäler ut sig
            och att folkpartiet närmar sig moderaterna, vilket skulle vara
            så förskräkligt.
          </note>
          <note>
            Eva Hedkvist Petersen talar om systemskifte. Ja,
          </note>
          <note>
            Eva Hedkvist Petersen, vi vill ha en elev- och föräldrastyrd
            skola, där elever och föräldrar får välja och där statsbidraget
            följer eleven till den skola som man har valt. Vi vill detta därför
            att elever, familjer och föräldrar är olika och har olika önskemål
            och behov. Vi vill det därför att det skulle bidra till att göra
            skolan i vårt land totalt sett bättre.
          </note>
          <note>
            Det skulle stimulera mångfald och utveckling. I så måtto vill
            vi ha ett systemskifte.
          </note>
          <note>
            Eva Hedkvist Petersen säger att vi har en statisk syn. Nej, det
            är ni socialdemokrater som har en statisk syn. Ni vill bromsa
            valfriheten och vill inte ge stöd till de fristående skolorna.
            Det är ju valfriheten och mångfalden som ger utveckling, och det
            är valfriheten och mångfalden som ger ett föräldraengagemang som
            vi behöver i den svenska skolan.
          </note>
          <note>
            Eva Hedkvist Petersen frågar t.ex. om de fristående skolorna
            tar hänsyn till elever med särskilda behov.
          </note>
          <note>
            Ja, ta Waldorfskolorna, som vi har diskuterat i dag!
          </note>
          <note>
            Många elever som inte mår väl i den vanliga skolan kommer till
            Waldorfskolorna och rekommenderas t.o.m. av lärarna att gå till
            dessa. Ni ser de fristående skolorna som ett hot mot den sammanhållna
            grundskolan.
          </note>
          <note type="speaker">
            Anf. 118 LARS LEIJONBORG (fp):
          </note>
          <note>
            Herr talman! Ewa Hedkvist Petersen sade bl.a. att jag höll valtal
            här. Jag tycker nog i så fall en del av hennes inlägg kunde betäknas
            på samma sätt. Jag fick en känsla av att hon när hon talade här
            åtminstone delvis använde ett material som hon har förberätt för
            nästa onsdag, den 1 maj.
          </note>
          <note>
            Det gäller t.ex. när hon kommer in på risken för besparingar
            i skolan, om man skulle sänka skattetrycket. Det är väl ändå ett
            ganska minerat område för en socialdemokrat att ta upp. Ni har
            ju lovat att inte spara på skolan, men sparar stora belopp ändå.
          </note>
          <note>
            När det gäller den miljard som jag har nämnt är min argumentering
            mycket enkel: Regeringen har själv angivit denna miljard som en
            besparing i vissa sammanhang. Jag menar att man då måste göra
            det också i andra sammanhang. Mera sofistikerad än så är inte
            min argumentation på den punkten. Det må vara hur tekniskt som
            helst, men i krispaket i höstas var pengarna tydligt och klart
            angivna som en besparing, som av målgruppen då skulle tas som
            något positivt. Men inför skolans folk vill man inte låtsats om
            den besparingen.
          </note>
          <note>
            Ewa Hedkvist Petersen tar sedan i samma sammanhang brösttoner
            när det gäller arbetsmiljöfrågorna och undrar om inte folkpartiet
            tycker att också eleverna också skall ha en god arbetsmiljö osv.
            Jag vill anföra två argument.
          </note>
          <note>
            För det första: Kommunerna har haft ansvaret för skollokalerna
            i årtionden. Hösten 1989
          </note>
          <note>
            överlämnade ni hela ansvaret för skolan till kommunerna. Varför
            gjorde ni det, om de så komplett hade missköt det som de redan
            hade ansvar för?
          </note>
          <note>
            För det andra: Om de 300 miljonerna är räddningen för arbetsmiljön,
            varför tar ni i så fall nu 300
          </note>
          <note>
            miljoner ur samma påse för en besparing i år? Hela denna argumentation
            är ett moras, som jag inte tror att någon socialdemokrat kan klara
            sig ur och som definitivt inte berättigar ill sådana brösttoner
            som de som framfördes här.
          </note>
          <note>
            När det gäller valfriheten tycker jag att Ewa
          </note>
          <note>
            Hedkvist Petersen förde ett intressant resonemang, som vi borde
            ha tid att reda ut, vilket vi tyvärr inte har.
          </note>
          <note>
            När två elever vill gå i samma skola och det bara finns en plats
            kvar, vem har då företräde? Det är en intressant fråga, som det
            inte går att svara enkelt på, men regeringen menar att den som
            bor närmast alltid har företräde. Vi menar att det inte är fullt
            så enkelt. I vissa fall kan det vara lämpligare att den andra
            sökanden får platsen. Men sanningen är ju att det är ni som har
            tagit ställning i den frågan, medan vi menar att den måste prövas
            från fall till fall.
          </note>
          <note type="speaker">
            Anf. 119 LARZ JOHANSSON (c):
          </note>
          <note>
            Herr talman! I mitt inledningsanförande ställde jag två enkla
            frågor till Ewa Hedkvist Petersen, som hon då undvek att svara
            på.
          </note>
          <note>
            Eftersom ni avvisar vårt förslag om särskilt riktade fortbildningsinsatser
            för att stärka ämnet religionskunskap i grundskolan, måste ni
            ha ett alternativ, och min första fråga var: Vad vill ni göra
            i stället.
          </note>
          <note>
            Min andra fråga gällde hemspråksdiskussionen, där
          </note>
          <note>
            Ewa Hedkvist Petersen gav en utförlig redovisning av innebörden
            av det eniga utskottsbeslut som också jag delvis berörde i mitt
            tidigare anförande, nämligen att hemspråksundervisningen skall
            ges likvärdiga arbetsvillkor med undervisningen i andra ämnen
            i skolan. Min enkla och raka fråga till Eva
          </note>
          <note>
            Hedkvist Petersen var: Är detta förenligt med att sedan säga
            att dessa elever skall få sin hemspråksundervisning på lördagar.
          </note>
          <note>
            Anf. 120 EVA GOE S (mp).
          </note>
          <note>
            Herr talman! Ewa Hedkvist Petersen talade om att det var jätteroligt
            att nu debattera skolan, att eleven skulle stå i centrum och att
            man visar en reformvilja, som såvitt jag förstår skulle uppskattas
            ute i landet.
          </note>
          <note>
            Efter att tillsammans med några andra representanter för utbildningsutskottet
            i dag ha träffat lärare under tre timmar uppfattar jag det snarare
            så, att de tycker sig ha blivit överkörda av en ångvält. Det tyckte
            inte att det var fråga om någon reformvilja. De upplevde något
            helt annat.
          </note>
          <note>
            Vi skulle behöva göra mera av besök ute i verkligenheten.
          </note>
          <note>
            Man talar vidare här om att jag gör en svartmålning. Jag brukar
            faktiskt se till att komma ut i skolorna när jag är hemma, och
            jag åker runt och talar mycket i skolor. Jag har sex barn passerar
            revy på alla stadier, -- ett särskolebarn och fem andra på olika
            nivåer. Två av dem är ute i världen och studerar. Jag tror faktiskt
            att jag vet vad jag talar om.
          </note>
          <note>
            Jag ser att många skolor fungerar bra. Det hänger mycket på lärarna,
            på vilket arbetslag man har osv., men lärarna mår oerhört dåligt
            av det tryck som hela tiden kommer uppifrån. Det tycker inte att
            de får vara med om att besluta. De frågor som har varit ute på
            remiss stämmer inte alls överens med vad de har tyckt och tänkt.
            De som undervisar i samhällkunskap har mycke att invända emot
            beslutsgången, och det är naturligtvis kommunaliseringen som ligger
            bakom det hela.
          </note>
          <note>
            Den svartmålning som jag gjorde gällde snarare det som jag redovisade
            från skolorna i Frankrike och
          </note>
          <note>
            Japan. Deras skolor skulle jag aldrig i livet vilja ha i Sverige.
          </note>
          <note>
            Visst är vi i miljöpartiet för ett systemskifte, där man tar
            hänsyn till de ekologiskt-ekonomiska grunderna, som bygger på
            demokrati, och där man utvecklar fredstankarna. Det är därför
            vi är här. Vi har icke någon statisk syn.
          </note>
          <note>
            Barnen behöver stor omsorg i dag. Det är inte dem som vi får
            dra in på när det gäller ekonomiska medel.
          </note>
          <note>
            Ni säger att man i de fristående skolorna inte skulle bry sig
            om dem som har problem. Men det är just de barnen som mår gott
            i fristående skolor.
          </note>
          <note>
            Särskolebarn får den kanske finanste och bästa undervisningen
            i Waldorfskolorna.
          </note>
          <note>
            Jag tycker inte att det som Ewa Hedkvist Petersen har sagt stämmer
            med verkligenheten, och jag vill ha ett förtydligande på de här
            punkterna.
          </note>
          <note>
            Jag undrar också förutom de frågor som har ställts från centerhåll
            om man kommer att kräva att det skall vara obligatoriskt för kommunerna
            att ge hemspråksundervisning.
          </note>
          <note type="speaker">
            Anf. 121 EWA HEDKVIST PETERSEN (s):
          </note>
          <note>
            Herr talman! Jo, det är faktiskt så att den skolpolitik som den
            socialdemokratiska regeringen för sätter eleven i centrum och
            vill stimulera ett sådant arbetssätt att eleverna sätts i centrum
            i skolan. Det är också så att den socialdemokratiska regeringen
            har reformvilja, och de reformer som vi hitintills har genomfört
            och den skoldebatt som förs med anledning av regerings förslag
            tas väl emot ute i landet.
          </note>
          <note>
            Ann-Cathrine Haglund tog upp mitt påpekande om moderaterna mäler
            ut sig i debatten. Jag tror inte att det är första gången jag
            har sagt detta här i kammaren. Jag uppfattar nämligen moderaternas
            skolpolitik på det sättet. Man tar inte speciellt hänsyn till
            vad som händer ute i skolan, utan man anför samma argumentering
            hela tiden.
          </note>
          <note>
            Ann-Cathrine Haglund säger också att det behöver vara en mångfald
            i det offentliga skolsystemet. Det finns mångfald i det offentliga
            skolsystemet. Hon sade också i sitt första anförande att man satsar
            fel i skolan. Vilka satsningar i skolan är felaktiga?
          </note>
          <note>
            Syftar hon på skolvärdinnorna eller på skolkuratorerna, som är
            till för att stödja eleverna, eller vad är det fråga om? Exemplifiera!
          </note>
          <note>
            Till Lars Leijonborg: Jag kan hålla med om att vi nog allihop
            håller valtal. Det är kanske inte heller så underligt.
          </note>
          <note>
            I fråga om valfrihet är det så att vi har tagit ställning för
            att det är närheten till skolan som skall gälla.
          </note>
          <note>
            Men jag frågade vad som skulle hända i den lag som ni vill lägga
            fram. Det vill Lars Leijonborg tyvärr inte svara på.
          </note>
          <note>
            Jag uppfattade Eva Goe s anförande som en svartmålning av skolan.
            Det gäller inte beskrivningen av utländska skolor. Det gäller
            faktiskt Eva Goe s anförande om den svenska skolan. Jag tvivlar
            inte på att Eva Goe s befinner sig ute på skolorna för att se
            vad som händer i den s.k.
          </note>
          <note>
            verkligheten. Det är nog fler än Eva Goe s som är ute i verkligheten.
            Trots detta ger hon denna beskrivning. Det är bara att beklaga.
          </note>
          <note>
            Moderaterna och folkpartiet undviker att säga vad som skall hända
            med de tiotalet miljarderna och skattetaket. Kommer våra barns
            ungdomsskola att vara en frizon när det gäller hur skattesänkningarna
            skall betalas? Jag vill gärna ha ett svar på den frågan.
          </note>
          <note>
            Anf. 122 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! Det program som moderaterna har lagt fram för Sverige
            och Sveriges ekonomi garanterar att man kan öka satsningarna på
            skola och utbildning i Sverige. Det är en förutsättning för att
            vi skall kunna ha en bra skolpolitik. Med den socialdemokratiska
            politiken blir den svenska ekonomin allt sämre. Den socialdemokratiska
            politiken är ett hot även mot skolan i det avseendet.
          </note>
          <note>
            Ewa Hedkvist Petersen säger att regeringen har reformvilja och
            att regeringen är glad för det. Men sanningen är att många verksamma
            i skolorna i dag är bekymrade och oroade. Inte minst de som kontaktar
            oss politiker och de brev som skrivs till oss visar på detta.
            Gymnasiefrågan är ett exempel.
          </note>
          <note>
            Förändringarna på lågstadiet är ett annat exempel.
          </note>
          <note>
            Visst har regeringen en reformvilja och ändrar i organisationen.
            Men regeringen tar mål- och innehållsfrågor sist. Det logiska
            vore att i förändringar av grundskolan och gymnasieskolan först
            tala om vad målet är. Vad skall skolan ägna sig åt? Vad är skolans
            huvuduppgift? Hur skall innehållet vara? Vad är det vi vill ha
            ut av den svenska grundskolan? Men det gör inte socialdemokraterna,
            och det är därför som alla är så bekymrade. Socialdemokraterna
            ändrar i organisationen först.
          </note>
          <note>
            Det centrala är att kunna lyfta fram skolans huvuduppgift, dvs.
            att ge kunskaper och färdigheter. Ewa Hedkvist Petersen förstår
            inte det. Det är därför Ewa Hedkvist Petersen inte förstår reservation
            nr 8 i betänkande 6 som handlar om vissa åtgärder för att förbättra
            tillgången på lärare. Vi moderater säger att som förutsättning
            för all utbildning av lärare måste gälla att utbildningen skall
            inriktas på lärarnas kunskapsförmedlande roll. Det är det som
            är grunden för vår syn på lärarutbildning, på fortbildning och
            på åtgärder för att förbättra tillgången på lärare i form av extra
            rekryteringsåtgärder av olika slag.
          </note>
          <note>
            Vi moderater vill lyfta fram skolans huvuduppgift, nämligen att
            ge kunskaper och färdigheter. Lärarna måste ha en utbildning som
            gör dem rustade för detta.
          </note>
          <note>
            Ewa Hedkvist Petersen ställer frågan om inte barnens arbetsmiljö
            är viktig. Skall barn ha sämre arbetsmiljö än vuxna? Självfallet
            skall barnen inte ha sämre arbetsmiljö. Hur kan Ewa Hedkvist
          </note>
          <note>
            Petersen över huvud taget ställa en sådan fråga?
          </note>
          <note>
            Det är kommunens ansvar att se till att skolmiljön är bra. Det
            är kommunens ansvar att se till att t.ex.
          </note>
          <note>
            lokalerna är bra. Kommunen måste se till att barnen inte har
            sämre arbetsmiljö än de vuxna.
          </note>
          <note type="speaker">
            Anf. 123 LARS LEIJONBORG (fp):
          </note>
          <note>
            Herr talman! Jag har litet svårt att ta diskussionen om nedskärningar
            och kommunalt skattetak riktigt på allvar. Ewa Hedkvist Petersen
            försöker blanda bort korten. Det är socialdemokraterna som har
            lovat att inte spara in på skolan, och därefter har ni gjort det
            mycket kraftigt.
          </note>
          <note>
            Vi i folkpartiet har inte ställt oss bakom det löftet.
          </note>
          <note>
            Å andra sidan finns det inget i paketet Ny start för
          </note>
          <note>
            Sverige som talar om att vi skall spara in på skolan.
          </note>
          <note>
            När det gäller ett kommunalt skattetak har finansminister Allan
            Larsson gjort mycket tydliga uttalanden och överenskommelser med
            kommunförbunden att kommunalskatterna inte skall höjas. För Ewa
            Hedkvist Petersen är lösningen för den svenska skolan att kommunalskatterna
            skall höjas. Det vore en stor sensation. Jag tror inte att hon
            egentligen menar det.
          </note>
          <note>
            Nu placerar skolmyndigheterna i princip eleverna i den skola
            som ligger närmast. Det är huvudregeln, och det gäller för de
            allra flesta. Det förekommer undantag.
          </note>
          <note>
            Om man utökar möjligheten för elever och föräldrar att uttrycka
            vilken skola de helst vill att eleven skall gå i och man gör sitt
            bästa att tillmötesgå de önskemålen, kommer även i fortsättningen
            de allra flesta att gå i den närmaste skolan. Det är vad de allra
            flesta vill. Men det är lätt att fundera ut exempel där en elev
            inte har så förfärligt mycket emot att gå i en skola som ligger
            något längre bort, om detta är en profilskola. Enligt principen
            största möjliga lycka åt största möjliga antal, är det en bättre
            lösning än att välja statiska lösningar som regeringen har stannat
            för.
          </note>
          <note>
            Verkligheten är att om vår princip knäsätts, finns det i många
            fall möjligheter att något utöka antalet platser i en populär
            skola. Jag vill inte ha alltför stora skolor, men marginellt kan
            antalet platser utökas. Den möjligheten ökar om det finns ett
            system där de ekonomiska resurserna följer med eleven.
          </note>
          <note>
            Till sist har vi den för närvarande rådande stämningen på gymnasieskolorna.
            Jag delar i huvudsak Ann-Cathrine Haglunds verklighetsbild.
          </note>
          <note>
            Jag förmodar att även Ewa Hedkvist Petersen har en postkorg.
            Den är väl för närvarande fylld, liksom min, med protestbrev från
            svenska lärare.
          </note>
          <note type="speaker">
            Anf. 124 EVA GOE S (mp):
          </note>
          <note>
            Herr talman! Jag vill upprepa den fråga jag ställde tidigare.
            Om Ewa Hedkvist Petersen menar allvar att socialdemokraterna månar
            om de små och dem som har problem med skolan -- dit räknar jag
            invandrarbarn -- kommer socialdemokraterna att ställa sig bakom
            ett obligatorium att anordna hemspråksundervisning för alla dessa
            barn?
          </note>
          <note>
            Vidare har vi miljöpartiets syn på skolan. Jag har redogjort
            för att skolan skall vara levande, och verkligheten skall komma
            in i skolan. Det är många skolor som klarar det. Men lärarna mår
            inte bra av den s.k. reformering som sker. Trots att lärarna på
            grundskolan har fått höjda löner mår de inte bra.
          </note>
          <note>
            Det beror på att det har blivit en otrivsel på skolorna. Verkligheten
            finns där. Det måste även
          </note>
          <note>
            Ewa Hedkvist Petersen ha stött på. Jag vill inte försöka påstå
            att det är bara är jag som är på skolorna. Jag vet att även ni
            socialdemokrater är där. Jag vet att det var jobbigt för den som
            representerade socialdemokraterna i dag att svara på alla dessa
            frågor från trettiotalet lärare vid en utfrågning.
          </note>
          <note>
            Vi i miljöpartiet ser att Ewa Hedkvist Petersen vill ha en annan
            typ av organisation för att kunna förverkliga målen för att få
            ett annat arbetsklimat och en annan arbetsglädje. Organisationen
            stämmer väl med hur det är på Waldorfskolor. Där är föräldrarna
            med i skolverksamheten. Skolan är självstyrande med budgetansvar.
            Det finns inflytande i skolans arbete. Den största tonvikten läggs
            vid undersökande arbetssätt, skapande verksamhet och praktisk
            träning. Det väsentliga är att utgå från varje enskild elev. Likvärdigheten
            ligger inte i att lära elever samma sak. Det är en sak att lära
            ut, men tolkningarna är ju olika. Det viktiga är inlärningen.
            Vad är eleven och barnet moget att ta emot? Vad lyckas eleven
            lära sig? Upplevelse, inlevelse och förståelse är det som är viktigt.
            Då behövs det en helt annat handledning och en helt annan kunskapssyn
            som är djupare. Vi är överens i betygsutredningen om att det är
            den synen som skall gälla. Eleven skall få en förståelseinriktad
            kunskap.
          </note>
          <note>
            Lärarna måste få en annan roll. Därför är det oerhört viktigt
            med fortbildning. Jag frågade i dag hur dessa lärare såg på fortbildning.
            De tyckte att även den frågan är styrd uppifrån. Men jag undrade
            då om de ändå inte hade något behov att få utveckla sig på vissa
            områden. Men det var väldigt få som ville fortbilda sig. Vad är
            det som gör att lärarna inte vill fortbilda sig?
          </note>
          <note>
            Jag gav då exempel på miljön och saker som händer så snabbt omkring
            oss. Efter Tjernobylolyckan släppte skolorna ut barnen på rasterna
            trots att det var hög radioaktivitet i luften i områdena runt
            omkring. Lärarna visste inte vad de skulle göra.
          </note>
          <note>
            Det hade varit väldigt bra att kunna litet grand om radioaktivitet
            och miljöfaran i samband med
          </note>
          <note>
            Tjernobylolyckan.
          </note>
          <note type="speaker">
            Anf. 125 LARZ JOHANSSON (c):
          </note>
          <note>
            Herr talman! Jag skall inte förlänga debatten genom att upprepa
            mina frågor. Jag skall bara påminna Ewa Hedkvist Petersen om att
            hon glömde att svara på dem. Det är väl inte så att Ewa
          </note>
          <note>
            Hedkvist Petersen är svarslös?
          </note>
          <note type="speaker">
            Anf. 126 EWA HEDKVIST PETERSEN (s):
          </note>
          <note>
            Herr talman! Det är kanske den dåliga luften som kommer från
            Sundsvall som har gjort att jag glömt svara på frågorna, Larz
            Johansson, men nu skall jag försöka att göra det.
          </note>
          <note>
            Också jag anser att religionskunskap är ett mycket viktigt ämne
            i grundskolan. Jag beklagar att de rapporter som kommit visar
            att det inte alltid är så mycket bevänt med kvaliteten i undervisningen.
          </note>
          <note>
            Jag ser det naturligtvis som en uppgift för skolverket att ta
            sig an just religionskunskapen i sitt utvecklingsarbete och så
            småningom i sin utvärdering.
          </note>
          <note>
            När det gäller hemspråksundervisningen och skollagspropositionen,
            som Larz Johansson ställde en fråga om, förstår jag inte riktigt
            att frågan ställs nu. Det är i morgon vi har utskottssammanträde.
          </note>
          <note>
            Just nu pågår kammararbete, och det är i morgon som vi har utskottssammanträdet.
          </note>
          <note>
            Sedan till moderaterna och folkpartiet. Ann-
          </note>
          <note>
            Cathrine Haglund hade många vackra ord att säga om deras valplattform.
            Det var väldigt många allmänt hållna ord. Lars Leijonborg säger
            att det inte finns något skrivet om skolan i den. Nej, det finns
            inte det, och det är därför jag ställer min fråga. Skall våra
            barns och ungdomars skola vara en frizon när dessa skattesänkningar
            skall betalas?
          </note>
          <note>
            Ett skattetak på 30 kr. innebär att många kommuner måste sänka
            sin kommunalskatt, och det skall betalas på något sätt. Kanske
            genom sänkt ambitionsnivå i verksamheten. Det är därför som jag
            måste ställa frågan om skolan.
          </note>
          <note>
            Många har sagt att man är bekymrade i skolorna, och då talar
            man om lärare. Självfallet är lärare bekymrade över att deras
            arbetssituation förändras. Reformeringen handlar mycket om att
            förändra lärarnas arbetssituation. Men det finns också många andra
            människor i kommunerna. Det finns elever, lokala skolpolitiker
            och föräldrar. Det finns företag, näringslivsorganisationer. Väldigt
            många i kommunerna, och det hävdar jag återigen, är glada över
            den reformering av den svenska skolan som nu pågår, eftersom de
            ser att de får arbetsmöjligheter och möjlighet att utifrån de
            arbetsförhållanden som finns utveckla skolan för de elever som
            finns där.
          </note>
          <note>
            Ann-Cathrine Haglund blev mycket indignerad över min fråga om
            arbetsmiljön. Jag ställde frågan eftersom jag vill att man skall
            göra någonting. Det handlar inte bara om att säga att arbetsmiljön
            självfallet skall vara bra. Vi vill göra någonting också, och
            regeringen har ett konkret förslag i budgeten som vi stöder.
          </note>
          <note>
            När det till sist gäller val av skola, Lars Leijonborg, har vi
            faktiskt redan uttalat att det är den närmaste skolan som man
            i första hand skall kunna gå till.
          </note>
          <note>
            Men därutöver skall vi tillgodose elevernas vilja när det gäller
            att välja skola.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 25 april.)
          </note>
          <note>
            14 § Vissa för högskolan gemensamma frågor och anslag
          </note>
          <note>
            Föredrogs
          </note>
          <note>
            utbildningsutskottets betänkande
          </note>
          <note>
            1990/91:UbU11 Vissa för högskolan gemensamma frågor och anslag
            (prop. 1990/91:100 delvis).
          </note>
          <note type="speaker">
            Anf. 127 BIRGER HAGÅRD (m):
          </note>
          <note>
            Herr talman! Det är något rätt underligt när det gäller debatterna
            om högskolan. Den här våren borde det egentligen vara tre olika
            debatter att döma av betänkandenas planerade utseenden, fast vi
            borde kanske koncentrera oss till en. I dag har vi att debattera
            vad som kallas för vissa högskolefrågor, varav dock några är rätt
            principiella för den framtida högskole- och universitetsverksamheten.
            Därefter kommer dimensioneringen av högskolan, en nog så viktig
            punkt. Den behandlas för sig, och därutöver har vi ytterligare
            ett betänkande som handlar om vissa forskningsfrågor. Det är naturligtvis
            alldeles käpprätt galet att vi skall stå och debattera dessa frågor
            var för sig. De borde ju hänga samman så att man får helhetsperspektivet.
            Alltnog, det är som det är.
          </note>
          <note>
            Lars Leijonborg nämnde att vi nästa år kommer att fira den svenska
            folkskolans 150-årsjubileum. Det hoppas jag att vi skall göra
            med all ackuratess, för det är den värd. Inte minst har den betytt
            mycket för att bilda underlag för de framgångar som de svenska
            universiteten länge kunde notera. Man skulle kunna säga att den
            allmänna folkbildningen och även det storartade arbete som utfördes
            vid universiteten när det gällde att bygga upp kunskap, intensifiera
            forskningen internationellt och i andra hänseenden, var grunden
            för det svenska välståndet och för vad man skulle kunna kalla
            för den andra svenska stormaktstiden.
          </note>
          <note>
            Men vi har alltsedan 60-talet kunnat se att det svenska högskoleväsendet
            har försvagats med vänsterflummeriet som början. Inte minst fick
            den s.k. högskolereformen från 1975, som sjösattes
          </note>
          <note>
            1977, svåra följdverkningar. I vissa fall skulle man t.o.m. kunna
            säga att de var förödande. Då infördes linjesystemet, en byråkratisering
            och det var över huvud taget samhällets och arbetslivets behov
            som i första hand skulle tillgodoses. Om däremot kunskaperna kom
            i andra hand brydde man sig inte så mycket om detta.
          </note>
          <note>
            Det måste naturligtvis också klart sägas att det i första hand
            är socialdemokraterna som bär ansvaret för den stora nedrustning
            som ägde rum.
          </note>
          <note>
            Det brukar heta att sent skall syndaren vakna. Men uppenbarligen
            har det ändå funnits vissa tendenser till ett uppvaknande under
            en längre tid.
          </note>
          <note>
            Uppenbarligen blev man rätt förskräckt över det resultat som
            åstadkoms. Man har därför successivt försökt rätta till den skada
            som åstadkommits.
          </note>
          <note>
            Regionstyrelserna, som var ett otyg, har avskaffats.
          </note>
          <note>
            Examina, vilka man gudbevars inte skulle få ha, har återinförts.
            Anslagssystemet har förändrats, och nu t.o.m. i de yttersta av
            dagar har vi i kompletteringspropositionen fått läsa att det äntligen
            är dags att avskaffa linjesystemet. Det är bra och alldeles utomordenligt
            att man gör detta, men man skulle kanske från början ha låtit
            bli att införa allt detta otyg vi har kunnat se.
          </note>
          <note>
            Hur skall vi då på nytt kunna bygga upp våra universitet och
            högskolor? Vi har i vår partimotion och även i en annan motion
            anvisat de vägar man bör gå. Vi menar att Sverige liksom andra
            civiliserade länder borde ansluta sig till det univeristetens
            Magna Carta som antogs när
          </note>
          <note>
            Bolognauniversitetet för två år sedan firade sitt
          </note>
          <note>
            900-årsjubileum. Det gälller med andra ord att slå fast att universitet
            och högskolor är centra för vidmakthållande och utveckling av
            kunskapen. Det gäller att ge dem bättre förutsättningar att kunna
            stå för det fria sökandet av och förmedlandet av kunskap.
          </note>
          <note>
            Till den änden har vi föreslagit att man skall gå in för ett
            system, och även folkpartiet har varit inne på den linjen, där
            man i varje fall gör universiteten, de tekniska högskolorna och
            Karolinska institutet till fristående institutioner. Man kan diskutera
            hur detta bör ske. Vi har föreslagit att man i detta sammanhang
            skulle kunna gå in för någon typ av stiftelse och skaffa ett stiftelsekapital
            genom att antingen, som folkpartiet har föreslagit, ta medel från
            löntagarfondernas utförsäljning eller skrotning, eller också genom
            utförsäljning av statliga företag. Hur som helst kommer infrastrukturen
            på detta sätt att förstärkas.
          </note>
          <note>
            Detta behöver bara i och för sig vara en början. Det kan senare
            också bli aktuellt med kanske de regionala högskolorna, och inte
            minst kan man i sammanhanget tänka på de tidigare universitetsfilialerna.
          </note>
          <note>
            Vi tror att detta skulle kunna vara början till en förnyelse
            av universitets- och högskolelivet. Vi är naturligtvis glada att
            kunna konstatera att regeringen har insett, och nog var den sista
            som insåg, att vi inte kan stå och stampa på samma fläck när det
            gäller dimensioneringen som vi nu har gjort i 20 år. Utskottet
            har därför kört över regeringen som i detta sammanhang snabbt
            försöker visa sin vilja och nu i kompletteringspropositionen kommer
            fram till att man behöver förstärka med ytterligare
          </note>
          <note>
            5 000 platser -- de 5 000 platser som utskottet redan var på
            väg att fördela. Dessutom vill vi lägga tillbaka de pengar som
            de nya 2 200 platserna skulle kosta. Men allt detta får vi tillfälle
            att diskutera senare.
          </note>
          <note>
            Den kompletteringsproposition som nu har presenterats visar över
            huvud taget att socialdemokraterna är rätt desperata. De kommer
            först med en budgetproposition som egentligen inte innehåller
            någonting nytt. Sedan får vi en s.k.
          </note>
          <note>
            tillväxtproposition, även om man talar om negativ tillväxt, vilket
            är ett avskyvärt ord enligt mitt förmenande, skulle det ändå vara
            fråga om en viss tillväxt med ett antal platser på högskolan.
            Detta skall sedan betalas genom den s.k.
          </note>
          <note>
            miljöpropositionen, och nu får vi kompletteringspropositionen.
            Allt detta är väl samlat, herr utbildniningsminister, som jag
            till min glädje ser här i kammaren. Det underlättar naturligtvis
            på alla sätt utskottets arbete.
          </note>
          <note>
            Herr talman! Det finns ett antal reservationer som jag skulle
            vilja beröra. Jag kan redan nu säga att jag naturligtvis stöder
            alla de reservationer som har undertecknats av moderater, men
            jag nöjer mig med att i detta sammanhang yrka bifall till en reservation,
            nämligen till reservation nr 9.
          </note>
          <note>
            I de andra reservationerna berörs ett antal intressanta frågeställningar.
            Den första moderata reservationen handlar just om högskolans ställning
            i framtiden, vilket jag redan har berört. Men det kommer också
            in en annan frågeställning, nämligen hur utvärderingen bör gå
            till.
          </note>
          <note>
            Vi menar då att den inte bör ligga på UHÄ, utan utvärderingen
            av högskolans verksamhet måste ligga på ett fristående organ.
            Det borde den göra när det gäller den andra skolverksamheten också.
          </note>
          <note>
            En annan fråga som tas upp och som är intressant är kårobligatoriet.
            Här har då folkpartisterna gått längre än vi andra, när de säger
            att vi i princip redan nu bör ta ställning för avskaffande av
            kårobligatoriet. Vi moderater har bl.a. varit påskyndare till
            den utredning som nu är klar, och vi har sagt oss att det kanske
            är rimligt att avvakta remisstidens utgång. Remisstiden går ut
            den 1 juli, och sedan får vi ta ställning.
          </note>
          <note>
            Men jag kan väl redan nu säga att här kan man då tänka sig en
            rad olika lösningar. En lösning är naturligtvis den att om man
            skapar fria och självständiga universitet och högskolor, kan man
            också låta dem själva bestämma om de vill att det skall vara ett
            kårobligatorium vid högskolan och universitetet. Det är en möjlighet
            som man i varje fall borde övertänka i det här sammanhanget.
          </note>
          <note>
            Internationaliseringen har upptagit oss åtskilligt.
          </note>
          <note>
            Just reservation 9, som jag yrkar bifall till, innebär i det
            här fallet ytterligare 12 miljoner till
          </note>
          <note>
            ERASMUS-projektet. Folkpartiet har där 10
          </note>
          <note>
            miljoner, och det är i princip samma. Men hur som helst har denna
            fråga aktualiserats genom en särskild proposition som vi fått
            på våra bord.
          </note>
          <note>
            Vi har motsatt oss den centrala antagningen och menar att den
            är en onödigt byråkratisk omväg. Jag ser att också regeringen
            nu i kompletteringspropositionen är inne på att den centrala antagningen
            successivt bör avvecklas. Vi vill göra det redan nu och sparar
            på det 19,5
          </note>
          <note>
            miljoner, vilket är en avsevärd del av de 58 miljoner som regeringen
            skall spara under de närmast följande tre åren.
          </note>
          <note>
            Vi vill också lägga på extra en engångssumma på
          </note>
          <note>
            500 milj.kr. till utrustning vid högskolorna och universiteten.
            Det behövs. Det har inte skett den förnyelse som borde ha skett.
            Vi menar vidare att
          </note>
          <note>
            NAMIC -- National Academic Mobility
          </note>
          <note>
            Information Centre -- vid Svenska Institutet väl behöver de 600
            000 kr. som de har äskat ytterligare för att kunna sköta sitt
            viktiga internationaliseringsuppdrag.
          </note>
          <note>
            Som sagt, herr talman, bifall till reservation 9 och stöd till
            de övriga moderata reservationerna!
          </note>
          <note type="speaker">
            Anf. 128 MARGITTA EDGREN (fp):
          </note>
          <note>
            Herr talman! Jag uppskattar verkligen att Bengt
          </note>
          <note>
            Göransson är här. Jag tycker att han visar respekt för riksdagen
            som institution och intresse för vad vi representanter för politiska
            partier har att säga i samband med högskolefrågorna.
          </note>
          <note>
            Mycket av vad utskottet ägnat sig åt i samband med detta betänkande
            är i och med kompletteringspropositionens förslag nu överspelat.
            Det gäller UHÄs roll och ansvarsområde, linjesystemets vara eller
            inte vara, ansvaret för högskolans lokaler, högskolornas beslutsrätt
            när det gäller tillsättningar, bl.a. av professorer, och dimensioneringsfrågorna
            inte minst. För utskottets ledamöter och också kansli har det
            blivit i högsta grad ett dubbelarbete, för att inte säga ineffektivt
            arbete. Jag anser att det finns anledning att vara kritisk mot
            departementet. Det hade varit möjligt att planera vårt gemensamma
            arbete bättre.
          </note>
          <note>
            En förklaring till vad jag menar med ineffektivitet.
          </note>
          <note>
            I januari lämnades en budget som riksdagens partier svarade på
            med motioner. Sedan kom en tillväxtproposition, som till en del
            förändrade förutsättningarna från januari. Även den svarade vi
            alla olika partier på.
          </note>
          <note>
            Sedan presenterades en miljöproposition, som gav ytterligare
            förändringar av förutsättningarna för högskolan, och med olika
            motioner som svar. I går lämnades alltså kompletteringspropositionen,
            med ytterligare nya signaler. Även den skall vi alla partier i
            riksdagen svara på, och de förslagen skall behandlas i utskott
            och kammare. Tala om dubbelarbete, i utskott och kammare!
          </note>
          <note>
            Jag klagar, men ändå är ju inte jag eller vi i riksdagen, vare
            sig ledamöter eller utskott, de mest utsatta mottagarna för alla
            dessa delvis motstridiga signaler och besked. Mest utsatta är
            alla de människor som arbetar i högskolan. Hur i all världen skall
            de kunna hänga med i svängarna? De har inte som huvudsaklig arbetsuppgift
            att läsa riksdagstryck. De skall undervisa, leda och ansvara för
            verksamheten, en verksamhet vars huvudmän inte kan bestämma sig
            för hur de vill ha det.
          </note>
          <note>
            Hur skall den person vara skapt som skall utöva ett tydligt och
            profilerat ledarskap för en högskola, när regeringen och därmed
            riksdagen är så otydlig och dåligt samstyrd när det gäller högskolans
            basförutsättning?
          </note>
          <note>
            Men, herr talman, jag klagar alltså på formerna för förändringarna
            och tänker då mest på hur de berör högskolans ledare, lärare,
            administratörer och studenter. Däremot klagar jag inte alls på
            den riktning som förändringarna går i. För varje nytt dokument
            från departementet kommer vi allt närmare liberal högskolepolitik.
          </note>
          <note>
            Jag kan bara inte förstå varför man har behövt ta så lång tid
            på sig. Lena Hjelm-Wallén, som var högskoleminister 1984, meddelade
            då att högskolans styr- och anslagssystem skulle ses över.
          </note>
          <note>
            Det var alltså först i går, sex à sju år senare, som någorlunda
            radikala idéer lades fram.
          </note>
          <note>
            Men fortfarande saknar jag andra liberala och bra förslag, t.ex.
            vårt grundläggande förslag i styr- och anslagsfrågan. Vi anser
            att ett sektorsvist gemensamt anslag för grundutbildning och forskning
            är bättre än regeringens. Vi menar att det skulle ge högskolans
            sektorer ett uttryckligt ansvar för fördelningen av potten pengar
            mellan utbildning och forskning. Vi menar att det skulle förtydliga
            att man har ett gemensamt ansvar inom sektorn för grundutbildningarnas
            kvalitet och för att studenterna vill studera inom sektorn och
            därmed att man själv ansvarar för att de studerande vill söka
            sig till forskarutbildning och att sektorn i förlängningen själv
            har ett ansvar forskningen och kvaliteten i den.
          </note>
          <note>
            Herr talman! Jag tror också att regeringen måste återkomma med
            förslag om hur antagningssystemet till högskolan skall se ut.
            Det är inte längre logiskt att UHÄ skall vara motor i antagningssystemet,
            i ett läge då linjerna är borta och studenterna själva kan kombinera
            en utbildning. Det är bara lokal antagning som kan fungera i det
            läget, eller hur?
          </note>
          <note>
            För en bättre och effektivare högskola är fler platser och en
            ökad lokal frihet viktiga ingredienser men räcker inte. Det behövs
            också mer pengar till utrustning och lokaler. Att då avveckla
            löntagarfonderna och använda pengarna i högskolan är en lösning
            på de ekonomiska behoven.
          </note>
          <note>
            Herr talman! Jag yrkar bifall till reservation nr 6, som handlar
            om kårobligatoriet. Vi liberaler kan inte acceptera att studenter
            i dag är obligatoriskt tvingade att vara kåranslutna. Dessutom
            har folkpartiet liberalernas landsmöte 1990 uttalat sig för att
            obligatoriet skall avskaffas.
          </note>
          <note>
            Efter den utredning som är genomförd anser vi att riksdagen har
            tillräckligt underlag för att göra ett principuttalande till förmån
            för avskaffandet.
          </note>
          <note>
            Under en cirka treårig övergångstid finns ju då också möjlighet
            att lösa de frågor som uppstår i samband med ett avskaffande,
            t.ex. hur studerandehälsovården skall organiseras i fortsättningen
            och hur studenternas olika val skall organiseras. Men för att
            börja en förändring krävs ett principuttalande, och det är vi
            ensamma om att kräva redan i dag.
          </note>
          <note>
            Så till internationaliseringen. I Sverige har vi höga förväntningar
            på internationalisering och
          </note>
          <note>
            ERASMUS-samarbete, att våra forskare och studenter skall komma
            ut och leva och lära i
          </note>
          <note>
            Europa. Vi talar inte lika mycket om vad vi måste prestera i
            gengäld, t.ex. att det behövs bostäder för utländska studenter
            som vill hit, liksom att det behövs en anpassning av våra högskoleutbildningars
            innehåll och längd till EG-
          </note>
          <note>
            standards.
          </note>
          <note>
            Det behöver byggas kontaktnät. I många sektorer finns det i dag
            men långt ifrån i alla. Därför tycker jag att regeringens snålhet
            mot NAMIC, informationscentret för internationellt utbyte, är
            helt obegriplig. Svenska Institutet har sagt sig behöva 600 000
            kr. till i förstärkning, och vi tror på den bedömningen. Jag tycker
            faktiskt att det handlar om vilka signaler vi skickar ut. Retoriken
            bör överensstämma med verkligheten, och i detta fall är pengarna
            småpotatis i sammanhangen.
          </note>
          <note>
            Det behövs också bättre språkundervisning, kanske inte i engelska
            men i de andra europeiska språken --
          </note>
          <note>
            tyska, franska, spanska. Vi satsar därför redan nu mera pengar
            på språkutbildning för studenter som förberedelse för utlandsvistelse
            och
          </note>
          <note>
            Europasamarbete.
          </note>
          <note>
            På samma sätt väljer vi att satsa pengar redan nu på våra språklärare.
            De bör få möjlighet, i enlighet med vad Europarådet rekommenderar
            för alla språklärare, att tillbringa minst 6 månader i landet
            vars språk de undervisar i, för att få den kulturkompetens i vid
            mening som behövs för att de skall kunna undervisa.
          </note>
          <note>
            Folkpartiet liberalerna anser att vi snart nog måste ha en strategi
            för utbildningen och EG-samarbetet.
          </note>
          <note>
            Målet är ju att vi skall delta på samma villkor, med samma skyldigheter
            och rättigheter som EG-
          </note>
          <note>
            länderna. Vi måste alltså vara inne i kärnan i detta samarbete.
          </note>
          <note>
            Till sist, herr talman, har vi reserverat oss till förmån för
            ökat lokalansvar för en bestämd högskola. Det är ju helt överspelat
            i dagens läge, men det är också ett tydligt exempel på det velande
            hit och dit och på det dubbelarbete som jag talade om när jag
            började.
          </note>
          <note>
            Vi står självfallet bakom alla de reservationer som vi har undertecknat.
            Jag väljer här att endast yrka bifall till reservation nr 6 om
            kårobligatoriet.
          </note>
          <note>
            Anf. 129 MARIANNE ANDERSSON i
          </note>
          <note>
            Vårgårda (c):
          </note>
          <note>
            Herr talman! Det sker så stora förändringar inom utbildningens
            område och vi har diskuterat det tidigare här i kväll. Det gäller
            inte minst gymnasieskolan, men det har även skett stora förändringar
            inom högskolan. Det som har märkts mest är dimensioneringsfrågorna.
          </note>
          <note>
            Det är synd att vi alltid lyckats planera så dåligt att utbildningsutskottets
            debatter tenderar att ständigt hamna sist på kvällarna. Vi borde
            göra någonting åt det så att vi kan komma tidigare någon gång.
          </note>
          <note>
            Jag vill först instämma i den kritik som Margitta
          </note>
          <note>
            Edgren framförde om den förvirrade arbetsordning som vi har i
            utskottet och i riksdagen när det gäller högskolefrågorna med
            anledning av alla dessa propositioner. Det är inte så enkelt att
            få ett grepp om vad som egentligen gäller, vad som är föreslaget
            och vad som är beslutat. Vi tycker nog att de flesta av de förändringar
            som nu kommer i kompletteringspropositionen är sådant som vi har
            efterlyst länge.
          </note>
          <note>
            Jag tänker inte gå in på så många frågor. Vi har en del krav
            i våra motioner som faktiskt har blivit tillgodosedda i utskottet
            eller som behandlas i högskoleutredningen. Det gäller förbättringar
            av utbildningskvalitet och pedagogiska meriter för lärare. Det
            gäller vetenskaplig grundkurs och det gäller en hel del om internationaliseringen
            där vi har krav på vidgat utbyte till andra länder, inte bara
            inom ERASMUS. Vi lär ha anledning att återkomma till de här frågorna
            många gånger i framtiden. De är viktiga. Vi har också efterlyst
            att regeringen skall komma med förslag när det gäller kårobligatoriet.
          </note>
          <note>
            Sedan skall jag uppehålla mig litet grand vid några frågor där
            vi har avvikande mening. Det gäller ansvaret för högskolans lokalhållning,
            reservation
          </note>
          <note>
            18. Nu när regeringen i kompletteringspropositionen föreslår
            att organisationen av utbildningen skall skötas lokalt framstår
            vårt krav som ännu mer självklart -- kravet att det lokala inflytandet
            över högskolans lokaler måste öka. Först då går det att finna
            vägar för att utnyttja lokaler och resurser rationellt och effektivt.
            Vi tycker att högskolan skall kunna disponera över egna anslag
            och lokaler.
          </note>
          <note>
            Nu har utbildningsministern aviserat att en sådan ordning skall
            införas från budgetåret 1993/94, om jag har läst rätt i propositionen.
            Vi tycker att en sådan förändring är så pass komplicerad att den
            inte kan göras utan vidare. Den kräver naturligtvis en hel del
            förberedelser och analyser. Vi anser nu att vårt krav om en utredning
            är ännu mer aktuellt än vad det var när vi skrev vår motion. Detta
            krav borde faktiskt vinna gehör. Jag vill ställa den frågan till
            Bengt Silverstrand som kommer att föra majoritetens talan här
            sedan.
          </note>
          <note>
            En annan fråga är anslaget till utrustning. Vi är övertygade
            om att satsning på kunskap och kompetensutveckling är de viktigaste
            strategiska frågorna inför framtiden. Det är därför som vi under
            flera år har krävt en kraftig ökning av antalet platser inom högskolans
            grundutbildning. I år krävde vi 6 000 platser, och eftersom behovet
            av en ökad dimensionering stod klart för alla oppositionspartier
            kunde utskottet ena sig om en utökning på 5 000 platser. Det var
            en sorts kompromiss. Dessa platser fördelades på olika utbildningar
            och högskolor där det är möjligt att snabbt inrätta de här utbildningarna.
            Den här utökningen kräver naturligtvis resurser i form av lokaler,
            utrustning och inredning. Dessutom finns det sedan tidigare ett
            uppdämt behov av ersättningsutrustning m.m. inom de utbildningar
            som finns nu. Därför föreslår vi att 500 milj.kr. bör ställas
            till UHÄs förfogande att fördelas på högskolornas grundutbildnings-
            och fakultetsanslag. De skall användas till utrustning och inredning.
            Vi har noterat att man i propositionen föreslår 35 miljoner för
            detta ändamål. Vi anser att det är klart otillräckligt.
          </note>
          <note>
            Behovet kommer naturligtvis att vara lika stort året efter. Vi
            anser att UHÄ bör komma med ett förslag om en fördelning av ett
            motsvarande belopp inför nästa års budgetproposition.
          </note>
          <note>
            Vi föreslår även 500 milj.kr. till lokaler. Detta är nödvändigt
            vid en utbyggnad. De skall även täcka andra eftersatta behov.
            Det är ganska självklart att ett utökat platsantal medför ökat
            lokalbehov. Vi tror inte att de miljoner som nu finns räcker till.
            Vi finansierar de här utökningarna genom utförsäljning av statliga
            företag.
          </note>
          <note>
            Sedan vill jag säga någonting om ytterligare högskoleenheter.
            Det är vi i centern som har drivit kravet att vi skall inrätta
            fler högskolor. Det har visat sig att de små högskolorna har stor
            betydelse för den regionala utvecklingen. De har oerhörd betydelse
            för kompetens och kunskapsspridning i samarbetet mellan näringslivet
            och samhället i övrigt i de här regionerna. Vi anser att det är
            mycket angeläget att de får möjlighet att växa och utvecklas och
            att de får fasta utvecklingsresurser och möjligheter till profilering.
          </note>
          <note>
            Vi menar också att högskolorna i Växjö, Örebro,
          </note>
          <note>
            Karlstad och Sundsvall--Härnösand i samverkan med högskolorna
            runt omkring kan utvecklas till fyra nya universitet. En modell
            för detta kan vara det s.k. nätverksuniversitetet som man har
            kommit ganska långt med när det gäller samverkan mellan högskolorna
            i Kalmar, Växjö och Karlskrona--
          </note>
          <note>
            Ronneby.
          </note>
          <note>
            Vi anser också att det är nödvändigt att lokalisera högre utbildning
            till fler orter. Det blir särskilt aktuellt nu när högskoleutbildningen
            håller på att byggas ut. Närheten till studieorten har stor betydelse
            för att en student skall gå vidare till högskolan. Dessutom vore
            det värdefullt om fler orter kan få del av de positiva kringeffekter
            som en högskola ger. Jag talade om detta tidigare. Därför föreslår
            vi att nya högskoleenheter skall inrättas i
          </note>
          <note>
            Kiruna och Skellefteå. Vidare föreslår vi att högskolan i Eskilstuna--Västerås
            delas i två självständiga enheter och att en självständig högskoleenhet
            inrättas i södra delen av Stockholms län. Utskottet har vid flera
            tillfällen tidigare behandlat de här kraven, och vi har reserverat
            oss för dem. Därför nöjer vi oss den här gången med ett särskilt
            yttrande, men våra krav ligger naturligtvis fast.
          </note>
          <note>
            Nu föreslår man att linjesystemet skall luckras upp.
          </note>
          <note>
            Det är precis vad vi har krävt under flera år att systemet skall
            luckras upp och att studenterna skall kunna välja friare studievägar.
            Nu är det dags att ompröva spärrarna till den högre utbildningen
            så att de kan tas bort inom den s.k. fria sektorn.
          </note>
          <note>
            Grundprincipen skall egentligen vara att högskolan skall vara
            tillgänglig för alla som har intresse och behörighet att bedriva
            högre studier. Antalet utbildningsplatser skall anpassas efter
            efterfrågan.
          </note>
          <note>
            Detta är troligen det bästa instrumentet för att anpassa utbildningsvolymen
            efter arbetsmarknadens behov. Det är även det bästa sättet att
            få det kunskapslyft som vi så väl behöver i Sverige. Det finns
            förstås en del dyrbara utbildningar och en del ubildningar där
            samhället har ett övergripande ansvar där krävs det naturligtvis
            nationella dimensioneringsbeslut. Det föreslås väl nu också i
            propositionen. År efter år har vi krävt det här och fått blankt
            avslag. Det är naturligtvis mycket glädjande att verkligheten
            äntligen har hunnit i fatt regeringen, att man nu föreslår den
            här förändringen av linjesystemet och att det i det närmaste skall
            avskaffas från den 1 juli
          </note>
          <note>
            1993. Jag har inte hunnit att närmare studera hur det ser ut,
            men det verkar vara ett mycket bra steg på vägen.
          </note>
          <note>
            Med detta, herr talman, vill jag yrka bifall till våra reservationer
            18 och 20.
          </note>
          <note type="speaker">
            Anf. 130 BJÖRN SAMUELSON (v):
          </note>
          <note>
            Herr talman! Vi står naturligtvis bakom de reservationer som
            vi har undertecknat i det här betänkandet, men jag nöjer mig med
            att yrka bifall till reservation 11.
          </note>
          <note>
            I det här betänkandet har vi lagt fram förslag om vissa förbättringar
            på högskolans område. Dessa förslag handlar om en möjlighet till
            en bättre rekrytering av lärare på det tekniska området.
          </note>
          <note>
            Vi har lagt fram förslag om en ökad internationalisering och
            om internationaliseringsmedel. Vi vill särskilt poängtera att
            det är viktigt att de lärarstuderande får möjligheter att knyta
            olika internationella kontakter. De skall ju sedan ut i ungdomsskolan
            och undervisa. Vi vill inte att någon som studerar på högskolan
            av ekonomiska eller sociala skäl skall stängas ute ifrån internationella
            kontakter när hela verksamheten som sådan går i den riktningen.
            Vi vill att internationaliseringen skall bygga på egna initiativ
            från resp. högskola. Vi tror att detta blir mycket bättre än om
            man gör någon slags överbyggnad när det gäller dessa strävanden.
          </note>
          <note>
            Vi har lagt fram förslag om en förbättrad utrustningsstandard
            på högskolan, vilket är särskilt angeläget nu när högskolan expanderar
            och får fler studenter.
          </note>
          <note>
            Vi har lagt fram förslag om en vetenskaplig grundkurs. Jag är
            alldeles särskilt övertygad om att detta förslag förr eller senare
            kommer att hamna på riksdagens bord och att det då kan få stöd
            från fler partier än enbart vänsterpartiet. Detta är krav som
            vi nu har drivit i många år.
          </note>
          <note>
            Vi säger sammanfattningsvis att vi vill förbättra kvaliteten
            och fördjupa kunskapen inom högskolan. Vi menar att Sverige är
            ett rikt land som har råd att satsa på högskolan. Vi kommer aldrig
            att gå med på en segregering inom högskolevärlden. Vi kommer aldrig
            att acceptera en inklassning av högskolorna i ett A-, B- och C-lag.
          </note>
          <note>
            Vi har i vänsterpartiet högre ambitioner än så. Vi har vad Galenskaparna
            skulle kalla en himla massa bra förslag.
          </note>
          <note type="speaker">
            Anf. 131 GÖSTA LYNGÅ (mp):
          </note>
          <note>
            Herr talman! Man skall kanske inte plädera för egna intressen,
            men ett bra exempel i detta sammanhang är vad som har skett på
            den institution där jag har spenderat några decennier.
          </note>
          <note>
            Institutionen ansökte före min tid, för 55 år sedan, om nya byggnader
            i Lund. Nu har vi under 55 år ansökt om detta, med varierande
            grad av intensitet men utan någon variation i fråga om bristen
            på framgång.
          </note>
          <note>
            Detta är anledningen till att vi menar att mycket mer skulle
            kunna ske lokalt, där man verkligen känner till behoven. Det är
            ansvarsfulla människor som sitter på de lokala högskoleenheterna.
            Visst skulle de kunna ta hand om de lokala försörjningarna. Jag
            noterar att detta också är planeringen. Vi menar att det skulle
            kunna ske redan nu. Jag yrkar därmed bifall till reservation nr
          </note>
          <note>
            3.
          </note>
          <note>
            Detta är ett mellanbetänkande. De verkligt intressanta planerna
            behandlas tydligen vart tredje år.
          </note>
          <note>
            Eftersom jag ser minister Göransson här i kammaren, kan det också
            vara intressant att något spekulera i vad som är syftet med högskolorna.
            Jag lade märke till att Birger Hagård varmt pläderade för den
            djupa kunskapen som sådan, och det tycker jag är oerhört viktigt.
            Det är också oerhört viktigt att vi med kunskap, med högskoleutbildning
            och med forskning kan attackera de frågor som i dag är väsentliga
            för vår värld. Det gäller globala miljöfrågor, och det gäller
            frågor om fred och samlevnad i världen. Det vore mycket bra om
            vi kunde profilera oss mycket starkare på de områdena.
          </note>
          <note>
            Jag känner mindre sympati för att man tillgodoser näringslivets
            intressen. Marianne Andersson i
          </note>
          <note>
            Vårgårda och jag har kanske litet olika syn på den saken. Men
            det har blivit ganska mycket av den sortens utbildning i moderna
            högskolor. Man gör kurser mer eller mindre inriktade på utbildning
            för olika yrken inom näringslivet. Det tycker jag är synd. Då
            är det viktigare att ungdomen kan få kunskapen som sådan och att
            man får kunskap som syftar till att attackera väsentliga problem.
          </note>
          <note>
            Därmed skall jag också säga några ord om internationaliseringen.
            Det sägs i det här betänkandet inte särskilt mycket om den frågan,
            men visst innebär internationaliseringen mycket mer än en anpassning
            till EGs Erasmus-schema.
          </note>
          <note>
            Det är utmärkt, men mycket mer kan göras.
          </note>
          <note>
            Samarbete med u-länder och öststater borde gynnas i betydligt
            högre grad än vad som är fallet för närvarande. Men det blir väl
            möjligt att komma tillbaka till den frågan om tre år. Det blir
            ju fråga om en treårsperiod innan väsentliga ändringar kan göras.
          </note>
          <note>
            Anf. 132 MARIANNE ANDERSSON i
          </note>
          <note>
            Vårgårda (c) replik:
          </note>
          <note>
            Herr talman! Jag vill bara ge en liten kommentar, eftersom Gösta
            Lyngå kommenterade mitt inlägg om samarbete med näringslivet.
            Jag tycker fortfarande att det är viktigt att en högskola har
            ett sådant samarbete, men Gösta Lyngå kanske inte noterade att
            jag också sade att det är oerhört viktigt att i högskoleutbildningen
            även lyfta fram den andra kunskapen. Där inbegrep jag naturligtvis
            --
          </note>
          <note>
            även om jag inte sade det -- miljökunskapen. Vi delar i mycket
            hög grad uppfattning om vad som är viktigt i den delen.
          </note>
          <note type="speaker">
            Anf. 133 BIRGER HAGÅRD (m) replik:
          </note>
          <note>
            Herr talman! Jag tror att det här måste vara fråga om ett missförstånd.
            Jag kan väl inte ha fattat Gösta
          </note>
          <note>
            Lyngå rätt. Han kan väl inte mena att vi inte skulle utbilda
            folk för näringslivet. Vi behöver -- för att bara ta några exempel
            -- naturligtvis många fler tekniker, och vi behöver många bättre
            utbildade ekonomer än vad vi nu har i landet. Det är naturligtvis
            någonting som är snett när som i dag
          </note>
          <note>
            70 % av dem som vi utbildar på högskolorna finns i offentlig
            tjänst. Vi måste ställa högskolans och universitetens kapacitet
            och förmåga till förfogande för alla olika områden i vårt land
            som kan dra nytta av dem.
          </note>
          <note>
            Samtidigt vill jag än en gång stryka under nödvändigheten av
            djupa och breda allmänna kunskaper. Men såvitt jag förstår det
            kan det inte vara fråga om något antingen--eller, utan det måste
            vara fråga om ett både--och. Jag vill tro att detta trots allt
            var vad Gösta Lyngå menade.
          </note>
          <note type="speaker">
            Anf. 134 GÖSTA LYNGÅ (mp) replik:
          </note>
          <note>
            Herr talman! Jag kan fullständigt instämma i vad
          </note>
          <note>
            Marianne Andersson i Vårgårda sade.
          </note>
          <note>
            På Birger Hagårds fråga kan jag säga att jag naturligtvis menar
            att det skall vara fråga om både--
          </note>
          <note>
            och. Men jag menar att det har skett en profilering till förmån
            mera för yrkesutbildning och mindre för fundamental kunskap, och
            detta beklagar jag delvis. Vi behöver kanske båda delar, men just
            nu borde vi koncentrera oss på fundamental kunskap och sådan utbildning
            och forskning som har med globala problem att göra.
          </note>
          <note type="speaker">
            Anf. 135 BIRGER HAGÅRD (m) replik:
          </note>
          <note>
            Herr talman! Om Gösta Lyngå menar att man gjorde fel när man
            slog in på det som kallas samhällets och arbetslivets behovslinjer,
            delar jag helt och hållet hans ståndpunkt. Vi kan vid universiteten
            och högskolorna aldrig bli några bra yrkesutbildare. Det duger
            vi inte till, utan det måste man sköta om på arbetsplatserna.
            Vi skall emellertid kunna ge förutsättningarna och i vissa fall
            bättra på den teoretiska kompetensen, om så behövs.
          </note>
          <note type="speaker">
            Anf. 136 BENGT SILFVERSTRAND (s):
          </note>
          <note>
            Herr talman! Det har blivit på modet att skriva politiska memoarer,
            och lika modernt har det blivit att i denna kammare flitigt citera
            ur dessa memoarer. En tidigare finansminister har i dessa dagar
            fått sin Alla dessa dagar uppläst nästan från pärm till pärm.
          </note>
          <note>
            För att i någon mån skapa balans i kreationerna bland alla dessa
            åsiktsmannekänger med Carl Bildt i spetsen, kan jag inte undanhålla
            kammaren nöjet att få ta del av åtminstone några av de visdomsord
            som Britt Mogård, moderat skolminister i två havererade borgerliga
            regeringar, så frikostigt strött omkring sig i sin ganska färska
            memoarbok
          </note>
          <note>
            Summa summarum.
          </note>
          <note>
            ''Utbildning, det är svårt det. Jag är alltså inte säker på att
            mina kamrater hade lyssnat och tänkt igenom de frågor jag ställde
            till dem. Den moderata skolpolitiken har sedan jag lämnat den,
            återgått till det gamla. Den är visst inte reaktionär när den
            hävdar kunskap, kompetens, ordning och effektivitet. Men den beaktar
            inte alla de aspekter som måste läggas på skolan, den samspelar
            inte med de förändringar som samhällsutvecklingen fört med sig
            -- för hemmen, för eleverna, för utbildningens innehåll.''
          </note>
          <note>
            Detta är i själva verket en mycket träffande karakteristik av
            hela den moderata utbildningspolitiken. Den samspelar inte med
            de förändringar som samhällsutvecklingen fört med sig. Partiets
            reservationer till detta betänkande bär syn för sägen. När det
            inte är på stället marsch, är det öppna dörrar som slås in.
          </note>
          <note>
            Högskolan liksom för övrigt hela utbildningsområdet är just nu
            inne i en genomgripande omdaningsperiod. Vi kommer senare i vår
            utifrån tillväxt- och kompletteringspropositionerna att få ta
            ställning till många väsentliga förslag som berör högskolans organisation
            och arbetsformer samt omfördelning av resurser från administration
            till utbildning och forskning inom högskolan. Det handlar också
            om en välbehövlig förstärkning av antalet utbildningsplatser vid
            våra högskolor.
          </note>
          <note>
            Margitta Edgren klagade över riksdagens arbetsbörda och över
            att det kom alltför många propositioner från regeringen. I andra
            sammanhang, också i utbildningsutskottet och här i kammaren, får
            vi höra att regeringen är för passiv och inte gör någonting. I
            den ekonomiska debatten tidigare i dag var det en evig klagolåt
            på att det görs alldeles för litet och satsas för litet på tillväxt.
            I kväll får vi höra skolpolitiker säga att det görs alldeles för
            mycket. Fundera litet självkritiskt om inte riksdagens arbetsbörda
            i någon mån också beror på de många motioner som väcks -- vill
            jag säga -- i tid och otid. Detsamma gäller också i fråga om reservationer.
            Flera av de reservationer som är fogade vid detta betänkande slår
            nämligen in öppna dörrar. Man känner till att det kommer förslag
            i de nämnda propositionerna, men ändå har man inte kunnat låta
            bli att ta både utskottspersonal och kammarens tid i anspråk för
            att diskutera dessa reservationer. Det skulle inte skada om ni
            i oppositionen också var litet självkritiska.
          </note>
          <note>
            En väsentlig utgångspunkt för vår högskolepolitik är att den
            utformas som en avvägning mellan de studerandes önskemål och samhällets
            framtida behov. I reservation 1 försöker moderaterna skapa en
            motsättning mellan det behovsorienterade synsättet å ena sidan
            och det fria sökandet efter kunskap, som man så vackert formulerar
            det, å andra sidan. Man kräver att Karolinska Institutet och de
            tekniska högskolorna skall kunna ombildas till från staten fristående
            institutioner och att en stiftelseform bör övervägas i sammanhanget.
            Man föreslår också ett centralt utbildningsverk gemensamt för
            skolan och i första hand de regionala högskolorna.
          </note>
          <note>
            Det första kravet är verkligen att slå in de öppna dörrar som
            jag nämnde, då det klart framgår av olika dokument, bl.a. tillväxtpropositionen,
            att högskolans frihet vad gäller resursanvändning, studieorganisation
            och beslutsorganisation kommer att öka. Alla partier utom moderaterna
            finner det också logiskt att staten även i framtiden bör vara
            huvudman för samtliga nuvarande högskoleenheter -- allt i syfte
            att garantera en internationellt hög och jämn standard i det svenska
            högskolesystemet. I konsekvens med detta synsätt anser utskottsmajoriteten
            också att den centrala myndigheten skall omfatta hela högskolan.
          </note>
          <note>
            Folkpartiet kräver i reservation 2 att ett för grundutbildningen
            och forskningen gemensamt anslag sektorsvis bör anvisas till varje
            högskoleenhet, medan miljöpartiet i sin reservation
          </note>
          <note>
            3 anser att högskoleenheterna redan fr.o.m.
          </note>
          <note>
            budgetåret 1991/92 bör få disponera sina lokalanslag och själva
            svara för förhyrning av sina lokaler. Det är samma sak här. Det
            finns en beredning inom utbildningsdepartementet som har till
            uppgift att belysa just dessa frågor. Då är det logiskt att ta
            ställning till frågorna i samband med de beslut som skall fattas
            inför nästa treåriga planeringsperiod för högskolan. Det är ingenting
            som man nu behöver reservera sig till förmån för.
          </note>
          <note>
            Folkpartiet återkommer sedan i reservation 6 till ett gammalt
            krav, nämligen avskaffandet av kårobligatoriet. Det är samma sak
            också här. Vi känner till saken, den diskuteras, och det finns
            anledning att ta fasta på en del av den kritik som framförs mot
            det nuvarande kårobligatoriet. Men det kommer också ett utredningsbetänkande
            som skall behandlas i sedvanlig ordning. När det kommer fram efter
            remisser och senare regeringsbehandling, så skall vi debattera
            och ta ställning i frågan.
          </note>
          <note>
            Utskottets moderater, folkpartister och vänsterpartister kräver
            i reservationerna 9, 10 och
          </note>
          <note>
            11 ytterligare resurser utöver regeringens förslag i syfte att
            förbereda den svenska högskolan för deltagande i EGs Erasmus-program
            för att möjliggöra språkstudier på varje längre utbildningslinje
            i högskolan resp. att skapa kunskap och förståelse för globala
            förhållanden och skeenden. Den senare formuleringen återfinns
            i vänsterpartiets reservation.
          </note>
          <note>
            Efter den allmänna motionstiden har som bekant
          </note>
          <note>
            Sverige och övriga EFTA-länder tecknat avtal med
          </note>
          <note>
            EG-länderna om deltagande i Erasmusprogrammet. Överenskommelsen
            kommer senare i år att behandlas här i riksdagen, varför det inte
            i detta sammanhang finns anledning att ta ställning till reservanternas
            förslag. Det förefaller som om man måste profilera sig i praktiskt
            taget varje enskild fråga, trots att man vet eller åtminstone
            bör veta att frågorna kommer upp till särskild behandling. Vi
            kan alltså spara både tid och resurser även på detta område om
            vi vill.
          </note>
          <note>
            I reservation 12 kräver moderaterna och folkpartiet ökade anslag
            till National Academic Mobility
          </note>
          <note>
            Information Centre, NAMIC. Det är ett informations- och dokumentationscentrum
            för internationellt utbyte. Här görs en sedvanlig lönoch prisomräkning.
            Men det är naturligtvis lätt att lägga fram förslag om och kräva
            ytterligare utökningar. Här har dock gjorts en rimlig avvägning,
            och det finns inte ekonomiskt utrymme för ytterligare anslag.
            Därför yrkar jag avslag på reservationen.
          </note>
          <note>
            Folkpartiet framhåller i reservation 17 att det är önskvärt att
            ansvaret för lokalfrågorna läggs på resp. högskoleenhet och att
            en sådan ansvarsförändring bör utredas. Moderaterna och centerpartisterna
            kräver i reservation 18 att konsekvenserna av ett decentraliserat
            lokalförsörjningsansvar för såväl högskolan som byggnadsstyrelsen
            bör utredas. Här kan vi också hänvisa till källorna, närmare bestämt
            till tillväxtpropositionen. Regeringen markerar klart att lokalkostnaderna
            skall ingå i anslagen till grundläggande högskoleutbildning samt
            till forskning och forskarutbildning fr.o.m. budgetåret
          </note>
          <note>
            1993/94. I avvaktan på erfarenheterna från en sådan anslagsförändring
            finns det knappast någon anledning att nu ompröva byggnadsstyrelsens
            roll.
          </note>
          <note>
            Slutligen, herr talman, kräver moderaterna, folkpartiet och vänsterpartiet
            i reservationerna 19,
          </note>
          <note>
            20 och 21 ytterligare resurser till utrustning m.m.
          </note>
          <note>
            inom högskolan. Även här finns upplysningar och kunskaper som
            kanske borde ha gett anledning till en och annan fundering om
            det inte skulle vara bäst att vänta. Reservanterna bör känna till
            att utskottet har begärt ett bättre underlag för bedömningar för
            vad som kan anses vara rimliga resurstillskott för utrustning,
            inredning m.m. inför nästa treårsperiod för högskolan. Det finns
            verkligen anledning att först ha tillgång till ett ordentligt
            sådant underlag innan definitiva ställningstaganden görs i denna
            fråga.
          </note>
          <note>
            Herr talman! Jag ber att få yrka bifall till utskottets hemställan
            på samtliga punkter.
          </note>
          <note type="speaker">
            Anf. 137 BIRGER HAGÅRD (m):
          </note>
          <note>
            Herr talman! Bengt Silfverstrand är en överdrifternas mästare.
            Han är skicklig på att försöka göra odygden till en dygd. När
            vi har påtalat att socialdemokraterna successivt har insett den
            felaktiga politiken och på punkt efter punkt inlett ett avskaffande
            av de egna förslagen och åtgärderna -- jag nämnde tidigare examina,
            regionstyrelser osv. -- så menar han tydligen att vi lugnt skall
            vänta på att regeringen anser tiden mogen. Han undrar t.o.m. varför
            vi väcker motioner under den allmänna motionstiden om sådant som
            senare kommer i tillväxtpropositionen.
          </note>
          <note>
            Men, Bengt Silfverstrand, vi har inte tillgång till de kanslihuskanaler
            som Bengt Silfverstrand till äventyrs kan ha. Dessutom kan vi
            inte heller lita på att saker och ting skall hända. Det finns
            alltför många exempel på att det har utlovats förslag i olika
            riktningar, förslag som inte har infriats eller infriats långt
            senare.
          </note>
          <note>
            Det citat av Britt Mogård, som Bengt Silfverstrand inledde med,
            har han som vanligt ryckt ut ur sitt sammanhang. Jag förstod inte
            riktigt vad det hade att göra i hans framställning. Jag kan bara
            konstatera att de förslag som vi från moderata samlingspartiets
            sida lagt fram i mångt och mycket bygger på just vad som händer
            ute i Europa, i detta verklighetens Europa som socialdemokraterna
            så länge förnekat och det Europa som ni så länge inte ville ha
            någonting att göra med. Nu säger ni också att vi skall bli fullvärdiga
            medlemmar av EG och att det då kommer att kräva åtgärder. Ja,
            det kommer att kräva att vi vidtar de åtgärder som vi moderater
            så länge har krävt och som även ni nu måste inse verkligen behövs.
            Jag välkomnar uppvaknandet, men jag konstaterar att det är ett
            uppvaknande som tyvärr kommit alldeles för sent.
          </note>
          <note type="speaker">
            Anf. 138 MARGITTA EDGREN (fp):
          </note>
          <note>
            Herr talman! En rättelse, Bengt Silfverstrand: Vi har inte reserverat
            oss när det gäller utrustningen, utan vi har accepterat den beställning
            som utskottet gjort till regeringen.
          </note>
          <note>
            Jag är ledsen om min klagan i mitt anförande gav
          </note>
          <note>
            Bengt Silfverstrand uppfattningen att det bara var min arbetsbörda
            jag talade om. Jag försökte faktiskt göra tydligt att jag förde
            verksamhetens talan, att jag talade för alla de människor som
            är beroende av vad vi eller regeringen säger, de människor som
            skall planera och leda verksamheten. Hur i all världen skall de
            ha möjlighet att hänga med i svängarna? Det var poängen i vad
            jag sade. Att jag tog mig själv som exempel kan vi bortse ifrån.
            Vad jag menade är att villkoren för verksamheten blir helt omöjliga,
          </note>
          <note>
            Bengt Silfverstrand.
          </note>
          <note>
            Bengt Silfverstrand talade om att vi slår in öppna dörrar. När
            betänkandet justerades i utskottet var t.ex. kompletteringspropositionen
            inte känd. Det fanns ingen möjlighet för oss att i den situationen
            ta hänsyn till rykten, antydningar eller uttryckssätt i tidigare
            propositioner. Vi måste lita på vad som skrivs i det förslag som
            har lagts fram.
          </note>
          <note>
            Bengt Silfverstrand, ta inte munnen riktigt så full och säg att
            vi skulle ha känt till byggnadsstyrelsens minskade betydelse.
            Det är bara ett år sedan vi förra gången hade den frågan uppe.
            Då försvarade
          </note>
          <note>
            Bengt Silfverstrand förslaget med att byggnadsstyrelsen även
            i fortsättningen skulle ha totalkontroll till ''sista droppen''.
            Detta sades för bara ett år sedan.
          </note>
          <note>
            På samma sätt förhåller det sig med kårobligatoriet.
          </note>
          <note>
            Vad vi har föreslagit är ett principuttalande redan nu för att
            ge studenter och högskolans ledning långsiktiga spelregler, så
            att de vet vad som kommer att hända. Däremot föreslår vi inte
            i dag att kårobligatoriet skall avskaffas i morgon eller till
            nästa budgetår. Något sådant är inte möjligt, och det försökte
            jag också förklara. Jag är ledsen om jag inte var så tydlig att
            Bengt Silfverstrand förstod det.
          </note>
          <note type="speaker">
            Anf. 139 GÖSTA LYNGÅ (mp):
          </note>
          <note>
            Herr talman! Det kunde ha varit mycket värre än vad Bengt Silfverstrand
            sade. Det finns faktiskt mer än tre gånger så många motionsyrkanden
            som det finns reservationer, och jag tror alltså att alla partier
            varit mycket restriktiva.
          </note>
          <note>
            Jag har någonting intressant att säga, och det gäller internationaliseringen.
            Som Bengt Silfverstrand säkerligen vet är världen mer än tio gånger
            så stor som EG. Jag är inte negativ till Erasmus-projektet, men
            tror Bengt Silfverstrand att Erasmus-projektet kommer att hjälpa
            oss till en riktig internationalisering eller kommer det att konkurrera
            ut andra projekt, som är oerhört intressanta när det gäller samarbetet
            med
          </note>
          <note>
            Östeuropa som vi redan haft ett ganska utvecklat samarbete med?
            Detsamma gäller samarbete med u-länderna, där det kanske ännu
            inte har hänt så mycket. Har Bengt Silfverstrand någon känsla
            för framtiden på den punkten?
          </note>
          <note>
            Anf. 140 MARIANNE ANDERSSON i
          </note>
          <note>
            Vårgårda (c):
          </note>
          <note>
            Herr talman! Erfarenheten har ju visat att det är säkrast att
            motionera i frågor som man tycker är viktiga. Alltför många gånger
            har vi blivit besvikna, när ett förslag har aviserats och sedan
            inte framlagts. Vi förbehåller oss därför rätten att motionera
            även om vi vet att en sak kanske är på gång.
          </note>
          <note>
            Bengt Silfverstrand kanske inte uppmärksammade att jag gjorde
            en kort redovisning av sådana frågor som vi har tyckt varit viktiga
            men som vi inte har reserverat oss i.
          </note>
          <note>
            Jag förstod inte om jag uppfattade Bengt
          </note>
          <note>
            Silfverstrand rätt -- det är inte så lätt med hans debatteknik
            -- när det gällde lokalkostnaderna.
          </note>
          <note>
            Menar Bengt Silfverstrand att vi skall vänta och se hur det fungerar
            innan vi analyserar konsekvenserna av att högskolorna själva får
            ta över sina lokaler? Det är ju faktiskt ganska stora värden det
            här rör sig om. Vi tycker att detta skall ske, men vi anser också
            att det bör föregås av en utredning om hur det skall gå till.
            En sådan bör ju inte komma i efterhand.
          </note>
          <note>
            Om vår reservation angående utrustning och inredning säger Bengt
            Silfverstrand att vi bör kunna vänta med detta, eftersom ett förslag
            har aviserats och att vi när det kommer har ett bättre beslutsunderlag.
            Vi behöver inte något bättre underlag, eftersom vi vet att dessa
            behov finns.
          </note>
          <note>
            Därför har vi framlagt detta förslag och även reserverat oss
            för det. Behoven är kända sedan lång tid tillbaka. Detta är ingenting
            som har uppstått nu.
          </note>
          <note type="speaker">
            Anf. 141 BENGT SILFVERSTRAND (s):
          </note>
          <note>
            Herr talman! Först till Birger Hagård! Det handlar här inte om
            något uppvaknande. Det är en fullständigt medveten politik, en
            utbildningspolitik som ingår i en större helhet i en socialdemokratisk
            politik och som bl.a. har uttryckts på ett mycket tydligt sätt
            i den tillväxtproposition som berör detta område och som Birger
            Hagård får tillfälle att återkomma till. Utgångspunkten är att
            riksdagens och regeringens beslut i framtiden mer skall inriktas
            på omfattning, inriktning och lokalisering än på forskningsuppläggning
            och studieorganisation i detalj. Detta är ingen nyhet, och då
            behöver man den 24 april 1991 inte tala om något uppvaknande.
          </note>
          <note>
            I den mån det handlar om ett uppvaknande, har det kommit för
            mycket länge sedan.
          </note>
          <note>
            Jag ber Margitta Edgren om ursäkt för att jag kritiserade henne
            för att ha ''gjort sig skyldig'' till en reservation för mycket.
            För övrigt tycker jag inte att det på den punkten föreligger så
            stora meningsmotsättningar att det finns skäl att uppta tiden
            med att kommentera den saken.
          </note>
          <note>
            Till Gösta Lyngå vill jag säga att jag självfallet inte tror
            att Erasmus är tillräckligt för att uppnå alla de syften för Europasamarbete
            på utbildningsområdet som vi vill uppnå. Det behövs oändligt mycket
            mer.
          </note>
          <note>
            Med tanke på att miljöpartiet är så kritiskt mot EG-
          </note>
          <note>
            samarbete finns det ingen anledning att måla fan på väggen. Här
            har vi ett tydligt exempel på att vi har nytta av ett samarbete.
            Vi ligger på samma nivå som EG-länderna, och vi kommer snabbt
            med i samarbete. Vi har alldeles avgjort ingenting att frukta,
            utan det här är ett område där vi har allt att vinna. Med den
            bakgrund och de erfarenheter som
          </note>
          <note>
            Gösta Lyngå har tycker jag att han borde kunna påverka det när
            det gäller EG-samarbetet mycket kritiska miljöpartiet. På detta
            område har vi inte samma möjligheter om vi står vid sidan om eller
            om vi bara skall anpassa oss, utan möjligheterna blir mycket större
            om vi är medlemmar och har ett inflytande.
          </note>
          <note type="speaker">
            Anf. 142 BIRGER HAGÅRD (m):
          </note>
          <note>
            Herr talman! Det är inte fråga om något uppvaknande, säger Bengt
            Silfverstrand. Så mycket värre då! Har man varit medveten om detta
            sakernas tillstånd och inte gjort någonting, är det svårt att
            hitta en ursäkt.
          </note>
          <note type="speaker">
            Anf. 143 GÖSTA LYNGÅ (mp):
          </note>
          <note>
            Herr talman! Som jag redan sagt till Bengt
          </note>
          <note>
            Silfverstrand är världen mer än tio gånger större än
          </note>
          <note>
            EG. Europa är betydligt större än EG. Visst behöver vi samarbete
            med EG-länderna, med
          </note>
          <note>
            Europa och med hela världen, men samarbetet skall inte bara kanaliseras
            till EG och ske i sådana former att det konkurrerar med och kanske
            utesluter andra former av samarbete. Det är detta vi är rädda
            för. Det är internationaliseringen som är det viktiga, inte just
            EG-samarbetet.
          </note>
          <note type="speaker">
            Anf. 144 BENGT SILFVERSTRAND (s):
          </note>
          <note>
            Herr talman! Nej, Birger Hagård, det är en medvetenhet som har
            tagit sig uttryck i många socialdemokratiska initiativ och som
            på utbildningsområdet har lett fram till att det är vi som driver
            på och moderaterna som kommer efter och kritiserar, svartmålar
            och talar om nedrustning.
          </note>
          <note>
            Det är en politik som fått en på området tidigare sakkunnig,
            Britt Mogård, att säga att den moderata skol- och utbildningspolitiken
            inte samspelar med de förändringar som samhällsutvecklingen fört
            med sig.
          </note>
          <note type="speaker">
            Anf. 145 BIRGER HAGÅRD (m):
          </note>
          <note>
            Herr talman! Nu har Bengt Silfverstrand varit vaken så länge
            att han inte ens verkar nymornad längre.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 25 april.)
          </note>
          <note>
            15 § Förbud mot utförsel av vissa produkter som kan användas
            i massförstörelsesyfte, m.m.
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1990/91:UU13 Förbud mot utförsel av vissa produkter som kan användas
            i massförstörelsesyfte,m.m. (prop. 1990/91:97)
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 25 april.)
          </note>
          <note>
            16 § Beslut om fortsatt ärendebehandling
          </note>
          <note>
            Kammaren beslöt att ärendebehandlingen skulle fortsättas vid
            arbetsplenumtorsdagen den 25 april.
          </note>
          <note>
            17 § Anmälan om kompletteringsval till näringsutskottet
          </note>
          <note>
            Tredje vice talmannen meddelade att socialdemokratiska riksdagsgruppen
            hade anmält
          </note>
          <note>
            Christina Raud som suppleant i näringsutskottet under Birgitta
            Johanssons ledighet.
          </note>
          <note>
            Tredje vice talmannen förklarade utsedd till
          </note>
          <note>
            suppleant i näringsutskottet
          </note>
          <note>
            Christina Raud (s)
          </note>
          <note>
            18 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1990/91:189 Förslag till lag om byggnadsgaranti
          </note>
          <note>
            Motionerna
          </note>
          <note>
            med anledning av prop. 1990/91:154 Rörelseregler för bank m.m.
          </note>
          <note>
            1990/91:N107 av Sigge Godin och Isa Halvarsson
          </note>
          <note>
            (fp)
          </note>
          <note>
            1990/91:N108 av Per Westerberg m.fl. (m)
          </note>
          <note>
            1990/91:N109 av Rolf L Nilson m.fl. (v)
          </note>
          <note>
            1990/91:N110 av Nic Grönvall (m)
          </note>
          <note>
            1990/91:N111 av Lars Norberg m.fl. (mp)
          </note>
          <note>
            1990/91:N112 av Hadar Cars m.fl. (fp)
          </note>
          <note>
            1990/91:N113 av Håkan Hansson m.fl. (c)
          </note>
          <note>
            med anledning av prop. 1990/91:160 Ändringar i lagen (1973:370)
            om arbetslöshetsförsäkring, m.m.
          </note>
          <note>
            1990/91:A48 av Claes Roxbergh m.fl. (mp)
          </note>
          <note>
            med anledning av prop. 1990/91:166 Särskild löneskatt på pensionskostnader,
            m.m.
          </note>
          <note>
            1990/91:Sk74 av Bo Lundgren m.fl. (m)
          </note>
          <note>
            med anledning av prop. 1990/91:167 Skattefrihet vid utdelning
            av aktier i vissa fall
          </note>
          <note>
            1990/91:Sk75 av Kjell Johansson m.fl. (fp)
          </note>
          <note>
            med anledning av prop. 1990/91:168 Vissa förmögenhetsskattefrågor
            m.m.
          </note>
          <note>
            1990/91:Sk76 av Bo Lundgren m.fl. (m)
          </note>
          <note>
            1990/91:Sk77 av Knut Wachtmeister och förste vice talman Ingegerd
            Troedsson (m)
          </note>
          <note>
            1990/91:Sk78 av Kjell Johansson m.fl. (fp)
          </note>
          <note>
            1990/91:Sk79 av Görel Thurdin m.fl. (c)
          </note>
          <note>
            med anledning av prop. 1990/91:170 En lag om sjukavdrag för statsråden
            m.m.
          </note>
          <note>
            1990/91:K95 av Anders Björck m.fl. (m)
          </note>
          <note>
            1990/91:K96 av tredje vice talman Bertil Fiskesjö m.fl. (c)
          </note>
          <note>
            med anledning av prop. 1990/91:171 En prisinformationslag
          </note>
          <note>
            1990/91:L28 av Rolf Dahlberg m.fl. (m)
          </note>
          <note>
            1990/91:L29 av Göran Magnusson (s)
          </note>
          <note>
            1990/91:L30 av Ulla Orring m.fl. (fp)
          </note>
          <note>
            med anledning av skr. 1990/91:143 Den lokala konsumentverksamheten
          </note>
          <note>
            1990/91:L24 av Birthe Sörestedt och Bengt
          </note>
          <note>
            Silfverstrand (s)
          </note>
          <note>
            1990/91:L25 av Elisabeth Persson och Jan Jennehag
          </note>
          <note>
            (v)
          </note>
          <note>
            1990/91:L26 av Stina Gustavsson (c)
          </note>
          <note>
            1990/91:L27 av Elisabet Franzén (mp)
          </note>
          <note>
            med anledning av skr. 1990/91:148 Pensionärernas medinflytande
          </note>
          <note>
            1990/91:K94 av Margit Gennser (m)
          </note>
          <note>
            19 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 23 april
          </note>
          <note type="speaker">
            1990/91:183 av Anna Horn af Rantzien (mp) till statsrådet Lena
            Hjelm-Wallén om bistånd och miljö:
          </note>
          <note>
            I ett nyligen utkommet nummer av Beijing Review finns en artikel
            om risodling. Där anges att halva risarealen i Kina år 1993 skall
            vara ersatt med ett hybridris. Pengarna för projektet kommer från
          </note>
          <note>
            Occidental Petroleum i USA. Samma ris skall också införas i hundra
            andra länder enligt nämnda tidskrift.
          </note>
          <note>
            Om detta är sant, innebär det en fruktansvärd utarmning av lokala
            rissorter. Dessutom kommer stora mängder metangas att frigöras,
            vilket ökar växthuseffekten och skyndar på nedbrytningen av ozonskiktet.
            Hybridris, som visar en kraftig heterosiseffekt, är betydligt
            värre än vanligt ris i detta avseende.
          </note>
          <note>
            Skälet till att ett oljebolag marknadsför nya rissorter är, som
            vi vet av erfarenhet, att de nya sorterna behöver bolagets biocider.
            Tidigare samodlades ris med fisk i fältdammarna. Det gav ett välkommet
            proteintillskott till den kolhydratrika kosten och gödslade risplantorna
            utan kostnad.
          </note>
          <note>
            Men fisken var inte anpassad till biociderna, och dog därför.
            Bonden måste nu köpa handelsgödsel till sin risodling. Mycket
            av handelsgödseln rinner tillsammans med biociderrester ut i vattendragen
            --
          </note>
          <note>
            och ännu en miljö förstörs!
          </note>
          <note>
            Detta är bara ett exempel på hur det naturliga växelspelet störs
            -- och beroendet av de stora företagen cementeras -- när ny teknik
            införs på kort tid, utan att man tar hänsyn till följderna för
            konsumenter och naturtillgångar. Mest utsatta är naturligtvis
            länderna i tredje världen.
          </note>
          <note>
            Frågor:
          </note>
          <note>
            -- Hur hanteras denna typ av problem i biståndet?
          </note>
          <note>
            -- Vad gör svenskt bistånd för att öka medvetandet bland u-länderna
            om dessa faror?
          </note>
          <note>
            -- På vilket sätt medverkar de svenska jordbruksinsatserna till
            en på sikt hållbar jordbruksproduktion?
          </note>
          <note>
            20 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 24 april
          </note>
          <note>
            1990/91:558 av Britt Bohlin (s) till försvarsministern om personalbostäderna
            vid
          </note>
          <note>
            Såtenäs flygflottilj:
          </note>
          <note>
            Många av försvarets etablissemang är så lokaliserade att bostadsfrågan
            för personalen kan utgöra ett hinder vid rekryteringen. De personalbostäder
            som finns vid bl.a. F 7 är därför ytterst värdefulla att behålla.
          </note>
          <note>
            Avser försvarsministern att medverka till ett bibehållande av
            personalbostäderna vid F 7
          </note>
          <note>
            Såtenäs?
          </note>
          <note>
            21 § Kammaren åtskildes kl 22.33.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. 5 §
            anf.21 (delvis),
          </note>
          <note>
            av tredje vice talmannen därefter t.o.m.
          </note>
          <note>
            ajourneringen kl. 12.13.
          </note>
          <note>
            av andre vice talmannen därefter t.o.m. 8 § anf. 49
          </note>
          <note>
            (delvis),
          </note>
          <note>
            av förste vice talmannen därefter t.o.m. 9 § anf. 82
          </note>
          <note>
            (delvis),
          </note>
          <note>
            av tredje vice talmannen därefter t.o.m.
          </note>
          <note>
            ajourneringen kl. 17.51,
          </note>
          <note>
            av andre vice talmannen därefter t.o.m. 13 § anf.
          </note>
          <note>
            116 (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
