<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--117</head>
          <docDate when="1991-05-23 00:00:00">1991-05-23 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 16 maj.
          </note>
          <note>
            2 § Beslut rörande utskottsbetänkande som slutdebatterats den
            22 maj
          </note>
          <note>
            Företogs till avgörande arbetsmarknadsutskottets betänkande 1990/91:AU17
            (beträffande debatten i detta ärende, se prot. 116).
          </note>
          <note>
            Arbetsmarknadsutskottets betänkande AU17
          </note>
          <note>
            Mom. 1 (förutsättningarna för jämställdhet)
          </note>
          <note>
            Utskottets hemställan bifölls med 163 röster mot
          </note>
          <note>
            37 för reservation 2 av Elver Jonsson och Charlotte
          </note>
          <note>
            Branting. 96 ledamöter avstod från att rösta.
          </note>
          <note>
            Mom. 5 (arbetsvärdering)
          </note>
          <note>
            Utskottets hemställan bifölls med 225 röster mot
          </note>
          <note>
            72 för reservation 7 av Elver Jonsson m.fl.
          </note>
          <note>
            Mom. 7 (kvinnors arbetsmiljö)
          </note>
          <note>
            Först biträddes reservation 9 av Kersti Johansson och Anna Horn
            af Rantzien med 54 röster mot 19
          </note>
          <note>
            för reservation 10 av Karl-Erik Persson. 221
          </note>
          <note>
            ledamöter avstod från att rösta.
          </note>
          <note>
            Härefter bifölls utskottets hemställan med 201
          </note>
          <note>
            röster mot 52 för reservation 9 av Kersti Johansson och Anna
            Horn af Rantzien. 43 ledamöter avstod från att rösta.
          </note>
          <note>
            Mom. 9 (kvinnors företagande och regional balans)
          </note>
          <note>
            Utskottets hemställan bifölls med 244 röster mot
          </note>
          <note>
            52 för reservation 11 av Kersti Johansson och Anna
          </note>
          <note>
            Horn af Rantzien. 1 ledamot avstod från att rösta.
          </note>
          <note>
            Mom. 22 (lagens tillämpningsområde)
          </note>
          <note>
            Först biträddes reservation 19 av Karl-Erik
          </note>
          <note>
            Persson med 23 röster mot 18 för reservation 20 av
          </note>
          <note>
            Anna Horn af Rantzien. 255 ledamöter avstod från att rösta.
          </note>
          <note>
            Härefter bifölls utskottets hemställan med 200
          </note>
          <note>
            röster mot 35 för reservation 19 av Karl-Erik
          </note>
          <note>
            Persson. 62 ledamöter avstod från att rösta.
          </note>
          <note>
            Mom. 25 (arbetsmiljöer som domineras av arbetstagare av motsatt
            kön)
          </note>
          <note>
            Utskottets hemställan bifölls med 260 röster mot
          </note>
          <note>
            35 för reservation 23 av Karl-Erik Persson och
          </note>
          <note>
            Anna Horn af Rantzien.
          </note>
          <note>
            Mom. 27 (ökat antal kvinnor i maktpositioner)
          </note>
          <note>
            Utskottets hemställan bifölls med 282 röster mot
          </note>
          <note>
            14 för reservation 25 av Anna Horn af Rantzien.
          </note>
          <note>
            Mom. 31 (kollektivavtal och dispositivitet)
          </note>
          <note>
            Först biträddes reservation 33 av Kersti
          </note>
          <note>
            Johansson med 52 röster mot 18 för reservation 34
          </note>
          <note>
            av Karl-Erik Persson. 224 ledamöter avstod från att rösta.
          </note>
          <note>
            Härefter biträddes reservation 33 av Kersti
          </note>
          <note>
            Johansson med 69 röster mot 36 för reservation 32
          </note>
          <note>
            av Elver Jonsson och Charlotte Branting. 192
          </note>
          <note>
            ledamöter avstod från att rösta.
          </note>
          <note>
            Därpå biträddes reservation 33 av Kersti Johansson med 69 röster
            mot 53 för reservation 31 av Anders
          </note>
          <note>
            G Högmark m.fl. 174 ledamöter avstod från att rösta.
          </note>
          <note>
            Slutligen bifölls utskottets hemställan med 135
          </note>
          <note>
            röster mot 71 för reservation 33 av Kersti
          </note>
          <note>
            Johansson. 90 ledamöter avstod från att rösta.
          </note>
          <note>
            Mom. 39 (22 § jämställdhetslagen)
          </note>
          <note>
            Utskottets hemställan bifölls med 193 röster mot
          </note>
          <note>
            36 för reservation 47 av Karl-Erik Persson. 65
          </note>
          <note>
            ledamöter avstod från att rösta.
          </note>
          <note>
            Mom. 40 (påföljden för överträdelse av diskrimineringsförbuden)
          </note>
          <note>
            Utskottets hemställan bifölls med 194 röster mot
          </note>
          <note>
            54 för reservation 49 av Elver Jonsson och
          </note>
          <note>
            Charlotte Branting. 49 ledamöter avstod från att rösta.
          </note>
          <note>
            Mom. 46 (könssammansättningen i AD i jämställdhetsmål m.m.)
          </note>
          <note>
            Utskottets hemställan bifölls med 208 röster mot
          </note>
          <note>
            19 för reservation 63 av Karl-Erik Persson. 70
          </note>
          <note>
            ledamöter avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            3 § Nedrustning
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1990/91:UU18 Nedrustning
          </note>
          <note type="speaker">
            Anf. 1 BIRGITTA HAMBRAEUS (c):
          </note>
          <note>
            Herr talman! Vi skall nu debattera Sveriges säkerhetspolitik.
            Nedrustningspolitiken är ju en del av den. Det gäller utrikesutskottets
            betänkande nr 18.
          </note>
          <note>
            Herr talman! I reservation nr 7 föreslår centern och miljöpartiet
            att en nordisk parlamentarisk arbetsgrupp tillsätts för en kärnvapenfri
            zon. Den svenska riksdagen står enhälligt bakom tanken på en kärnvapenfri
            zon i Norden.
          </note>
          <note>
            Ämbetsmannagruppen som har utrett det här under ett antal år
            är nu färdig med sin första rapport, och utrikesministrarna har
            beslutat låta den ''ingå som ett led i de säkerhetspolitiska övervägandena
            i de respektive huvudstäderna''.
          </note>
          <note>
            Men det behövs ett brett politiskt stöd i de nordiska länderna
            om tanken skall kunna förverkligas.
          </note>
          <note>
            Därför är det i hög grad lämpligt att nu tillsätta en nordisk
            parlamentarisk arbetsgrupp för att fördjupa analysen och kunna
            nå fram till ett gemensamt nordiskt förslag om en kärnvapenfri
            zon i Norden.
          </note>
          <note>
            I reservation nr 8 föreslår vi en skärpning av
          </note>
          <note>
            Sveriges praxis när det gäller att ta emot flottbesök från atomvapenländer.
            En ny tanke är att Sverige skulle kunna arbeta för synsättet att
            passage med kärnvapen ombord inte skall betraktas som oskadlig.
            Den skall därmed enligt havsrättskonventionen kräva samtliga kuststaternas
            tillstånd.
          </note>
          <note>
            Herr talman! Under många år har centerpartiet arbetat för att
            befria FN-organet IAEA från den förlegade uppgiften att sprida
            kärnkraft över världen. Vi vidhåller kravet på ändring i IAEAs
            stadga i reservation nr 10.
          </note>
          <note>
            FNs generalförsamling tillsatte sitt atomenergiorgan i Wien när
            den allmänna meningen var att kärnkraften var en oerhört värdefull
            energikälla, som hela världen måste få tillgång till. Man ansåg
            att den var billig, säker och outtömlig. Det här var på 50- och
            60-talen. Nu vet vi att man misstog sig grovt. Land efter land
            beslutar sig för att avveckla kärnkraften, särskilt efter Tjernobylkatastrofen.
            Det senaste exemplet är Spanien. Tidskriften Ny Teknik rapporterade
            nyligen att Spanien kommer att avbryta arbetet på de fem reaktorer
            som är under byggnad. Hittills har de kostat motsvarande 50 miljarder
            svenska kronor, och kraftsbolagen får 35 miljarder i skadestånd.
            Man avbryter ändå byggandet av hela det nya kärnkraftprogram som
            man förut har beslutat om.
          </note>
          <note>
            Det är inte rimligt att FN skall ha ett organ för att sprida
            en viss teknik, som dessutom är så allvarligt ifrågasatt. Nästa
            gång FNs generalförsamling får en rapport från IAEA bör Sverige
            ta initiativet till en stadgeändring.
          </note>
          <note>
            Herr talman! Vi behöver tänka över vår säkerhetspolitik i en
            förändrad värld. Centerpartiet föreslår en parlamentarisk utredning
            för att klargöra Sveriges roll.
          </note>
          <note>
            Sedan det kalla kriget har staterna i olika internationella fora,
            t.ex. i FNs nedrustningskonferens CD i Genève, varit uppdelade
            i väst och öst och i en tredje grupp.
          </note>
          <note>
            Sverige tillhör denna s.k. NN-grupp, dvs. neutral and non-allied
            states, neutrala och alliansfria stater.
          </note>
          <note>
            Där är majoriteten u-länder. Vi har satsat förhållandevis mycket
            sakkunskap och andra resurser. Vi har vunnit många u-länders förtroende
            och ibland kunnat medla mellan i- och u-länder.
          </note>
          <note>
            Man räknar med att 80 % av världens befolkning kommer att bo
            i u-länderna en bit in på 2000-talet.
          </note>
          <note>
            De rika är redan i dag en mycket liten minoritet på jorden, och
            majoriteten i FNs generalförsamling utgörs av u-länder. Orsaken
            till att Sverige kunnat påverka en del i FN-sammanhang beror,
            tror jag, just på att vi solidariserat oss med världens majoritet,
            de fattiga länderna, och arbetat för en rättfärdigare världsordning.
          </note>
          <note>
            När nu väst och öst inte längre bekämpar varandra i skilda grupper
            håller samarbetsmönstret på att ändras. Vi är egentligen tillbaka
            i grundkonflikten, den mellan rika och fattiga, nord--sydkonflikten.
          </note>
          <note>
            Sveriges neutralitetspolitik och vårt oberoende av stormaktsintressen
            har lika stor betydelsei denna situation som under det kalla kriget.
            Vår neutralitet är ju sekelgammal och inget som vi uppfunnit efter
            andra världskriget.
          </note>
          <note>
            FN skapades en gång för fred med insikten att fred bara kan säkerställas
            på jorden om orättvisorna och förtrycket undanröjs. Sverige har
            från första början med stor entusiasm gått in för att arbeta för
            FNs ideal.
          </note>
          <note>
            Nu har emellertid Sverige börjat ändra policy och alltmer solidariserat
            sig med rikemanslägret, utan att riksdagen tagit ställning till
            detta.
          </note>
          <note>
            Internationella valutafonden bestämmer numera uländernas ekonomiska
            politik, understödd av
          </note>
          <note>
            Världsbanken. Där handhas vårt agerande sedan
          </note>
          <note>
            1988 av finansdepartementet, inte av UD. Det är alltså finansdepartementet,
            och inte utrikesdepartementet, som utformar Sveriges policy när
            det gäller skuldtyngda, fattiga länder.
          </note>
          <note>
            Sverige har accepterat Världsbankens och
          </note>
          <note>
            Valutafondens etnocentriska överförmyndigarmentalitet. Det är
            alltså inte längre fråga om utvecklingssamarbete mellan likaberättigade
            stater.
          </note>
          <note>
            Jag ser ett otäckt mönster avteckna sig. När de rika ländernas
            ekonomiska intressen på olika ställen i världen hotas, kommer
            det alltid att finnas en
          </note>
          <note>
            Saddam Hussein att bekämpa, så att inte den rika världens överhöghet
            raseras.
          </note>
          <note>
            Sveriges självständiga och aktiva utrikespolitik är en tillgång.
            Vi har arbetat för en rättvisare värld tillsammans med andra likasinnade
            länder, t.ex.
          </note>
          <note>
            Norden, Canada, Holland, Australien och Nya
          </note>
          <note>
            Zeeland. En säkerhetspolitisk utredning skulle ta upp Sveriges
            roll i detta nord--syd-perspektiv.
          </note>
          <note>
            Det finns också andra faktorer som hotar vår säkerhet. Trots
            allt tal om livsmedelsöverskott är
          </note>
          <note>
            Europa den världsdel som importerar mest livsmedel eller insatsvaror
            för att få fram livsmedel.
          </note>
          <note>
            World Watch Institute i Amerika uppger att världens s.k. spannmålsöverskott
            bara räcker i drygt 60 dagar. Rekordskörden 1990 fyllde bara på
            lagret med några få dagar. Kornbodarna i sydvästra
          </note>
          <note>
            USA brukas med icke uthålliga metoder så att grundvattnet sjunker
            med upp till 1,5 meter per år.
          </note>
          <note>
            Miljöförstöringen omöjliggör på många håll produktion av hälsosamma
            livsmedel. U-länderna kan i många fall behöva använda sin goda
            jordbruksmark till egna livsmedel i stället för att exportera
            foder och mat till oss. Det finns alltså all anledning att fortsätta
            se Sveriges livsmedelspolitik ur säkerhetsperspektiv.
          </note>
          <note>
            I FN-rapporten ''Vår gemensamma framtid'' från den kommission
            som Gro Harlem Brundtland var ordförande för, framhålls det att
            miljöförstöringen också är ett hot mot världens säkerhet. Vi för
            ett krig mot naturen genom att producera och hantera naturresurserna
            på ett sätt som inte bygger på kunskap om naturens förutsättningar.
            Ekonomi och ekologi måste förenas för en bärkraftig utveckling.
          </note>
          <note>
            Industriländernas spektakulära välstånd åstadkoms med produktionsmetoder
            som inte håller i längden och som inte är möjliga att kopiera
            för en majoritet av världens länder. Belastningen av föroreningar
            skulle bli för stor och naturresurserna skulle uttömmas. Ett exempel
            som brukar användas är, att om alla kineser köpte den typ av kylskåp
            som vi använder och körde vår typ av bilar, skulle atmosfären
            skadas katastrofalt. Häri ligger stora risker för konflikter mellan
            u-länder och i-länder.
          </note>
          <note>
            Vi kan inte kräva ekologiskt ansvar av u-länderna om vi inte
            är beredda att ta det själva.
          </note>
          <note>
            Omställningen till ett uthålligt produktionssätt är en inspirerande
            utmaning för industriländerna. När vi sluter fred med naturen
            och börjar återuppbyggnadsarbetet, kommer också ekonomin att blomstra.
            Nya investeringar behövs för att ersätta de gamla, miljöförstörande
            systemen. I
          </note>
          <note>
            stället för att tjäna miljarder på vapen, skulle investerare
            få en konstruktiv och lönsam uppgift att placera kapitalet i nya
            produktionssystem, som hushållar med resurser och inte skapar
            föroreningar eller avfall. Utmaningen är att tillverka på ett
            sådant sätt att resurserna räcker för alla. I stället för en linejär
            resurshantering som skapar avfall byggs en cyklisk resurshantering,
            där resurserna brukas, återbrukas och återförs till naturens kretslopp.
          </note>
          <note>
            Den säkerhetspolitiska utredningen som centerpartiet föreslår
            skall ta upp alla dessa och fler aspekter som rör vår säkerhet
            i ett stort övergripande perspektiv.
          </note>
          <note>
            Herr talman! Jag ber att få yrka bifall till reservation nr 2.
          </note>
          <note type="speaker">
            Anf. 2 BENGT HURTIG (v):
          </note>
          <note>
            Herr talman! Vi har vant oss vid att scenerna och debattklimatet
            skiftar snabbt när det gäller de säkerhetspolitiska perspektiven
            i världen. Mordet på Rajiv Gandhi påminner oss om splittringen
            i den väldiga indiska nationen. Det gör även den svenska gisslan
            i Kashmir. Det kalla krigets avveckling innebar inte att roten
            till det onda i världen försvann. Frånvaron av en ny ekonomisk
            världsordning består. Stormaktspolitik, förtryck, djupnande klassklyftor,
            flyktingproblem och etniska konflikter rullar på.
          </note>
          <note>
            Öst--väst-konflikten och det kalla kriget framstår alltmer som
            en avledare av de verkliga djupare konfliktorsakerna i världen
            genom att Sovjet aktivt stödde den koloniala frigörelsen och antiimperialistiska
            krafter.
          </note>
          <note>
            När vi förde den förra nedrustningsdebatten för drygt ett halvår
            sedan talade vi om den revolution som inträffat i Europa med Berlinmurens
            fall och den tyska återföreningen, som just hade skett.
          </note>
          <note>
            Verkligheten ansågs ha överträffat drömmen. Ett nytt samarbetsklimat
            och en ny alleuropeisk säkerhets- och samarbetsordning skulle
            öppna dörrarna för ett fredens Europa. Samarbetet mellan USA och
            Sovjet med anledning av Iraks occupation av Kuwait antogs förstärka
            freden och nedrustningen.
          </note>
          <note>
            I december och januari kände en del av oss här i kammaren nästan
            en känsla av jubel över att FN nu äntligen fungerade i och med
            att säkerhetsrådet hade auktoriserat de militära insatserna i
            Irak. Vi som varnade för att kriget riskerade att skapa nya problem
            var mest som sparvar i tranedansen. Jag vill påstå att vissa av
            oss förutsåg flyktingproblemen, de nya förföljelserna, civilbefolkningens
            lidanden, miljöförstörelsen i området och FNs identitetskris.
            Det framgår också av riksdagens protokoll.
          </note>
          <note>
            FNs handlingskraft när det gäller palestinier, kurder, cambodjaner,
            de svarta i Sydafrika, timoreser m.fl. folk har inte förändrats
            nämnvärt i den nya världsordningen med bara en supermakt. I
          </note>
          <note>
            fallet Cambodja kan man t.o.m. hävda att supermakten tillsammans
            med Kina och i skydd av
          </note>
          <note>
            FN är i färd med att hjälpa en av efterkrigstidens värsta folkmordsregimer,
            de röda khmererna, tillbaka till makten. Den sortens stalinister
            passar tydligen bra som USAs och Kinas ''bad guys'' i denna del
            av världen.
          </note>
          <note>
            I januari februari präglade våra censurerade journalister median
            såväl i hela västvärlden som i vårt land, och lyckan över det
            framgångsrika
          </note>
          <note>
            Gulfkriget var påtaglig. Media beskrev det kliniskt rena och
            kirurgiska kriget med sina smarta bomber.
          </note>
          <note>
            Nu vet vi att bara några få procent av de massiva bombningarna
            av Iraks infrastruktur utfördes med smarta bomber. Den raserade
            infrastrukturen och miljöförstöringen kommer att bidra till spridning
            av epidemier och andra sjukdomar, något som kommer att drabba
            civilbefolkningen i området hårt.
          </note>
          <note>
            Nu kan också de tidningsartiklar om krigets baksida som på grund
            av censuren inte fick tryckas under kriget, komma allmänheten
            till kännedom som speciallitteratur. Efterfrågan på de smarta
            bomberna ökar, och den amerikanska krigsindustrin gör lysande
            affärer.
          </note>
          <note>
            Det fanns, enligt min mening, intellektuella på högerkanten som
            i februari inte visste hur många araber som dog och som deklarerade
            att de inte hade medkänsla för några andra än de allierades familjer.
            Med araber fanns ingen medkänsla.
          </note>
          <note>
            Bilden av kriget fick en tidvis rasistisk prägel, som för mig
            förde tankarna tillbaka till 30-talet, även om det var Saddam
            Hussein som liknades vid Hittler.
          </note>
          <note>
            Enligt undersökningar var opinionen i vårt land den mest krigspositiva
            i hela Europa. Men nu, några månader senare, har hyllningarna
            till krigshjältarna ebbat ut. Nu möts vi inte längre av löpsedlar
            som talar om härliga krig. Det har förhoppningsvis också blivit
            en besk smak i munnen på en del av krigsnaivisterna.
          </note>
          <note>
            Mellanösternkrisen lyfte upp EG-staternas försvarspolitiska samarbete
            på dagordningen.
          </note>
          <note>
            Jacques Delors m.fl. talade om behovet av europeiska insatsstyrkor
            för att sättas in i konflikthärdar. Den gamla alliansen
          </note>
          <note>
            Västeuropeiska unionen blåstes till liv och fick informellt bli
            EGs militära instrument.
          </note>
          <note>
            Den fredens och stabilitetens organisation som EG
          </note>
          <note>
            ansetts vara fick tydliga taggar utåt. Även inåt har behovet
            av taggar aktualiserats. Förslaget om gemensamma insatsstyrkor
            också avsedda för
          </note>
          <note>
            Europa har väckts. Bakgrunden torde vara de hot mot inbördeskrig
            som finns på Balkan, men också andra etniska konflikter.
          </note>
          <note>
            Herr talman! Det finns fortfarande anledning att med kraft hävda
            nödvändigheten att använda icke väpnade metoder i konfliktlösningar
            och driva kampen för nedrustning vidare.
          </note>
          <note>
            Utvecklingen i Sovjetunionen och den därmed sammanhängande stagnationen
            i nedrustningsprocessen har också något förändrat bilden av möjligheterna
            till snabb nedrustning. I
          </note>
          <note>
            utskottsbetänkandet skrivs också att de beslut om nedrustning
            som hittills har fattats egentligen inte så mycket berör norra
            Europa. Man kan t.o.m. i vissa avseenden tala om ökningar i vårt
            närområde.
          </note>
          <note>
            Jag kan inte finna annat än att det nu inom ESK-
          </note>
          <note>
            processen är rimligt att visa viljan att gå vidare också med
            en minskning av den militära uppladdningen och förtroendeskapande
            åtgärder i norra Europa. Självfallet måste detta ske i förhandlingar
            där alla europeiska staters intressen tas till vara. Men just
            balansen i nedrustningsprocessen borde medföra att turen nu kommit
            till norra Europa. För vänsterpartiets del behandlar vi detta
            i reservation nr 4.
          </note>
          <note>
            För att påskynda tillkomsten av ett totalt provstoppsavtal för
            kärnvapenprov är det viktigt att Sveriges avståndstagande från
            proven klargörs vid varje tillfälle. Detta understryker också
            utskottet. Glädjande nog har Sovjet avstått från proven i Novaja
            Zemlja under detta år, och vi hoppas att man fortsätter med det.
          </note>
          <note>
            Sammanfattningsvis: Den katastrofala ekonomiska situationen i
            världen, flyktingproblemen, de etniska konflikterna, miljöproblem
            samt de pågående krigen borde göra det naturligt att vid sidan
            av den försvarspolitiska beredningen också göra en övergripande
            säkerhetspolitisk utredning, som nyss nämndes av föregående talare,
            Birgitta
          </note>
          <note>
            Hambraeus. I en sådan borde förutsättningarna för såväl biståndspolitik
            som aktiv utrikespolitik, medlemskap i EG, handelspolitik och
            sammanhängande problemområden analyseras.
          </note>
          <note>
            Detta behandlas i reservation nr 2, som jag också yrkar bifall
            till.
          </note>
          <note>
            Ett led i att göra Östersjön till ett kärnvapenfritt hav vore
            enligt min mening att skärpa praxisen vid örlogsbesök med eventuellt
            kärnbestyckade fartyg i enlighet med reservation nr 8.
          </note>
          <note>
            När det gäller FNs roll som bevarare av freden är tonläget i
            utskottets betänkande nu betydligt annorlunda än vad tongångarna
            var i debatten som fördes i januari. Nu speglas FNs kris och den
            internationella debatten om tillämpningen av resolutionerna på
            ett hyggligt sätt. Att utskottsmajoriteten ändå avstyrker vår
            att-sats om att vi bör ge regeringen i uppdrag att initiera en
            kritisk debatt i syfte att stärka FN uppfattar vi som en markering
            att vi inte fått riktigt allt tillgodosett.
          </note>
          <note>
            Även det yrkandet borde ha kunnat besvarats till stöd för en
            mer aktiv utrikespolitik. Vi har därför avgett reservation nr
            11 i detta ärende.
          </note>
          <note>
            Herr talman! Härmed yrkar jag bifall till reservation 2 och 11.
          </note>
          <note type="speaker">
            Anf. 3 INGER SCHÖRLING (mp):
          </note>
          <note>
            Herr talman! Vi lever i dag i den mest militariserade tidsepoken
            i mänsklighetens historia. Vapenarsenalerna är ohyggliga. Det
            finns kärnvapenladdningar, kemiska och biologiska stridsmedel,
            raketer och robotar som kan förgöra mänskligheten flera gånger
            om. Det satsas ofantliga summor på militärt försvar. Även uländerna
            spenderar enorma summor på vapen.
          </note>
          <note>
            Sedan 1960 har militärutgifterna ökat dubbelt så snabbt per capita
            som inkomsten i u-länderna enligt
          </note>
          <note>
            Världsbankens årsapport från 1990.
          </note>
          <note>
            Alla vet vi att detta är kvalificerat globalt vansinne och att
            vi nu står inför en stor utmaning. Vi måste gemensamt lösa hoten
            mot vår livsmiljö, ozonskiktets förtunning, förgiftat grundvatten,
            försurning, förorenade hav och riskerna för radioaktiva utsläpp.
            Vi människor har bara en värld, en moder jord.
          </note>
          <note>
            Det militära försvaret slukar energi, råvaror, markresurser och
            bidrar också till en gigantisk miljöförstöring, där produktion,
            provning och underhåll av konventionella, kemiska samt biologiska
            vapen och kärnvapen förorenar världens jord, vatten och luft med
            stora mängder gifter och radioaktiva ämnen. De medel vi vill använda
            för att försvara oss skapar i stället i sig nya hot mot frihet
            och fred och miljö.
          </note>
          <note>
            Den omvälvning som skett under 1989 och 1990
          </note>
          <note>
            med demokratiprocessen i Sovjet, Berlinmurens fall, det kalla
            kriget slut och ESK-processens resultat med reella truppnedskärningar
            har varit mycket positivt och skapat ett hoppfullt klimat för
            militär avrustning och fred. Trots de nya oroshärdara som vi nu
            ser finns också nya möjligheter till samarbete, och fredsprocessen
            fortsätter och måste fortsätta.
          </note>
          <note>
            Sveriges roll i det internationella nedrustningsarbetet kan bli
            än större om vi själva vågar visa vägen till nedrustning och avveckling
            av vapenexporthandeln. Vi anser att aktiv svensk fredspolitik
            inte kan förenas med vapenexport.
          </note>
          <note>
            Vi har i vår partimotion framlagt ett tolvpunkts förslag till
            hur Sverige kan arbeta för en aktivare fredspolitik. Några av
            punkterna har mer utförligt följts upp i andra motioner, t.ex.
            nedskärning av militärutgifterna och omstrukturering av försvaret
            till ett allsidigt social- och miljöförsvar, men även avveckling
            av vapenexporten. Jag skall gå in på en del av dessa tolv punkter,
            som också återfinns i våra reservationer.
          </note>
          <note>
            Vi måste slå vakt om och stärka neutraliteten genom att avstå
            från medlemskap i ett EG som tar allt fler steg i ritning mot
            en militär makt.
          </note>
          <note>
            I reservation 1 finns en redogörelse över vad som har hänt sedan
            utskottet i november 1990
          </note>
          <note>
            förmodade att en militärpakt inom EG inte skulle vinna gehör
            hos medlemsländerna.
          </note>
          <note>
            Vi tycker att den redogörelse av händelseutvecklingen som finns
            i reservationen borde varit med i betänkandet. I februari har
          </note>
          <note>
            Frankrike och Tyskland lagt fram gemensamt förslag om en sammansmältning
            mellan WEU och
          </note>
          <note>
            EG. I april presenterade Luxemburg ett kompromissförslag där
            det föreslås att EG-
          </note>
          <note>
            länderna skall ''agera gemensamt på den världspolitiska kartan''.
            Man menar att man skall samordna vapenutveckling, vapenexport,
            nedrustning, FN-aktioner och handelsblockader.
          </note>
          <note>
            I traktatförslaget, artikel H, talas om att EG skall uppträda
            enat i internationella organisationer och att majoritetsbeslut
            skall kunna fattas. Vidare sägs
          </note>
          <note>
            ''att medlemsländerna stödjer aktivt och utan förbehåll unionens
            utrikes- och säkerhetspolitik med utgångspunkt i ömsesidig lojalitet
            och solidaritet''.
          </note>
          <note>
            Just i dessa dagar sitter regeringen och de borgerliga partiledarna
            och diskuterar och tvistar om neutralitetsbegreppet, inför den
            medlemsansökan som eventuellt skall komma innan detta riksmöte
            avslutas. Men vi här i riksdagen och det svenska folket står utanför
            dessa förhandlingar.
          </note>
          <note>
            Kan vi tro på att det riksdagen beslöt den 12
          </note>
          <note>
            december 1990 fortfarande gäller, nämligen att
          </note>
          <note>
            Sverige bör eftersträva att bli medlem i Europeiska gemenskapen
            med bibehållen neutralitetspolitik?
          </note>
          <note>
            Hur länge skall den text vi beslutar om i dag i detta betänkande
            under rubriken ''Svensk säkerhets- och nedrustningspolitik'' gälla?
          </note>
          <note>
            I betänkandet sägs: ''Sveriges säkerhetspolitik utformas väsentligen
            som ett samspel mellan utrikespolitiken och försvarspolitiken.
            Dess uppgift är att bevara landets oberoende och i alla lägen
            trygga en nationell handlingsfrihet för att inom våra gränser
            bevara och utveckla vårt samhälle efter våra värderingar och därtill
            verka för internationell avspänning och en fredlig utveckling.''
            Någonstans går detta inte riktigt ihop.
          </note>
          <note>
            Vi måste vara mycket tydliga när det gäller vår neutralitetspolitik
            och vilken roll vi vill att Sverige skall spela för fred och nedrustning.
          </note>
          <note>
            I reservation 3 tar vi upp Sveriges deltagande i militära FN-aktioner.
            Vi vill att riksdagen skall fastslå att Sverige under inga omständigheter
            kan tänka sig att skicka militär som har till uppgift att medverka
            i krigsuppdrag. Vi vill också att Sverige skall verka för att
            FN i första hand beivrar brott mot
          </note>
          <note>
            FN-stadgan med fredliga medel.
          </note>
          <note>
            FNs anseende har skadats mycket svårt av
          </note>
          <note>
            Gulfkriget -- det mänskliga lidandet för civilbefolkningen, massmordet
            på kurderna, den enorma miljöförstöring som Gulfkriget bidragit
            till -- och likväl sitter Saddam Hussein fortfarande vid makten.
          </note>
          <note>
            Freds- och miljöarbetet i Nordiska rådet, som
          </note>
          <note>
            Birgitta Hambraeus var inne på, bör stärkas, och vi menar att
            initiativ bör tas för att utvidga freds- och miljösamarbetet runt
            Östersjön genom att få med alla Östersjöstater. Också engagemanget
            med en kärnvapenfri zon måste förstärkas. Den informella parlamentariska
            kommitté som nu arbetar med frågan bör enligt vår mening få en
            formell förankring, som också sägs i reservation 7 av centern
            och miljöpartiet. Den parlamentariska arbetsgruppen skall ge en
            fördjupad analys som skall syfta till att gemensamt nordiskt förslag
            om en kärnvapenfri zon i Norden kan läggas fram.
          </note>
          <note>
            Som ett led i den kärnvapenfria zonen krävs också uttryckliga
            garantier för att kärnvapen inte finns ombord på gästande fartyg.
            Samtidigt som det sker en reduktion av landbaserade medeldistansmissiler
            har betydelsen av sjöbaserade kärnvapen ökat. För att kunna upprätthålla
            en kärnvapenfri zon måste --
          </note>
          <note>
            med allt vad det innebär både sakligt och symboliskt -- Sverige
            avvisa alla flottbesök där man inte kan få garantier för att kärnvapen
            inte finns ombord.
          </note>
          <note>
            Greenpeace har i en rapport visat på att ett stort antal kärnvapenbestyckade
            fartyg sannolikt har besökt Sverige. Vi anser att den rapporten
            måste tas på allvar. Det är hög tid att Sverige med skärpa säger
            ifrån att svensk lag om förbud mot att införa kärnvapen på vårt
            territorium skall respekteras.
          </note>
          <note>
            I reservation 8 menar centern, vänsterpartiet och miljöpartiet
            att en åtgärd kunde vara att inte längre betrakta passage genom
            territorialvatten med kärnvapen som oskadlig och att en passagerare
            skulle behöva samtliga kuststaters tillstånd.
          </note>
          <note>
            Naturligtvis kan man aldrig garantera att risken för olyckor
            är helt obefintlig. Så länge risken för olyckor finns kan man
            aldrig säga att en sådan här passage är oskadlig.
          </note>
          <note>
            Den svenska medverkan i kärnvapenspridningen måste upphöra. Sverige
            bidrar till kärnteknologispridning genom NPT, ickespridningsavtalet.
            Där vi förbundit oss att bidraga till den fortsatta utvecklingen
            av kärnenergins tillämpning för fredliga ändamål, som det står
            i fördragstexten.
          </note>
          <note>
            Men här i riksdagen har vi efter en folkomröstning beslutat att
            kärnkraften skall avvecklas. NPT-
          </note>
          <note>
            avtalet är faktiskt oförenligt med riksdagens beslut.
          </note>
          <note>
            För trovärdighetens skull bör Sverige kräva en omformulering
            av texten enligt miljöpartiets reservation 9. Detta gäller likaså
            Sveriges medlemskap i IAEA, där Sverige har accepterat kärnteknologins
            spridning i världen. Också här måste Sverige kräva en omformulering
            av stadgan i syfte att göra den förenlig med beslutet om att avveckla
            kärnkraften.
          </note>
          <note>
            I miljöpartiets budgetmotion har vi förordat ett generöst bidrag
            till fredsrörelsen. Det är oerhört viktigt att det arbete som
            fredsorganisationerna utför, både internationellt och här hemma,
            uppvärderas. Arbetet för fred, solidaritet och internationell
            förståelse länderna emellan kan aldrig nog värdesättas.
          </note>
          <note>
            Herr talman! Miljöpartiet tycker att Sverige skall gå före på
            nedrustningens väg mot målet global avrustning. Jag ber att få
            yrka bifall till reservationerna nr 3, 9 och 12. Jag ställer mig
            i övrigt bakom våra egna reservationer och de reservationer vi
            har tillsammans med andra.
          </note>
          <note type="speaker">
            Anf. 4 EVERT SVENSSON (s):
          </note>
          <note>
            Herr talman! När man hör Inger Schörling tala här får man en
            känsla av att Sverige ligger långt nere på aktivitetsskalan när
            det gäller nedrustning. Men i själva verket har Sverige i många
            år varit föregångsland. Tillsammans med andra har Sverige varit
            oerhört aktivt på nedrustningsområdet.
          </note>
          <note>
            Herr talman! Innan jag går vidare vill jag yrka bifall till hemställan
            i utrikesutskottets betänkande nr 18
          </note>
          <note>
            och avslag på samtliga reservationer som det har yrkats bifall
            till.
          </note>
          <note>
            Det har från svensk sida alltid pågått ett nedrustningsarbete
            i internationella fora. Det har parats med en debatt här hemma
            om hur stort vårt eget försvar skall vara, eller behöver vara
            med hänsyn till de ekonomiska möjligheter vi har och den hotbild
            som vi har att ta hänsyn till. Vi önskar alla att den hotbilden
            blir mindre, och den har väl också minskat under den allra senaste
            tiden.
          </note>
          <note>
            Sveriges alliansfrihet och Finlands neutralitet har också varit
            en stabiliserande faktor i Norden. Om vi vidare skulle få en kärnvapenfri
            zon -- som vi alla hoppas på -- som skulle kunna sammankopplas
            med en fri zon av kärnvapen genom Europa, genom att slagfältskärnvapnen,
            dvs. kortdistansvapnen togs bort, skulle det bli en utmärkt situation
            ur nedrustningssynpunkt. Det bör tilläggas i sammanhanget att
            vi vill ha bort alla kärnvapen.
          </note>
          <note>
            Kanske kan vi se den dagen komma. Nedrustning innebär att vi
            får pengar över till civil utveckling, inte minst i Öststaterna.
            Jag vill gärna ta Japan som ett exempel. Efter andra världskriget
            var landet förbjudet att upprusta. Nu är situationen annorlunda.
            Den civila utvecklingen har varit större och bättre än den har
            varit i t.ex. USA.
          </note>
          <note>
            Sverige är en alliansfri stat med en aktiv neutralitetspolitik.
            Det bör upprepas igen att det inte betyder åsiktsneutralitet.
            När det gäller frågan om de mänskliga rättigheterna har vi sagt
            att
          </note>
          <note>
            Sverige har rätt att inte ta hänsyn till enskilda länders suveränitet
            utan alltid kan ta upp frågan om de mänskliga rättigheterna. Det
            betyder att vi så att säga bryter den nationella integritetsprincipen.
          </note>
          <note>
            Efter år av ofruktbart arbete, där rustningen inte minst i Europa
            har ökat i omfattning, är vi nu inne i en ny period. Europa befriar
            sig från arvet av sitt förflutna. Så sade regeringscheferna vid
            ESK-
          </note>
          <note>
            mötet i Paris i november förra året.
          </note>
          <note>
            Helsingforsdokumentet 1975 kom till i en helt annan tid. Men,
            sade regeringscheferna i Paris, idéerna hade genomslagskraft,
            och de har fört oss in i en ny epok av demokrati, fred och enighet
            i
          </note>
          <note>
            Europa. Trots allt är det så som utskottet anför på s. 11 i betänkandet,
            nämligen att Europa är världens mest vapentäta kontinent. Det
            är med beklagande som man gör ett sådant konstaterande.
          </note>
          <note>
            Herr talman! Det är detta som nu skall ändras.
          </note>
          <note>
            Vägen är beträdd, men vi har tyvärr en lång väg att gå. Fredsrörelsens
            krafter kommer att behövas ännu. Det är illa om fredsrörelsen
            tappar stinget.
          </note>
          <note>
            Nedrustarna måste ha folket med sig.
          </note>
          <note>
            Vi kan konstatera att upprustningen i u-länderna är omfattande.
            Det framgår av betänkandet. Denna upprustning hindrar den civila
            utvecklingen. För en tid sedan hörde jag Ul-Haq -- som har skrivit
            UND-
          </note>
          <note>
            rapporten om den mänskliga utvecklingen --
          </note>
          <note>
            Human Development -- säga att man i längden inte kan gå förbi
            denna fråga. Av massmedia framgår det att Världsbanken har tagit
            upp denna fråga till diskussion. Kanske inte helt officiellt,
            eftersom
          </note>
          <note>
            Världsbanken inte skall lägga sig i ländernas inre angelägenheter,
            men när man går in och säger att den offentliga sektorn skall
            minska, ligger det inbäddat i detta att i första hand den militära
            upprustningen skall minska i omfattning. Utskottet understryker
            detta och talar om att den civila utvecklingen är viktigare. Den
            får inte ställas vid sidan av den militära upprustningen. Det
            går inte att säga till u-länderna att de inte får ha ett försvar.
          </note>
          <note>
            Men kostnaderna för försvaret får inte bli så stora att civila
            uppgifter, hälsovård, sjukvård osv., får träda åt sidan. Det är
            ett val som måste göras.
          </note>
          <note>
            I ESK i Paris säger man att tiden nu är inne att uppfylla förhoppningarna
            och förväntningarna som våra folk har hyst i årtionden. Herr talman,
            jag skall inte citera mera -- det skulle föra för långt.
          </note>
          <note>
            Men det har varit viktigt att nämna ESK-mötet i
          </note>
          <note>
            Paris, som egentligen är ett andra möte efter det första i Helsingfors
            1975.
          </note>
          <note>
            Vi vet alla att tövädret kom i och med president
          </note>
          <note>
            Gorbatjovs inträde på scenen och den s.k.
          </note>
          <note>
            Bresjnevdoktrinen upphörde att gälla.
          </note>
          <note>
            Svårigheterna visade sig stora, och regionala och nationella
            spänningar har uppträtt. Det vore en olycka om Sovjetunionen föll
            sönder. Här finns det en stormakt som kan förhandla med en annan
            stormakt. Vid ett sönderfall vet man inte vilken situation som
            kan uppstå.
          </note>
          <note>
            Herr talman! Så sent som i april var en grupp framträdande internationella
            personligheter -- om man får uttrycka det så -- samlade i Saltsjöbaden
            för att följa upp Brandt-, Palme- och
          </note>
          <note>
            Brundtlandkommissionernas innehåll under ordförandeskap av Ingvar
            Carlsson. Jag tar upp detta därför att jag tycker att det är viktigt
            att det dokumentet lyfts fram och därför att det faller så väl
            samman med utrikesutskottets betänkande.
          </note>
          <note>
            Dokumentet -- Common Responsibility in the
          </note>
          <note>
            1990's -- är värt ett närmare studium.
          </note>
          <note>
            Man föreslår att FN skall stärkas inte bara som fredsbevarande
            organ, utan också som fredsskapande. Man vill inskränka på vetorätten.
          </note>
          <note>
            Man vill stärka generalsekreterarens makt och stärka FNs sociala
            och ekonomiska insatser. Man talar om en permanent valövervakning
            -- en sak som också vi har tagit upp i vårt betänkande. Man vill
            utveckla FN-stadgan, och till slut, herr talman, föreslår man
            en ny konferens i San Francisco -- en parallell så att säga till
            den San Francisco-konferens som genomfördes i andra världskrigets
            slutskede --
          </note>
          <note>
            för att ta upp FNs roll i världen och se om man kan ändra den
            och göra den mera offensiv.
          </note>
          <note>
            Man vill också gå vidare på vägen med fristående kommissioner
            på hög nivå och föreslår en sådan med uppgift att studera frågan
            om en utvidgning av det globala beslutsfattandet, som man säger,
          </note>
          <note>
            ''common responsibility''.
          </note>
          <note>
            En annan sak som man tar upp är en utvidgning av
          </note>
          <note>
            ESK till andra regioner. Där pekar man särskilt på
          </note>
          <note>
            Mellanöstern -- vi diskuterar den också här i dag i samband med
            Gulfkrisen. Tänk om vi kunde få ett
          </note>
          <note>
            ESK, eller snarare ett MSK i Mellanöstern! Jag vill påminna om
            att ESK skapades i en situation i
          </note>
          <note>
            Europa då spänningarna var oerhört starka.
          </note>
          <note>
            Spänningarna i Mellanöstern är hårda och motsättningarna är stora.
            Det kanske är möjligt att skapa ett sådant organ. Det vore utmärkt,
            kanske en början till en fredsprocess i Mellanöstern.
          </note>
          <note>
            När jag uppehållit mig, herr talman, vid dessa dokument beror
            det på att det, som jag sade, tar upp många av de frågor utrikesutskottet
            behandlat.
          </note>
          <note>
            Det är viktigt att lyfta fram detta dokument. Det talas här,
            kanske också i reservationer, om upplysning, att vi skall ha mer
            information. Då är ett sådant här dokument alldeles utmärkt.
          </note>
          <note>
            Jag har också tagit med mig Fakta om FN, som FN-
          </note>
          <note>
            förbundet gett ut. Nu har vi FN-förbundets ordförande i bänken
            här, och jag vill säga att detta är ett alldeles utmärkt dokument
            för att se vad FN
          </note>
          <note>
            gör. Detta kan vara ett svar på de framställningar som gjorts
            i utrikesutskottet när det gäller upplysning och information i
            detta avseende.
          </note>
          <note>
            Utrikesutskottet behandlar en motion av Berndt
          </note>
          <note>
            Ekholm m.fl. om medlingsverksamhet i mindre institutionaliserade
            former.
          </note>
          <note>
            Den frågan, herr talman, har varit uppe två gånger tidigare,
            och utrikesutskottet och sedan riksdagen har sedan skrivit till
            regeringen att man bör göra en analys och ge en redovisning till
            riksdagen i den frågan. Man har upprepat detta en gång, och vi
            upprepar detta nu igen. Jag vill särskilt understryka vad vi har
            sagt, för jag tycker att man inte från ett utskott kan nöja sig
            med att tiden går och det som man begär inte effektueras.
          </note>
          <note>
            Emellertid kan vi i utskottet säga att en del har hänt. ESK har
            skaffat sig ett centrum i Wien som skall syssla med dessa frågor.
            Även i FN är denna fråga uppe.
          </note>
          <note>
            Jag vill till slut säga någonting om de reservationer som kommenterats
            tidigare av mina kamrater i utskottet.
          </note>
          <note>
            Jag vill ta upp Gulfkriget. Det är alldeles riktigt som Bengt
            Hurtig säger att det var värre än någon av oss trodde. Jag tillhörde
            de många som begrep att man träffade inte bara militära mål, utan
            att det också kom att drabba enskilda. Man talar nu om att
          </note>
          <note>
            150 000 irakier har dödats. Det drabbar nästan
          </note>
          <note>
            150 000 familjer. Det har skett en fruktansvärd förstöring som
            vi nu får reda på. Man kan naturligtvis diskutera om FN gjorde
            rätt. Jag ber er studera vad utskottet säger på denna punkt på
            s. 41.
          </note>
          <note>
            Det är ord som är väl avvägda, de är vägda på våg.
          </note>
          <note>
            Det motsatte sig inte beslutet i säkerhetsrådet den anda i vilken
            stadgan är formulerad.
          </note>
          <note>
            Sverige försökte dra ut på denna process och göra den precis
            som stadgan säger: Först använder man sig av andra medel. Tillsammans
            med Frankrike försökte vi nå detta. När beslutet ändå kom i säkerhetsrådet
            måste vi som FN-medlemmar vara solidariska med beslutet.
          </note>
          <note>
            Vi skickade inte militär till området, om man inte betecknar
            som militär dem som skickades med sjukhuset. Det var en traditionell
            svensk insats som gjordes när vi skickade ett sjukhus för att
            hjälpa människorna där.
          </note>
          <note>
            Herr talman! Naturligtvis hade vi önskat att detta krig inte
            hade kommit till. I förlängningen önskar vi och hoppas att man
            nu skall sätta kraft bakom resolutionerna 242 och 338 när det
            gäller
          </note>
          <note>
            Mellanöstern och Palestinakonflikten.
          </note>
          <note>
            Man kanske kan litet cyniskt säga: Där har man inte olja, utan
            grönsaker, och det kanske gör saken litet annorlunda när det gäller
            den aktivitet som utvecklas. Men det har ändå utvecklats en stark
            aktivitet för att komma fram till en fredsuppgörelse också i den
            frågan. Jag hoppas att den också skall få sin lösning i FN-stadgans
            anda och efter säkerhetsrådets beslut.
          </note>
          <note type="speaker">
            Anf. 5 BENGT HURTIG (v) replik:
          </note>
          <note>
            Herr talman! Jag uppskattar mycket av det Evert
          </note>
          <note>
            Svensson sade. Jag uppfattade att han delar mycket av de funderingar
            som många har när det gäller
          </note>
          <note>
            Förenta nationernas säkerhetsråd och dess handlag i denna konflikt
            och i upptakten till den.
          </note>
          <note>
            I vår motion har räknats upp en del av de ifrågasättanden som
            görs internationellt. Även tankegångarna i utskottet pekar på
            att det kan finnas tveksamheter. Utskottet säger, och alla partier
            har godtagit den formuleringen, att militära tvångsåtgärder aldrig
            tidigare tillämpats och att man därför inte kan karakterisera
            det valda tillvägagångssättet som oförenligt med stadgans anda.
            Det tolkar jag för min del så att man med viss ansträngning skulle
            kunna förena handlingssättet med andan i kapitel 7 åtminstone,
            men att det mycket väl kan strida mot bokstaven. Det är allvarligt
            nog.
          </note>
          <note>
            Det förs en internationell debatt, och frågorna har också diskuterats
            på konferensen i Saltsjöbaden.
          </note>
          <note>
            Mot bakgrund av vad Evert Svensson nyss sade tycker jag att anspråket
            vi hade på att man skulle ha kunnat uppdra åt regeringen att verkligen
            initiera en kritisk debatt i syfte att stärka FN borde ha bifallits.
          </note>
          <note type="speaker">
            Anf. 6 EVA BJÖRNE (m):
          </note>
          <note>
            Herr talman! I november i höstas gav
          </note>
          <note>
            Parisdokumentet anledning till stor glädje.
          </note>
          <note>
            Dokumentet slår fast att demokrati är den enda acceptabla styrelseformen.
            Rättsstaten skall utgöra grunden för länderna i Europa. De fundamentala
            mänskliga rättigheterna skall garanteras genom lag.
          </note>
          <note>
            En gemensam målsättning är att utveckla marknadsekonomin. Den
            ekonomiska friheten skall balanseras med social rättvisa och med
            ansvar för miljön.
          </note>
          <note>
            Överenskommelser mellan länderna inom
          </note>
          <note>
            Warszawapakten och NATO om kraftiga nedskärningar av konventionella
            vapen och mellan alla de 34 staterna inom ESK om omfattande säkerhets-
            och förtroendeskapande åtgärder lade grunden till möjligheterna
            för en fredlig utveckling mot demokrati för alla stater i Europa.
          </note>
          <note>
            Sedan dess har händelser i Sovjetunionen inneburit att det s.k.
            CFE-avtalet inte har ratificerats. Den ryska militärens inställning
            till avtalet har hindrat de sovjetiska politikerna från att skriva
            under.
          </note>
          <note>
            Sovjetunionen har ställt upp ca 70 000 olika vapen som ingår
            i CFE-avtalet öster om Ural och klassificerat om tre armédivisioner
            till kustförsvaret. Speciellt fusket med de tre armédivisionerna
            har inneburit att USA inte ratificerar avtalet. Trots att flera
            förhandlingar har ägt rum mellan höga företrädare för USA och
          </note>
          <note>
            Sovjetunionen -- t.o.m. på allra högsta nivå -- har någon överenskommelse
            inte nåtts.
          </note>
          <note>
            Det här förhållandet innebär att förhandlingarna inom ESK har
            bromsats upp. De förtroende- och säkerhetsskapande åtgärderna
            fungerar så som överenskommits. Enligt dessa skall ett utrikesministermöte
            äga rum i juni. Hoppet är att en ratificiering kan komma till
            stånd i anslutning till det mötet. Det är viktigt att det sker,
            och att Sovjet visar respekt för ingångna avtal så att inte hela
          </note>
          <note>
            ESK-processen sätts i fara.
          </note>
          <note>
            Den sovjetiska, mot CFE-avtalet avtalsstridiga överföringen av
            armébrigader till marina enheter innebär att Leningrads och Baltikums
            militärområden förstärkts inte bara kvalitativt utan även kvantitativt.
            Det är viktigt att Sverige protesterar mot detta inom ESKs ram
            och bilateralt med Sovjetunionen.
          </note>
          <note>
            Sovjetunionens ekonomiska sammanbrott och de händelser som sedan
            kommit i snabb följd har till stor del överraskat oss alla. Det
            var mycket få som under 1980-talet verkligen förstod vad som skedde.
          </note>
          <note>
            Den socialistiska planekonomins totala misslyckande, kraftmätningen
            mellan supermakterna och president Reagans kraftiga amerikanska
            upprustning kom att leda till en totalt förändrad världspolitisk
            situation.
          </note>
          <note>
            Vår omvärld är fortfarande en kokande gryta av snabba och överraskande
            händelser. Folk, folkgrupper, minoriteter, etniska minoriteter
            kämpar på olika sätt för sin rätt i Central- och
          </note>
          <note>
            Östeuropa. Mellanöstern sjuder av fiendeskap och i flera små
            stater i tredje världen pågår krig.
          </note>
          <note>
            Det är oerhört viktigt att vi i Sverige följer händelserna i
            världen och främst de i vårt grannskap ytterst noga, analyserar
            och söker se det som verkligen sker. För det krävs att vi inom
            landet har stor kompetens och forskning med hög kvalitet vid våra
            universitet och institut. Det är ytterst väsentligt att vi inom
            landet har utbildning och forskning i en omfattning som möjliggör
            en levande och saklig debatt inom området. Skall vi nå dit måste
            vi ha en fri forskning och utbildning vid våra universitet. I
            dag är huvuddelen av vår utrikes- och säkerhetspolitiska forskning
            så noga kontrollerad av statsmakterna att en oberoende forskning
            är nästan omöjlig.
          </note>
          <note>
            Vi moderater kräver att två professurer inrättas inom det utrikes-
            och säkerhetspolitiska området, en vid Stockholms och en vid Uppsala
            universitet.
          </note>
          <note>
            FNs agerande under kriget vid Persiska viken visar vad FN kan
            åstadkomma, om enighet råder. Det visar att det borde vara riktigt
            att bygga vidare och utveckla FN. Det som främst krävs är att
            organisationens insatskapacitet utvecklas samt att resursbasen
            stärks både ekonomiskt och militärt.
          </note>
          <note>
            Erfarenheterna från kriget innebär också att den internationella
            vapenhandeln måste bli föremål för ett betydligt större intresse
            än tidigare från FNs medlemsländer. Upprättandet av ett registreringssystem
            för vapenhandeln borde vara realistiskt liksom överenskommelser
            om öppenhet och restriktivitet.
          </note>
          <note>
            Möjligheterna att få till stånd en hållbar internationell konvention
            mot kemiska vapen är betydligt större nu än före kriget. President
            Bushs uttalande förra veckan om att USA är berett att skrota hela
            sin arsenal av kemiska stridsmedel under en tioårsperiod och att
            uttryckliga löften om att USA under inga omständigheter kommer
            att använda sådana vapen öppnar helt nya möjligheter för en överenskommelse.
          </note>
          <note>
            President Bush och Gorbatjov undertecknade ett avtal i juni i
            fjol där de förband sig att till år 2002
          </note>
          <note>
            förstöra alla sina kemiska vapen utom 2 %. Många länder i tredje
            världen var inte villiga att anta ett sådant avtal om USA och
            Sovjetunionen skulle behålla en del av sina kemiska vapen och
            eventuellt svara med kemiska stridsmedel om deras egna trupper
            attackeras med sådana vapen.
          </note>
          <note>
            Uttalandet av president Bush om en total skrotning av de kemiska
            vapnen kommer med största sannolikhet att ge resultat. De många
            och långa förhandlingarna i Genève kommer äntligen att kunna resultera
            i en överenskommelse om en internationellt hållbar konvention
            om kemiska stridsmedel.
          </note>
          <note>
            Det gemensamma nordiska bidraget till den europeiska säkerheten
            är den stabilitet, den vänskap och den ömesidiga respekt som präglar
            förhållandena mellan våra länder. I
          </note>
          <note>
            nedrustningspolitiska sammanhang tar länderna betydande hänsyn
            till varandra.
          </note>
          <note>
            I Sverige framhålls speciellt från vänsterhåll, värdet av en
            kärnvapenfri zon i Norden. Vi moderater anser att Norden inte
            kan ses som en i förhållande till övriga Europa begränsad zon.
            De nu pågående förberedelserna för en ansökan om medlemskap i
          </note>
          <note>
            EG innebär också att vi skulle markera en särställning som i
            praktiken inte ger särskilt stor säkerhet.
          </note>
          <note>
            Vill man väldigt gärna ha garantier av något slag är det till
            fyllest om en kärnvapenstat gör ett legalt bindande och generellt
            verkande åtagande att avstå från bruk av kärnvapen mot en kärnvapenfri
            stat.
          </note>
          <note>
            Den kärnvapenfria staten skall i sin tur förbinda sig att inte
            anskaffa, tillverka, lagra eller använda kärnvapen och ansluta
            sig till ickespridningsavtalet. Man får då heller inte bortse
            från det värde sådana garantier från stormakter över huvud taget
            kan ha när det gäller deras egna intressen.
          </note>
          <note>
            Ett grundläggande svenskt och nordiskt intresse är att Östersjöns
            ställning som ett fritt hav upprätthålls. Det är ett svenskt intresse
            att delta i internationella örlogsbesök samt att få internationella
            besök till svenska hamnar.
          </note>
          <note>
            Det är naturligt att frågan om de nordiska havens frihet och
            vikten av marina rustningsbegränsningar blir globala och inte
            regionala. Mot en regionalisering av säkerheten i Norden talar
            också det vitala behovet av att Östersjön inte blir en strandstaternas
            egendom.
          </note>
          <note type="speaker">
            Anf. 7 MARIA LEISSNER (fp):
          </note>
          <note>
            Herr talman! I nästan ett halvt århundrade har världens konflikter
            och de flesta relationer mellan olika länder präglats av ett kallt
            krig mellan två politiska system, mellan två militära supermakter,
            som har använt resten av världen som arena för sin kamp om herraväldet.
          </note>
          <note>
            I dag på väg till riksdagen satt jag bredvid en student som studerade
            en tabell över det kalla krigets kronologi, från dess början till
            dess slut. Det är en historisk vändpunkt som vi kommer att kunna
            berätta om för våra barnbarn att det kalla kriget nu har tagit
            slut, att en av motorerna för upprustningen i världen har fått
            bensinstopp.
          </note>
          <note>
            Demokratin, pluralismen och marknadsekonomin har segrat som grundval
            för samhällsbygget i allt fler länder. Därigenom har också chansen
            till fred ökat. Men fortfarande återstår stora frågetecken på
            vår egen kontinent. Ännu kan ingen demokratisk utveckling tas
            för given i Sovjetunionen, ännu återstår frågtecken vad gäller
            Sovjets framtida väg och hur resten av världen kommer att påverkas.
          </note>
          <note>
            Det räcker med att påminna om händelserna i
          </note>
          <note>
            Baltikum så sent som för några månader sedan för att inse hur
            långt det är kvar innan freden och demokratin är givna i vårt
            närmaste grannskap.
          </note>
          <note>
            Bara om den sovjetiska diktaturen slutgiltigt faller kan vi räkna
            med en stabil fred i Europa.
          </note>
          <note>
            Sveriges säkerhetspolitik påverkas starkt av dagens utveckling
            i Europa. Vår traditionella alliansfrihet i fred, syftande till
            neutralitet i krig, kanske inte är lika given i en ny framtid.
          </note>
          <note>
            Vi är nu beredda att söka medlemskap i EG, något som kanske skulle
            kunna betecknas som en allians.
          </note>
          <note>
            Frågan om neutralitet får också en ny laddning i det nya Europa.
            Om, i en framtid, alla länder i Europa är demokratiska, pluralistiska
            marknadsekonomier, vad har vi då att vara neutrala emot?
          </note>
          <note>
            Av sådana skäl måste den framtida säkerhetspolitiken bli föremål
            för en förutsättningslös analys och en öppen diskussion, inte
            minst inom ramen för de EG-diskussioner som nu pågår. En ny era
            kräver kanhända nya tankar också på det säkerhetspolitiska området.
          </note>
          <note>
            Men ännu är vi inte i det nya Europa, ännu har inte nedrustningen
            i Centraleuropa berört Sverige. Jag vill understryka den oro som
            uttrycks i betänkandet inför risken att nya styrkor byggs upp
            i Sveriges närområde.
          </note>
          <note>
            En förutsättning för framgång i nedrustningsförhandlingarna --
            vare sig det gäller konventionella nedrustningsförhandlingar,
            förhandlingar om kärnvapen, kemiska vapen eller andra vapenslag
            -- är alltid att det finns en politisk vilja. Ett lysande exempel
            på detta är de utomordentligt tröga förhandlingarna rörande kemiska
            vapen, som nu under många år har varit nästan alldeles färdiga
            -- det är bara den politiska viljan som har saknats för att man
            skall kunna slutföra det hela och få ett avtal till stånd. I likhet
            med bl.a. Inger Schörling tycker jag att det är väsentligt att
            påpeka att det fortfarande finns en otrolig förstörelsekapacitet
            kvar på kärnvapensidan. Det är oroande att den politiska viljan
            till att slutföra förhandlingar nu tycks aningen avmattad, möjligtvis
            med några undantag.
          </note>
          <note>
            Kärnvapen till havs är en kategori av kärnvapen som blir mer
            och mer intressant allt eftersom nedrustningsförhandlingarna ändå
            fortskrider. I
          </note>
          <note>
            regeringsförklaringen sade statsministern att
          </note>
          <note>
            Sverige avsåg att lägga fram en resolution om kärnvapen till
            havs. Detta har ännu inte gjorts, och det är oroande att så inte
            har skett.
          </note>
          <note>
            När supermaktstvångströjan har lyfts av de lokala konflikterna
            i resten av världen finns en oroande tendens till att den politiska
            situation som uppstår när väl öst--väst-kompassen har försvunnit
            från de lokala konflikternas karta blir mycket splittrad och fragmentariserad.
          </note>
          <note>
            I Europa ser vi en sådan splittring inte minst i
          </note>
          <note>
            Jugoslavien. Vi ser den även i Tjeckoslovakien och naturligtvis
            framför allt i Sovjetunionen. Utanför
          </note>
          <note>
            Europa kan det hända att mordet på Rajiv Gandhi är ett tecken
            på en sådan splittring. Utvecklingen i
          </note>
          <note>
            Afghanistan är ytterst oroande, med en politisk splittring, där
            kampen mellan de olika befrielsegrupperna ibland verkar vara något
            mer intressant än den gemensamma kampen mot fienden. Även i Sydafrika
            och på många andra ställen hindrar och försenar fragmentariseringen
            en fredlig och demokratisk lösning.
          </note>
          <note>
            Man kan också se detta på ett annat sätt. Den s.k.
          </note>
          <note>
            splittringen eller fragmentariseringen kan ofta bestå i krav
            på demokrati och respekt för en minoritets etniska särart. Det
            kan handla om krav som har undertryckts under lång tid. Man kan
            kanske likna det vid situationen som uppstod när isen smälte i
            norra Europa och landet höjde sig efter att under lång tid ha
            varit nedtryckt. På samma sätt höjer nu de etniska minoriteterna
            sina röster och kräver sin rätt.
          </note>
          <note>
            Fred, demokrati och utveckling har ett mycket nära samband, och
            de allra flesta av världens konflikter handlar om krav på demokrati,
            krav på respekt för en etnisk särart och krav på frihet från kolonialherrar,
            gamla eller nya.
          </note>
          <note>
            Världssamfundet kan i detta sammanhang göra en mycket starkare
            insats än man tidigare har gjort. I
          </note>
          <note>
            betänkandet behandlas flera förslag, bl.a. förslag om medlingsverksamhet
            i internationella konflikter. Som Evert Svensson nämnde har riksdagen
            två gånger tidigare ställt sig positiv till sådana tankar, och
            man har beställt analys och redovisning från regeringen. Återigen
            tvingas nu utskottet konstatera att ingenting har gjorts. Detta
            är inget annat än en oacceptabel nonchalans mot riksdagens beslut.
          </note>
          <note>
            I en flerpartimotion förs det fram tankar på ett institut för
            valövervakning, och utskottet har ställt sig positivt till förslaget.
            Det är mycket glädjande att kunna konstatera att de tankarna fann
            gehör hos utskottet. De insatser som har gjorts framför allt under
            de senaste åren för övervakning av val har varit mycket spridda.
            Ibland har insatserna varit bra, och ibland har de varit sämre.
            Det har för det mesta vid de olika valövervakningsinsatser som
            har genomförts varit fråga om olika arrangörer. Det finns en stor
            risk för att nya entusiaster ständigt gör om samma gamla misstag
            varje gång en valobservation arrangeras.
          </note>
          <note>
            I utskottsbetänkandet diskuteras FNs roll. Som nämns i betänkandet
            har FN vissa begränsningar i sitt mandat, bl.a. när det gäller
            principen om ickeinblandning i andra länders inre angelägenheter.
            Det skulle därför när det gäller valövervakning behövas en samling
            av kompetens, t.ex. i form av ett oberoende internationellt institut,
            kanhända med en konstruktion liknande
          </note>
          <note>
            SIPRIs. Utskottet gör hos regeringen en beställning av en utredning
            om hur en sådan kompetensuppbyggnad skulle kunna se ut. Detta
            är mycket positivt, och jag är väldigt glad över att kunna yrka
            bifall till utskottets hemställan inte minst på den punkten.
          </note>
          <note>
            Den framtida och den nuvarande nya världsordningen har kanske
            betydelse för vilken
          </note>
          <note>
            Sveriges roll i det internationella nedrustningsarbetet kommer
            att bli i framtiden.
          </note>
          <note>
            Neutrala stater kan få en mindre strategisk betydelse i den nya
            världsordning som nu utformas.
          </note>
          <note>
            Sverige har som ett neutralt land tidigare haft en framskjuten
            position i nedrustningsarbetet, och vi kanske nu måste anstränga
            oss mer än tidigare för att behålla den positionen. Jag tror att
            det i det sammanhanget vore bra om vi kunde utnyttja den specifika
            kompetens som vi har byggt upp på vissa områden, inte minst den
            kompetensuppbyggnad som sker bl.a. inom FOA. Om man inte är beredd
            att göra sådana satsningar kanske Sverige tvingas till ytterligare
            en smärtsam omprövning av den svenska modellen, om jag får kalla
            den så, på det nedrustningspolitiska området.
          </note>
          <note>
            Med detta, herr talman, yrkar jag bifall till utskottets hemställan
            i dess helhet.
          </note>
          <note type="speaker">
            Anf. 8 EVERT SVENSSON (s) replik:
          </note>
          <note>
            Herr talman! Detta kanske inte är en replik direkt, men jag vill
            ta upp ett par frågor som jag tycker att det är värt att säga
            ett par ord om.
          </note>
          <note>
            Vi har ju haft en säkerhetspolitisk utredning inom ramen för
            försvarsdepartementets verksamhet. Jag kan inte se att en statlig
            utredning i den här frågan skulle vara det bästa nu när vi står
            på gränsen till att söka medlemskap i EG, där hela frågan måste
            komma upp inom ganska kort tid. Den behöver en kontinuerlig diskussion
            och en diskussion som tar upp just dagens situation.
          </note>
          <note>
            Vi har ju nu i utrikesutskottet beslutat att ha en utfrågning
            nästa tisdag, den 28, om just säkerhetsfrågorna visavi EG. Det
            tror jag är ett bra sätt att få till stånd en bra diskussion på
            den punkten. Vi har bett den bästa expertis som vi kan se i landet
            komma dit och svara.
          </note>
          <note>
            Ett par ord också om nedrustningen i Europa och flyttningen till
            marina styrkor. När jag hörde Eva
          </note>
          <note>
            Björne tala fick jag en känsla av att ...
          </note>
          <note type="speaker">
            Anf. 9 ANDRE VICE TALMANNEN:
          </note>
          <note>
            Replikrätten gäller Maria Leissners anförande.
          </note>
          <note type="speaker">
            Anf. 10 EVERT SVENSSON (s) replik:
          </note>
          <note>
            Herr talman! Jag passade tydligen inte på då. Tack!
          </note>
          <note type="speaker">
            Anf. 11 MARIA LEISSNER (fp) replik:
          </note>
          <note>
            Herr talman! Jag vill lugna Evert Svensson med att säga att jag
            inte, vare sig tidigare i utskottsarbetet eller nu i kammaren,
            krävt en ny säkerhetspolitisk utredning. Däremot tycker jag att
            det är på sin plats att när vi diskuterar säkerhetspolitik och
            nedrustning i kammaren också resonera om den omprövning som kanske
            måste göras i framtiden.
          </note>
          <note>
            Jag understryker att det är viktigt med just en förutsättningslös
            diskussion, bl.a. inom ramen för de EG-diskussioner som pågår,
            men också med en öppen diskussion mellan oss andra, t.ex. oss
            som är närvarande här i kammaren -- vi har en ny värld på många
            sätt. Vi måste kanhända också diskutera omprövningar på säkerhetspolitikens
            område i framtiden. Men jag krävde som sagt ingen utredning. Där
            håller jag med Evert Svensson.
          </note>
          <note type="speaker">
            Anf. 12 EVERT SVENSSON (s) replik:
          </note>
          <note>
            Herr talman! Det uppmärksammade jag, men jag ville påminna om
            den utfrågning som vi har i utrikesutskottet. Jag tror att det
            är precis på det sättet man skall gå till väga.
          </note>
          <note type="speaker">
            Anf. 13 INGELA MÅRTENSSON (fp):
          </note>
          <note>
            Herr talman! Det betänkande som vi nu behandlar benämns Nedrustning.
            Jag tycker inte att det är en helt adekvat rubrik, eftersom inte
            alla motioner handlar om vapen utan många tar upp just säkerhetspolitiska
            frågor.
          </note>
          <note>
            Det är dags att se över begreppet säkerhet. Det handlar inte
            bara om militärt försvar. Tvärtom är det andra faktor som är viktiga
            för att en stat eller region skall uppleva säkerhet. Därför anser
            jag, precis som Maria Leissner, att det är angeläget att vi i
            Sverige får en bred säkerhetspolitisk debatt, som engagerar hela
            befolkningen och inte bara utrikesutskottet och dem som kan vara
            med i dess utfrågning. Det gäller att få till stånd en mycket
            bredare diskussion. Det är nödvändigt, inte minst med tanke på
            de viktiga beslut som vi har att fatta nu i riksdagen om försvarets
            framtid och om medlemskap.
          </note>
          <note>
            En sådan debatt skulle kunna initieras av regeringen. Man skulle
            t.ex. kunna tillsätta en säkerhetspolitisk kommitté eller utredning.
            Jag har inte ställt det kravet i motionen, men det är en typ av
            åtgärd som man kunde vidta för att få till stånd en bred debatt.
          </note>
          <note>
            Försvarskommittén har ju deklarerat att den har till uppgift
            att se över de militära frågorna. Även om man tar in andra faktorer
            i arbetet har förslagen hittills bara rört militära frågor.
          </note>
          <note>
            Ett annat sätt att initiera en sådan debatt vore att anordna
            en folkomröstning om svensk säkerhetspolitik.
          </note>
          <note>
            Utskottet anser i stället att den här diskussionen skall sköta
            sig själv, och det beklagar jag. Jag kan inte dela Evert Svenssons
            uppfattning att det här sköter sig självt, utan jag tycker att
            regeringen, utskottet och andra som har att fatta beslut i de
            här frågorna skall se till att det blir en mycket bredare debatt.
            Det här gäller ju hela svenska folket, och det är en väldigt viktigt
            fråga.
          </note>
          <note>
            När det gäller en nordisk kärnvapenfri zon nöjer sig utskottet
            med att konstatera att den rapport som ämbetsmannagruppen har
            tagit fram nu skall
          </note>
          <note>
            ''studeras och ingå som ett led i de säkerhetspolitiska övervägandena
            i de respektive huvudstäderna''. Det är taget från utrikesministermötet.
            Precis som om man inte hade studerat den här frågan tillräckligt!
            Man har nu hållit på och studerat frågan i en massa år. Nu är
            det dags att ta ett gemensamt initiativ från de nordiska utrikesministrarnas
            sida, om man verkligen menar allvar med zonen. Annars kan man
            strunta i de här diskussionerna.
          </note>
          <note>
            Så har vi hamnfrågan igen. Sist vi diskuterade den i kammaren
            -- i höstas -- hade Greenpeace nyligen presenterat en rapport
            som var gjord på vetenskaplig grund och i vilken man drog slutsatsen
            att Sverige haft besök av amerikanska örlogsfartyg som vid 31
            tillfällen haft kärnvapen ombord. Inger
          </note>
          <note>
            Schörling tog i sitt anförande också upp den rapporten. Utskottet
            har däremot inte alls berört den.
          </note>
          <note>
            Förra gången vi tog upp den här frågan i riksdagen -- i höstas
            -- konstaterades det att rapporten fanns men att den nu skulle
            noggrant studeras av regeringen. Man undrar då: Vad har regeringen
            kommit till för slutsats? Men det får vi inte veta i utskottets
            betänkande.
          </note>
          <note>
            Anser man att det finns fog för misstankar om att utländska besökare
            inte respekterar beslutet att det
          </note>
          <note>
            ''råder generellt förbud att medföra kärnvapen vid besök i Sverige''?
            Det är inte bara Greenpeaces rapport som finns på det här området.
            Det finns även en rapport som Forum för nordisk säkerhetspolitik
            har tagit fram med nordiska experter. De kommer också till slutsatsen
            att de fartyg som är kapabla att ha kärnvapen normalt sett har
            kärnvapen ombord också när de gästar främmande hamnar. Varför
            tar utskottet inte upp de rapporterna till behandling och gör
            något slags bedömning av frågan? Jag tycker att det saknas i resonemangen
            om hamnfrågan.
          </note>
          <note>
            Jag och de andra motionärerna i U430 anser att det är dags för
            Sverige att följa Nya Zeelands exempel.
          </note>
          <note>
            När kärnvapenstaterna inte är beredda att svara på frågan om
            de har kärnvapen ombord eller ej bör de inte heller få komma in
            i våra hamnar.
          </note>
          <note>
            Utskottet framhåller att örlogsfartygen är en del i ett större
            militärt utbyte, som ökar förtroendet mellan länder. På vilket
            sätt ökar man förtroendet genom att göra på det här viset och
            försöka lura svenska folket att man inte har kärnvapen ombord
            fastän allting tyder på att man faktiskt har det? Det kan ju inte
            öka förtroendet mellan länderna!
          </note>
          <note>
            En annan fråga som är väldigt viktig inom fredsrörelsen är att
            få till stånd ett totalt förbud mot kärnvapenprov. Jag har tidigare
            kritiserat Sveriges hållning i FN när det gällt den ändringskonferens
            som hölls i New York i början av det här året. När förslaget första
            gången kom upp i FN röstade
          </note>
          <note>
            Sverige emot en sådan konferens. När den väl hade beslutats hade
            jag en debatt här med bl.a. Maj Britt
          </note>
          <note>
            Theorin, som bedyrade att Sverige aktivt och på ett konstruktivt
            sätt skulle bidra vid konferensen.
          </note>
          <note>
            Därför blev jag litet besviken när jag läste Maj Britt
          </note>
          <note>
            Theorins tal från öppningen av den konferensen, där hon fortfarande
            ansåg att dessa diskussioner om provstopp skall bedrivas i Genève
            i CD. Utskottet framför också att diskussionerna om provstopp
            skall föras i CD. Jag tycker att det är beklagligt. Det har nämligen
            inte hänt någonting när man har fört förhandlingar i Genève. Man
            har inte ens fått upp frågan på agendan. Nu hade man för första
            gången en omröstning i januari i år i New York. Lyckligtvis var
            Sverige med på att man skulle kunna ta upp frågan igen i FN vid
            lämpligt tillfälle som ordföranden avgör. Jag är glad för att
            Sverige åtminstone var med på den omröstningen och gick emot kärnvapenstaterna
            som vill motverka detta.
          </note>
          <note>
            Vi kan inte bara lita på att det sker någonting i
          </note>
          <note>
            Genève, eftersom det inte har hänt något på så länge. Det måste
            finnas press även från annat håll.
          </note>
          <note>
            Jag anser att de franska proven är särskilt hänsynslösa. Utskottet
            anser att länderna i regionen bör ta initiativ till att en oberoende
            expertgrupp sänds till Frankrikes provsprängningsområde. Det beklagliga
            är att de som verkligen drabbas av de franska proven --
          </note>
          <note>
            folket i franska Polynesien -- inte har någon möjlighet att ta
            sådana initiativ. Enligt den franska konstitutionen får de inte
            föra upp den här frågan i parlamentet. Trots att de har representanter
            i franska parlamentet får de inte ta upp frågan. De har krävt
            att få reda på vilka konsekvenser dessa prov får för människor
            och djur i området, men de får inga svar.
          </note>
          <note>
            Jag var själv ombord på Rainbow Warrior i området före jul. En
            amerikansk forskare tog då prover, och man kunde konstatera att
            det fanns både cesium och kobolt i plankton långt utanför
          </note>
          <note>
            Mururoa. Det här var indikationer på att det läcker ifrån borrhålen.
            Det finns då all anledning till att en oberoende grupp skulle
            få komma till Mururoa, ta prover på vetenskaplig basis i lagunen
            och se om det läcker. Det är en katastrof om det läcker ifrån
            dessa borrhål och utsläppen spridds ut över hela
          </note>
          <note>
            Stilla havet. Befolkningen som bor i området har rätt att få
            reda på vad den utsätts för.
          </note>
          <note>
            När jag själv besökte den franska guvernören på
          </note>
          <note>
            Tahiti sade han att Frankrike lämnar rapporter till
          </note>
          <note>
            FN och att ingen klagar på de rapporterna. Det är då dags att
            klaga på rapporterna och ställa högre krav på statistiken och
            de undersökningar som görs. Det skulle uppskattas inte minst av
            folket i regionen. Jag tycker inte att Sverige behöver vänta på
            ett initiativ, utan det här kan göras direkt i FN.
          </note>
          <note>
            Avslutningvis vill jag också ta upp frågan om information om
            FN. Utskottet påstår att medlen till informationstjänsten inte
            har minskat. De kanske inte har gjort det om man enbart ser till
            de senaste åren. De uppgifter jag har visar dock att medlen har
            minskat om man ser litet längre tillbaka. Det viktigaste är kanske
            inte att få fram exakta summor utan vilken information som faktiskt
            kommer ut och vilken kunskap människor har om FNs beslut.
          </note>
          <note>
            Folk känner inte till mycket om vilka beslut som fattas. Det
            visar sig att även folk man möter inom fredsrörelsen inte har
            någon aning om vilken ställning Sverige har tagit i olika frågor,
            t.ex. att
          </note>
          <note>
            Sverige inte stöder ett avkoloniseringsprogram.
          </note>
          <note>
            Man blir förvånad när man får reda på att Sverige tagit denna
            ställning. Men det kommer inte ut i media. Det måste bli bättre
            information om FN, inte minst nu när vi diskuterar FNs roll så
            mycket.
          </note>
          <note>
            I regeringsdeklarationen i höstas sade statsministern att regeringen
            kommer i FN att lägga förslag om förhandlingar om ett förbud mot
            kärnvapen till havs. Det var ett mycket bra förslag.
          </note>
          <note>
            Nu skulle jag vilja höra från Evert Svensson som representerar
            regeringspartiet här varför man inte har lagt fram det här förslaget.
            Sverige har varit ett föregångsland när det gäller nedrustningsfrågor,
          </note>
          <note>
            Evert Svensson. Men jag tycker att man kunde gaska upp sig litet.
          </note>
          <note type="speaker">
            Anf. 14 BIRGITTA HAMBRAEUS (c)
          </note>
          <note>
            replik:
          </note>
          <note>
            Herr talman! Jag vill första säga att jag tycker att det är oerhört
            värdefullt att Ingela Mårtensson for med Greenpeaces Rainbow Warrior
            till det här området där Frankrike genomför sina atombombsprov.
            Det är oerhört värdefullt att en ledamot av Sveriges riksdag var
            med där. Ingela
          </note>
          <note>
            Mårtenssons initierade förslag, som bl.a. bygger på hennes diskussioner
            med franska guvernören, kan vi ha mycket stor nytta av här. Jag
            ber att få tacka
          </note>
          <note>
            Ingela Mårtensson för att hon var där.
          </note>
          <note>
            Anledningen till att jag begärde ordet var egentligen att jag
            blev glad över att Ingela
          </note>
          <note>
            Mårtensson ställde sig bakom den säkerhetspolitiska utredningen
            som utskottsmajoriteten har viftat undan ganska lättvindigt. Jag
            är övertygad om att en sådan kommer, och jag tycker att det vore
            värdefullt om så många som möjligt vid votering kunde stödja reservation
            2, där vi vill ha en utredning som breddar perspektivet på svensk
            säkerhetspolitik.
          </note>
          <note>
            Anf. 15 Berndt Ekholm (s):
          </note>
          <note>
            Herr talman! Jag tar till orda med anledning av motion U416.
            Det är en socialdemokratisk motion undertecknad av ett antal broderskapare.
            I denna motion efterlyser vi vidgade insatser för medling i konflikter.
            Denna fråga är nu uppe i kammaren till behandling för fjärde gången.
            År 1989/90 blev det ett tillkännagivande om en noggrann analys
            av de tillgängliga instrumenten för internationell medling och
            behovet av komplettering av dessa. Det skulle i sin tur leda till
            en redogörelse från regeringen till riksdagen över behovet av
            svenska insatser.
          </note>
          <note>
            Vid den förra behandlingen i riksdagen upprepades efterlysningen
            av redogörelsen. Av utskottsbetänkandet framgår att man gör så
            även nu, utan att för den skull det är tal om ett tillkännagivande.
            Jag har också noterat att utskottets föredragande Evert Svensson
            har strukit under utskottets text i det här sammanhanget. Det
            är i och för sig positivt. Samtidigt måste jag tillstå att det
            är ganska svårt att förstå varför regeringen har så svårt att
            få fram den här redogörelsen. Även om det i och för sig inte är
            en helt enkelt uppgift kan den trots allt inte vara så svår att
            man efter drygt tre år inte har lyckats med den. Jag tycker fatiskt
            att det är dags nu.
          </note>
          <note>
            Behovet av medling är självklart. Utskottet och även Evert Svensson
            pekar på FN, ESK och andra mellanstatliga organisationers insatser.
            De är naturligtvis mycket viktiga. Utskottet tycks dock inte har
            observerat -- så var fallet även förra året --
          </note>
          <note>
            att vi i motionen bl.a. har efterlyst medling inom stater. Det
            kan röra etniska eller andra typer av konflikter. Det synes oss
            motionärer som om konflikten mellan stater är på väg ut, trots
            vad som hänt i Gulfkonflikten.
          </note>
          <note>
            Interna konflikter inom länder är mycket svåra för att inte säga
            omöjliga för FN, ESK och liknande organisationer att hantera.
            Det behövs andra typer av organ och institutioner i lösare former.
          </note>
          <note>
            Exemplen på behoven av medling både mellan stater och inom stater
            är många. När det gäller det här behovet tror jag t.o.m. att man
            skulle kunna peka på att ett sådant behov fanns i samband med
          </note>
          <note>
            Gulfkrisen, inte minst i samband med de följdeffekter som har
            kommit av kriget i
          </note>
          <note>
            Gulfbukten. Det hade varit bra med ett medlingsinstitut.
          </note>
          <note>
            Jag vill hävda att en praktiskt inriktad medlingsverksamhet i
            mindre institutionaliserade former behövs. Jag kan inte finna
            annat än att det här behovet och motionens förslag stämmer utomordentligt
            väl överens med traditionell svensk utrikespolitisk profil --
            att engagera sig för medling mellan länder men även för medling
            i konflikter inom olika stater.
          </note>
          <note>
            Jag när förhoppningen att det nu äntligen kommer att hända någonting,
            bl.a. efter detta påpekande i dag.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 2 (analys av den svenska säkerhetspolitiken)
          </note>
          <note>
            Utskottets hemställan bifölls med 222 röster mot
          </note>
          <note>
            66 för reservation 2 av Pär Granstedt m.fl.
          </note>
          <note>
            Mom. 3 (Sveriges deltagande i militära FN-
          </note>
          <note>
            aktioner)
          </note>
          <note>
            Utskottets hemställan bifölls med 275 röster mot 15
          </note>
          <note>
            för reservation 3 av Per Gahrton.
          </note>
          <note>
            Mom. 25 (omformulering av icke-spridningsavtalet
          </note>
          <note>
            (NPT))
          </note>
          <note>
            Utskottets hemställan bifölls med 273 röster mot
          </note>
          <note>
            15 för reservation 9 av Per Gahrton.
          </note>
          <note>
            Mom. 36 (FNs roll som bevarare av freden)
          </note>
          <note>
            Först biträddes reservation 11 av Bengt Hurtig med 32 röster
            mot 15 för reservation 12 av Per
          </note>
          <note>
            Gahrton. 243 ledamöter avstod från att rösta.
          </note>
          <note>
            Härefter bifölls utskottets hemställan med 253
          </note>
          <note>
            röster mot 34 för reservation 11 av Bengt Hurtig.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            4 § Särskild löneskatt på pensionsförmåner, m.m.
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1990/91:SkU29 Särskild löneskatt på pensionsförmåner, m.m. (prop.
            1990/91:166, skr.
          </note>
          <note>
            1990/91:151 och prop. 1990/91:89 delvis).
          </note>
          <note type="speaker">
            Anf. 16 HUGO HEGELAND (m):
          </note>
          <note>
            Herr talman! Vi har väl alla som barn sjungit psalmen Tryggare
            kan ingen vara än Guds lilla barnaskara. Men, herr talman, nu
            sjunger vi pensionärer: Otryggare kan ingen vara än pensionärers
            stora skara. En viss trygghet känner jag dock, men det beror på
            att jag tillhör moderata samlingspartiets skara och inte socialdemokraternas.
          </note>
          <note>
            Här har den socialdemokratiska regeringen föreslagit att en särskild
            löneskatt om 22,2 % skall tas ut på arbetsgivarens kostnader för
            pensionsutfästelser. Det är ofattbart att arbetsgivaren skall
            behöva betala skatt för att han anställer arbetsvilliga pensionärer.
            Lika otroligt är det ju att den socialdemokratiska regeringen,
            när den vill brandskatta anställningen av arbetsvilliga pensionärer,
            två gånger får förslaget förkastat i lagrådet. Det är faktiskt
            unikt! Men Sverige är ju unikt enligt statsminister Ingvar Carlsson.
          </note>
          <note>
            Den socialdemokratiska regeringen framhärdar.
          </note>
          <note>
            Nu kommer den igen en tredje gång och vill då till råga på allt
            elände att lagen om särskild löneskatt på pensionsförmåner skall
            träda i kraft den 16 mars
          </note>
          <note>
            1991, dvs. den dag då skrivelsen tillställdes riksdagen. Men
            det är i dag som riksdagen skall fatta beslut i ärendet. Det är
            alltså först i dag som det verkligen blir lagfäst att man skall
            ta ut denna särskilda skatt på pensionsutfästelser.
          </note>
          <note>
            Motiveringen lyder: ''Förslaget ger dem som föreslås bli skattskyldiga
            starka incitament att vidta olika åtgärder för att förlägga skatteunderlaget
            till tiden före ikraftträdandet.'' Det är alltså regeringens motivering
            till att man vill ha denna, i realiteten retroaktivbeskattning,
            något som ju grundlagen förbjuder.
          </note>
          <note>
            Vi avvisar självfallet med all kraft detta förslag i propositionen
            om en löneskatt på pensionsförmåner. Enligt vår mycket bestämda
            uppfattning bör samtliga socialutgifter successivt knytas till
            utgående förmåner. Det skall vara ett samband mellan avgift och
            förmån. Om det inte är det, smyger man in en skatt och tar ut
            en för stor avgift i jämförelse med den förmån man får.
          </note>
          <note>
            Vidare vill vi givetvis att skattetrycket skall sänkas till vad
            vi kallar Europanivå. Skatter och avgifter skall alltså anpassas
            till vad som gäller i vår närmaste omvärld för att vi skall kunna
            konkurrera på likvärdiga villkor.
          </note>
          <note>
            Det aktuella förslaget går i rakt motsatt riktning, trots att
            socialdemokraterna äntligen har bestämt sig för att Sverige skall
            ansöka om inträde i den europeiska gemenskapen. Men det är ju
            inte mycket som socialdemokraterna har gemensamt med den europeiska
            gemenskapen.
          </note>
          <note>
            Vi är också mycket kritiska till socialdemokraternas socialförsäkringsavgiftspolitik.
            Det är ett långt och helt nytt ord i svenskan, som härmed lanseras.
            Man har använt dessa socialförsäkringsmedel som en --
          </note>
          <note>
            som det tycks -- outtömlig källa för allmänna utgiftsprogram,
            där sambandet mellan inbetalda belopp och utgående förmåner är
            mycket svagt.
          </note>
          <note>
            Den tendensen motarbetar vi med all kraft.
          </note>
          <note>
            Vad vi i Sverige givetvis bör göra är låta de egentliga socialförsäkringsavgifterna,
            ATP-
          </note>
          <note>
            avgifterna och sjukförsäkringsavgifterna, vara förmånsrelaterade.
            Alla avgifter som inte är förmånsrelaterade -- det är också ett
            fint ord -- bör successivt avskaffas. Numera är man ju ''relaterad''
          </note>
          <note>
            i så många sammanhang, alltså inte bara när det gäller äktenskapliga
            relationer.
          </note>
          <note>
            Jag hoppas att riksdagsstenografen uppfattade att jag stavar
            ordet successivt med tre s och två c-n till skillnad från vad
            som gäller i miljödepartementet under Birgitta Dahls ledning.
            Där tycks man ha problem med stavningen i svenska språket.
          </note>
          <note>
            Herr talman! Med anledning av det anförda yrkar jag bifall till
            vår reservation i skatteutskottets betänkande 29 och avslag på
            propositionen.
          </note>
          <note type="speaker">
            Anf. 17 ANITA JOHANSSON (s):
          </note>
          <note>
            Herr talman! Hugo Hegeland är alltid fyndig i valet av ord, både
            här i kammaren och i utskottet. Men den skattereform som har genomförts
            syftar till en likvärdig behandling av alla typer av förvärvsinkomster
            och till en större neutralitet mellan beskattningar av privata
            personers direkta sparande och beskattning av försäkringssparande
            och pensioner.
          </note>
          <note>
            För att uppnå detta syfte skall livförsäkringsbolag m.fl. betala
            en särskild skatt på 10 % för avkastningen på tjänstepensionskapital
            och en skatt på 15 % för avkastningen på övrigt pensionskapital.
          </note>
          <note>
            Herr talman! Avsikten var att en särskild löneskatt på 22,2 %
            skulle tas ut på pensionsförmåner. Det är av tekniska skäl som
            lagstiftningen fått vänta tills nu. Orsaken var, som Hugo Hegeland
            mycket riktigt påpekade, att lagrådet riktade kritik mot förslaget.
            Förslaget har nu bearbetats ytterligare.
          </note>
          <note>
            För att detta skattebortfall skulle kompenseras beslutade riksdagen
            att höja den allmänna löneavgiften temporärt under första halvåret
            1991.
          </note>
          <note>
            I den proposition som vi nu behandlar föreslås att den tidigare
            planerade lagstiftningen nu genomförs.
          </note>
          <note>
            Det är bra att det i skatteutskottet råder stor enighet om detta.
            Men som vanligt är det moderaterna som motsätter sig även detta
            skatteförslag.
          </note>
          <note>
            För att hindra skatteplanering skall reglerna tillämpas från
            den 16 mars i år, alltså dagen efter den dag då regeringens skrivelse
            lämnades till riksdagen.
          </note>
          <note>
            Moderaterna är, som vi har hört, kritiska även på denna punkt.
            Jag tycker att det föreligger särskilda skäl för att denna lagstiftning
            skall vara retroaktiv.
          </note>
          <note>
            Jag tycker, Hugo Hegeland, att det är viktigt att vi i denna
            kammare undanröjer alla typer av skatteplanering. Jag kan konstatera
            att moderaterna även på denna punkt står ensamma, vilket jag tycker
            är bra.
          </note>
          <note>
            Vid remissbehandlingen har det anmärkts att sjukpension från
            ITP kommer att beskattas dubbelt. I propositionen föreslås därför
            en uttryckt föreskrift om att sådan sjukpension skall beskattas
            enligt de nya reglerna.
          </note>
          <note>
            Det har nu framkommit att frågan av praktiska skäl lämpligen
            bör lösas på motsvarande sätt, dvs. att sjukpensionen från ITP
            även i fortsättningen bör beskattas enligt nuvarande regler om
            särskild löneskatt och i stället undantas från beskattning enligt
            de nya reglerna. Vi förordar alltså en ändring av propositionen
            på denna punkt.
          </note>
          <note>
            Till sist, herr talman, justeras reglerna rörande bilförmån så
            att värdet härav skall kunna jämkas för enskilda näringsidkare.
            De lagtekniska delarna kommer att tas upp i ett annat sammanhang.
          </note>
          <note>
            Jag yrkar bifall till utskottets hemställan och avslag på reservationen.
          </note>
          <note type="speaker">
            Anf. 18 HUGO HEGELAND (m):
          </note>
          <note>
            Herr talman! Om Anita Johansson vore lika gammal som jag, dvs.
            22 år äldre än hon är, skulle jag tro att hon skulle ha mycket
            större förståelse för pensionärer, tänka på ett annat sätt om
            löneskatt på pensionsutfästelser och ha en annan argumentering.
            Även om jag hoppas att Anita
          </note>
          <note>
            Johansson blir 22 år äldre, hoppas jag att hon fortfarande kommer
            att vara lika stilig.
          </note>
          <note>
            Beträffande likvärdig behandling vill jag säga att jag tycker
            att det innebär en olikvärdig behandling att man inte tar hänsyn
            till pensionskostnader och till att man vill arbeta in en tillfredsställande
            pension utan att detta också skall beskattas. Jag tycker därför
            inte att Anita Johanssons argument håller.
          </note>
          <note>
            Beträffande att man skall ha likformig skatt mellan enskilda
            personer, anser jag att man får ta hänsyn till vilka personer
            det är fråga om, unga resp.
          </note>
          <note>
            gamla, och det finns även några medelålders.
          </note>
          <note>
            Det var intressant att man höjde löneavgiften temporärt för att
            skjuta på detta förslag, eftersom det var så dåligt genomarbetat
            de första gångerna från regeringens sida att regeringen fick bakläxa
            från lagrådet. Då försökte regeringen höja den allmänna löneavgiften
            temporärt. På samma sätt sade regeringen att den skulle höja momsen
            temporärt, men sedan visade det sig att det inte var temporärt
            utan regeringen vill att denna höjning skall fortsätta att gälla
            utom för livsmedel. I detta avseende är socialdemokraterna ganska
            opålitliga.
          </note>
          <note>
            Beträffande att man skall undvika alla typer av skatteplanering
            har Anita Johansson alldeles fel, trots att hon har suttit i skatteutskottet
            mycket längre än jag och i vissa avseenden är mycket duktig. Skatteplanering
            är nämligen fullt laglig.
          </note>
          <note>
            Alla planerar sin skatt. Man kan t.ex. betala in preliminärskatt
            den 30 april, s.k.
          </note>
          <note>
            fyllnadsinbetalning. Men däremot ställer vi oss naturligtvis
            inte bakom skatteundanhållande och givetvis inte skattefusk. Men
            vi var inte ensamma om att vända oss mot denna retroaktiva lagstiftning,
            eftersom det faktiskt är fråga om det.
          </note>
          <note>
            Vi har fått skrivelser från Arbetsgivareföreningen och från handelskammaren
            som också tryckte på detta rättsvidriga. Det kan man inte komma
            ifrån.
          </note>
          <note type="speaker">
            Anf. 19 ANITA JOHANSSON (s):
          </note>
          <note>
            Herr talman! Jag får som vanligt tacka för komplimangerna från
            Hugo Hegeland. Jag hoppas att jag om 22 år är lika pigg som Hugo
            Hegeland är i dag.
          </note>
          <note>
            När det gäller momsen, Hugo Hegeland, har den inte så mycket
            med detta betänkande att göra. Men vi har alltså fattat beslut
            om att momsen skall sänkas.
          </note>
          <note>
            Jag tycker att Hugo Hegeland borde bekymra sig litet mer för
            var de borgerliga kamraterna står i fråga om ett antal skattepunkter.
            Man kan inte räkna dem alla, var det någon som sade. Nu vet jag
            inte om det är 161 eller 162 olika förslag som moderaterna står
            ensamma bakom när det gäller skattepolitiken. Och det borde bekymra
            Hugo
          </note>
          <note>
            Hegeland.
          </note>
          <note type="speaker">
            Anf. 20 HUGO HEGELAND (m):
          </note>
          <note>
            Herr talman! Det bekymrar mig inte alls. Vi har varit ensamma
            i många frågor, men successivt har partierna fallit in. Vi fick
            t.o.m.
          </note>
          <note>
            socialdemokraterna med på att sänka marginalskatten till 50 %.
            Om man inte skulle våga uttrycka egna uppfattningar utan bara
            lägga fram förslag som man vet att alla andra vill ha, s.k.
          </note>
          <note>
            populistiska förslag, t.ex. sänkningen av mervärdeskatten på
            baslivsmedel, då anser jag att man har en dålig framtid.
          </note>
          <note>
            Men om Anita Johansson hoppas att vara lika pigg om 22 år som
            jag är nu, då skall jag rekommendera den säkraste garantin för
            det, nämligen att gå in i moderata samlingspartiet.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 10 %.)
          </note>
          <note>
            5 § Dubbelbeskattningsavtal med Belgien
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1990/91:SkU36 Dubbelbeskattningsavtal med
          </note>
          <note>
            Belgien (prop. 1990/91:173).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 10 §.)
          </note>
          <note>
            Ajournering
          </note>
          <note>
            Kammaren beslöt kl. 14.15 på förslag av tredje vice talmannen
            att ajournera förhandlingarna till kl.
          </note>
          <note>
            14.30, då den särskilt anordnade frågestunden skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återuppgogs kl. 14.30.
          </note>
          <note>
            6 § Muntliga frågor till statsråd
          </note>
          <note>
            Statsminister Ingvar Carlsson, utbildningsminister
          </note>
          <note>
            Bengt Göransson, Bostadsminister Ulf Lönnqvist, socialminister
            Ingela Thalén och justitieminister
          </note>
          <note>
            Laila Freivalds hade infunnit sig i kammaren för att svara på
            muntliga frågor.
          </note>
          <note>
            Förbud mot kärnvapenprov till havs
          </note>
          <note type="speaker">
            Anf. 21 INGELA MÅRTENSSON (fp):
          </note>
          <note>
            Herr talman! Jag skulle vilja ställa en fråga till statsministern.
            När riksdagen öppnades i oktober förra året sade statsministern
            i regeringsförklaringen att ''Regeringen kommer i
          </note>
          <note>
            FN att lägga fram förslag om förhandlingar om ett förbud mot
            kärnvapen till havs.'' Varför har man inte lagt fram resolutionen
            i FN?
          </note>
          <note>
            Anf. 22 Statsminister INGVAR CARLSSON
          </note>
          <note>
            (s):
          </note>
          <note>
            Herr talman! Det kan jag inte svara på. Eftersom vi vid de tidigare
            frågetillfällena har haft en representant för utrikesdepartementet
            närvarande, som hade kunnat svara på frågan, beklagar jag att
            den inte ställdes då.
          </note>
          <note type="speaker">
            Anf. 23 INGELA MÅRTENSSON (fp):
          </note>
          <note>
            Herr talman! Vi har precis haft en nedrustningsdebatt där den
            här frågan kom upp och vi har motionerat om den. Jag fick vid
            det tillfället inget svar av den socialdemokratiska representanten,
            utan blev hänvisad att ställa frågan till statsministern. Jag
            tycker att det är dags att gå från ord till handling. Har man
            inför riksdagen lovat att lägga en resolution, får man också följa
            upp det.
          </note>
          <note>
            Anf. 24 Statsminister INGVAR CARLSSON
          </note>
          <note>
            (s):
          </note>
          <note>
            Herr talman! Det är omöjligt för mig att hålla reda på alla frågor
            på alla departement. Vi har fackdepartementschefer som kan svara
            på frågan.
          </note>
          <note>
            Ingela Mårtensson kan t.ex. ringa till utrikesdepartementet,
            där går det bra att få svar på frågan.
          </note>
          <note>
            Det dubbla pensionstillskottet för unga handikappade
          </note>
          <note type="speaker">
            Anf. 25 ING-BRITT NYGREN (m):
          </note>
          <note>
            Herr talman! Jag har en fråga att ställa till socialministern.
            Hur kan det komma sig att man har plockat bort det s.k. dubbla
            pensionstillskottet för förtidspensionerade unga handikappade.
            Man har tidigare varit överens om att de unga handikappade som
            har förtidspension skall ha dubbelt pensionstillskott, eftersom
            behovet då är litet större än när de blir äldre. Nu är det borttaget.
            Jag undrar varför man har tagit bort det dubbla pensionstillskottet.
            Tycker socialministern att det är rätt att ta bort det från de
            sämst ställda i samhället?
          </note>
          <note>
            Anf. 26 Socialminister INGELA THALÉN
          </note>
          <note>
            (s):
          </note>
          <note>
            Herr talman! Jag undrar, Ing-Britt Nygren, om man inte andra
            vägar har kompenserat just de unga handikappade. Andelen ligger
            i förhållande till basbeloppet lika högt som tidigare, i kronor
            räknat.
          </note>
          <note type="speaker">
            Anf. 27 ING-BRITT NYGREN (m):
          </note>
          <note>
            Herr talman! I kronor räknat, fru statsråd, förlorar de förtidspensionerade
            1 300 kr. om året. Det kanske inte är så mycket. Men för en handikappad
            är det mycket. Det är 1 300 kr. netto. Så mycket gör de procent
            som tagits bort.
          </note>
          <note>
            Förhandlare avseende hyrorna
          </note>
          <note type="speaker">
            Anf. 28 JAN STRÖMDAHL (v):
          </note>
          <note>
            Herr talman! Jag har en fråga till bostadsministern.
          </note>
          <note>
            I går meddelade finansdepartementet i ett pressmeddelande att
            en förhandlare skall tillsättas för att minska hyreshöjningarna
            i fortsättningen.
          </note>
          <note>
            Får denne Hyresrehnberg något med sig i bagaget från regeringen
            att bjuda på eller kommer han lika tomhänt som förra gången?
          </note>
          <note>
            Anf. 29 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Han får med sig i bagaget de effekter som sänkta
            räntor har på bostadssektorn, och det är ganska väsentligt.
          </note>
          <note type="speaker">
            Anf. 30 JAN STRÖMDAHL (v):
          </note>
          <note>
            Herr talman! Behövs det någon förhandlare för att få med sig
            de effekterna? De finns där ändå, utan denne förhandlare.
          </note>
          <note>
            Anf. 31 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Förhandlarens uppdrag är att se om det finns förutsättningar
            för ett stabiliseringsavtal på hyresområdet som gör att hyreshöjningar
            kan pressas ned i nivå med eller under inflationsutvecklingen.
          </note>
          <note>
            Sänkt matmoms
          </note>
          <note type="speaker">
            Anf. 32 OLOF JOHANSSON (c):
          </note>
          <note>
            Herr talman! I veckan har regeringen föreslagit att skatten skall
            sänkas på maten. Centern välkomnar denna omsvängning från regeringens
            sida. Jag vill gärna läsa ur finansdepartementets pressmeddelande:
            En lagrådsremiss med förslag till regler för differentiering av
            momsen kommer att läggas fram i juni och en proposition kommer
            att läggas fram för höstriksdagen.
          </note>
          <note>
            Med anledning av detta vill jag fråga statsministern:
          </note>
          <note>
            Om detta är ett regeringslöfte, måste propositionen rimligen
            läggas före valet, kommer så att ske? Om inte, vad står uttalandet
            då för?
          </note>
          <note>
            Anf. 33 Statsminister INGVAR CARLSSON
          </note>
          <note>
            (s):
          </note>
          <note>
            Herr talman! Det vi har att ta ställning till nu är om vi skall
            sänka momsen generellt med en dryg procent. Då behöver inget speciellt
            beslut fattas.
          </note>
          <note>
            Man kan också koncentrera sänkningen till vissa varor. Väljer
            man det senare, blir det i och för sig en mer komplicerad sak.
            Den behöver planeras på ett sådant sätt att den fungerar bra i
            praktiken. Den måste underställas lagrådet.
          </note>
          <note>
            Vi bedömer att vi behöver ungefär en månads arbete för att prestera
            en fullgod lagrådsremiss.
          </note>
          <note>
            Därefter är det lagrådets arbete som bestämmer när en proposition
            kan läggas fram. Men vi har bedömt att det inte är möjligt att
            få besked från lagrådet så att vi kan lägga fram propositionen
            förrän efter valet, alltså till höstriksdagen. Men har vi gett
            detta besked nu, kommer vi att fullfölja det.
          </note>
          <note>
            Med en socialdemokratisk regering vet man alltså säkert att detta
            också blir ett genomfört förslag.
          </note>
          <note>
            Men jag förstår att Olof Johansson är orolig för hur det blir
            med en borgerlig regering, och det kan jag tyvärr inte svara på.
          </note>
          <note type="speaker">
            Anf. 34 OLOF JOHANSSON (c):
          </note>
          <note>
            Herr talman! Låt mig fullfölja den här frågan genom att vidga
            den något. Innebär den här inställningen till sänkt skatt på maten
            att socialdemokraterna också håller på att omvärdera inställningen
            till beskattning av annan nödvändig konsumtion, t.ex. boende och
            persontransporter, eller är er omvärdering endast knuten till
            sänkt skatt på maten?
          </note>
          <note>
            Anf. 35 Statsminister INGVAR CARLSSON
          </note>
          <note>
            (s):
          </note>
          <note>
            Herr talman! Vi har drygt 8 miljarder att röra oss med. Det är
            belopp som skall läggas ut på ett förnuftigt sätt. Då har vi ansett
            att en sänkning av momsen på matvaror, och på restauranger vari
            ingår personalrestauranger, är det lämpliga tillvägagångssättet.
            Men som ansvarigt regeringsparti har vi inte större belopp än
            så att röra oss med. Jag vet att centern har lovat ut belopp som
            går därutöver. Men det innebär en underfinansiering av skattereformen
            och det kan vi inte ställa upp på. Skattereformen skall vara finansierad.
            Den är viktig. Alltfler medborgare inser också att den är värdefull
            för den ekonomiska utvecklingen.
          </note>
          <note>
            Sedan skulle jag vilja säga till Olof Johansson, eftersom detta
            är en hjärtefråga för centern: Tänk över noga i framtiden om detta
            skall förbli en hjärtefråga för centerpartiet. Då är det säkrast
            med en socialdemokratisk regering efter valet.
          </note>
          <note>
            Villkorlig frigivning
          </note>
          <note type="speaker">
            Anf. 36 EVA BJÖRNE (m):
          </note>
          <note>
            Herr talman! Jag har en fråga till justitieministern.
          </note>
          <note>
            Justitieministern sade häromdagen i en skola i
          </note>
          <note>
            Sundsvall att internerna vid våra fängelser hädanefter kommer
            att släppas efter två tredjedelar av strafftiden. Varför har vi
            sådana generella domar, att man släpper fångarna efter en viss
            tid av det utdömda straffet, varför är det inte efter hela tiden?
          </note>
          <note>
            Anf. 37 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Det var vid ett besök i Sundsvall i går som jag
            fick frågan om detta. När det gäller villkorlig frigivning har
            alla länder i världen någon form av system som innebär att den
            dömde under vissa förutsättningar eller andra villkor får lämna
            fängelset innan vederbörande har avtjänat hela straffet. Skälet
            till det är att man vill ha en piska hängande över den som har
            begått ett brott. När han har kommit ut från fängelset skall han
            sköta sig. Gör han inte det, får han gå in och avtjäna resten
            av straffet.
          </note>
          <note>
            Vi överväger nu att ändra halvtidsfrigivningen till frigivning
            efter två tredjedelar av strafftiden.
          </note>
          <note>
            Därigenom kommer vi att bli ett av de strängaste länderna i världen.
            Det vanliga är halvtidsfrigivning eller t.o.m. frigivning efter
            en tredjedel av tiden.
          </note>
          <note>
            Men det finns också en del länder som har två tredjedels frigivning.
            Det är det vi kommer att lägga fram förslag om. Vi har aviserat
            detta i budgetpropositionen.
          </note>
          <note>
            Dödshjälp
          </note>
          <note type="speaker">
            Anf.38 ANITA STENBERG (mp):
          </note>
          <note>
            Herr talman! Vem eller vilka har socialministern tänkt skall
            avgöra när dödshjälp skall sättas in?
          </note>
          <note>
            Anf. 39 Socialminister INGELA THALÉN
          </note>
          <note>
            (s):
          </note>
          <note>
            Herr talman! Denna fråga är inte färdigberedd.
          </note>
          <note>
            Dessutom är det definitivt inte en fråga som lämpar sig för en
            snabbfrågedebatt. Det är inte så enkelt att svara på en fråga
            som denna.
          </note>
          <note>
            Fristående skolor
          </note>
          <note type="speaker">
            Anf. 40 ERKKI TAMMENOKSA (s):
          </note>
          <note>
            Herr talman! Jag har en fråga till utbildningsminister Bengt
            Göransson.
          </note>
          <note>
            Scientologiskolan har fått klartecken från skolöverstyrelsen.
            Det har vi kunnat läsa om.
          </note>
          <note>
            Vilken är utbildningsministerns principiella inställning i detta
            avseende?
          </note>
          <note>
            Anf. 41 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Herr talman! Principen när det gäller godkännande av enskilda
            skolor är att skolorna skall godkännas om de ger en utbildning
            som är likvärdig med den som man får i grundskolan. Utgångspunkten
            är varje förälders rätt att själv organisera undervisningen för
            sina barn på de premisserna.
          </note>
          <note>
            Det görs alltså inte någon värdering av de bakomliggande organisationerna,
            bortsett från att hänsyn tas till deras förmåga att fullfölja
            undervisningen på ett kompetent och objektivt sätt. I det stycket
            är fristående skolor underkastade inspektion. De är alltså skyldiga
            att visa upp sig, så att man kan kontrollera hur undervisningen
            bedrivs.
          </note>
          <note>
            Alternativmedicinsk behandling
          </note>
          <note type="speaker">
            Anf. 42 BARBRO WESTERHOLM (fp):
          </note>
          <note>
            Herr talman! Jag vill ställa en fråga till socialministern. Alternativmedicinkommittén
            presenterade sitt betänkande för 42 år sedan.
          </note>
          <note>
            Alternativmedicinsk behandling kan ju medföra risker. Jag vill
            därför fråga: När får vi förslag till en ny kvacksalverilag?
          </note>
          <note>
            Anf. 43 Socialminister INGELA THALÉN
          </note>
          <note>
            (s):
          </note>
          <note>
            Herr talman! Frågan är under beredning i departementet. Den bedömning
            som vi gör är att man någon gång senare i år skall kunna komma
            med förslag.
          </note>
          <note>
            Däremot är det så, att en del av alternativmedicinkommitténs
            förslag kommer fram i andra propositioner från regeringen.
          </note>
          <note>
            Beviskraven i brottmål
          </note>
          <note type="speaker">
            Anf. 44 WIGGO KOMSTEDT (m):
          </note>
          <note>
            Herr talman! Jag har en fråga till justitieministern.
          </note>
          <note>
            Nyligen friades två män i en uppmärksammad mordrättegång i Göteborg.
            Männen har friats därför att man inte har kunnat bestämma vem
            av de båda som har utfört brottet.
          </note>
          <note>
            Enligt uppgifter i massmedia har justitieministern uttalat sig
            och sagt att hon inte är beredd att verka för en lagändring för
            att det därmed skall vara möjligt att döma någon för mord. Är
            detta riktigt?
          </note>
          <note>
            Jag undrar alltså om justitieministern kan bekräfta eller dementera
            den här uppgiften.
          </note>
          <note>
            Anf. 45 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! I den här frågan har jag inte uttalat mig i massmedia.
            Däremot har jag deltagit i en lång debatt om detta här i riksdagen.
            Det går att ta del av den debatten genom att läsa snabbprotokollet.
          </note>
          <note>
            Det jag har sagt i denna fråga är att det självfallet är så,
            att vi har en lagstiftning i det här landet som gör det möjligt
            att döma någon för mord om man har tillräcklig bevisning. Man
            kan också döma människor för medhjälp eller anstiftan, eller till
            varje handling som innebär att någon på något vis har främjat
            ett brott. Det som kan brista i det enskilda fallet är bevisningen.
          </note>
          <note>
            Den åtgärd som vi måste vidta för att hindra att en sådan händelse
            som den i Göteborg över huvud taget kan äga rum är att säkerställa
            att polisen och åklagarna har tillräckligt med, och dessutom bra,
            resurser för att säkerställa den bevisning som finns.
          </note>
          <note>
            I vårt land skall vi aldrig börja tumma på reglerna om kravet
            på bevisning för att döma människor till brott. I så fall fjärmar
            vi oss från alla de länder där rättssäkerheten anses vara ett
            adelsmärke för varje civiliserad stat.
          </note>
          <note type="speaker">
            Anf. 46 WIGGO KOMSTEDT (m):
          </note>
          <note>
            Herr talman! Jag tolkar justitieministerns svar så, att man,
            om man skall begå ett mord och gardera sig för att inte bli dömd,
            inte skall vara ensam.
          </note>
          <note>
            Sysselsättningen i byggbranschen
          </note>
          <note type="speaker">
            Anf. 47 RUNE EVENSSON (s):
          </note>
          <note>
            Herr talman! Jag vill rikta en fråga till bostadsministern. Sysselsättningen
            inom byggbranschen viker, och det ser oroande ut med tanke på
            hösten och vintern. Vi socialdemokrater har ju alltid sagt att
            byggandet är en motor i samhällsmaskineriet, för det genererar
            jobb i många led. Som jag ser saken handlar det om att det behövs
            ytterligare stimulanser. Det är nödvändigt att fatta beslut under
            den här delen av året för att beslut som fattas skall få effekter
            före den kommande vintern.
          </note>
          <note>
            Därför vill jag fråga bostadsministern: Tänker regeringen släppa
            loss ROT-programmet inför den kommande vintern?
          </note>
          <note>
            Anf. 48 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Regeringen har genom beslut tagit bort de ramar
            för ombyggnadsverksamheten när det gäller våra bostäder som fanns
            som ett inslag i strävandena att dämpa överhettningen på byggmarknaden.
          </note>
          <note>
            Vad som kvarstår är att en högre garanterad ränta generellt gäller
            efter beslut i riksdagen. Men regeringen har fått riksdagens uppdrag
            att, om så krävs ur arbetsmarknadssynpunkt, ge dispenser till
            förmån för en lägre garanterad ränta. Regeringen ger varje vecka
            sådana dispenser. Hittills har inget ärende avslagits då länsarbetsnämnden
            har sagt att detta behövs ur sysselsättningssynpunkt.
          </note>
          <note>
            Inlandsbanan
          </note>
          <note type="speaker">
            Anf. 49 BÖRJE HÖRNLUND (c):
          </note>
          <note>
            Herr talman! Georg Andersson vill inte åka inlandsbanan. Men
            kan statsministern tänka sig att ta en tur och inbjuda en person
            från varje parti och den närmast berörde generaldirektören samtal
            för att på denna hundramilabana diskutera banans framtid?
          </note>
          <note>
            Anf. 50 Statsminister INGVAR CARLSSON
          </note>
          <note>
            (s):
          </note>
          <note>
            Herr talman! Jag kan glädja Börje Hörnlund genom att meddela
            att jag redan har åkt två gånger på inlandsbanan. Jag beklagar
            att inte fler människor som bor i bygden använder sig av inlandsbanan.
            Då hade möjligheterna för den här banan att fortleva varit betydligt
            större. Börje
          </note>
          <note>
            Hörnlund hade kunnat göra en stor insats i sitt eget län.
          </note>
          <note>
            Börje Hörnlund behöver inte övertyga mig om värdet av att åka
            tåg. Jag skulle tro att jag är en av de flitigaste tågresenärerna
            jämfört med andra här i kammaren. Men framför allt gäller det
            nog utanför denna kammare.
          </note>
          <note>
            Villkorlig frigivning
          </note>
          <note type="speaker">
            Anf. 51 BENGT HARDING OLSON (fp):
          </note>
          <note>
            Herr talman! Jag har en fråga till justitieministern.
          </note>
          <note>
            Delvis har frågan redan berörts här. Men jag vill göra en uppföljning.
          </note>
          <note>
            När det gäller villkorlig frigivning av fängelsedömda har regeringen
            funderat i över tre år på hur det skall bli. Vi har också nyss
            fått höra att det skall bli halvtidsfrigivning.
          </note>
          <note>
            Då är min korta och, tycker jag, enkla fråga:
          </note>
          <note>
            Kommer den här reformen att innebära att den faktiska anstaltstiden
            utökas?
          </note>
          <note>
            Anf. 52 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Det förslag som vi ämnar lägga fram är alltså att
            vi skall frångå halvtidsfrigivningen och gå över till frigivning
            när två tredjedelar av strafftiden har avtjänats. Halvtidsfrigivning
            skall alltså inte införas. Genom att utvidga andelen av den tid
            som man skall befinna sig i fängelse kommer vi att utvidga den
            faktiska tiden. Svaret på ställda fråga är alltså ja.
          </note>
          <note>
            Barnens rättigheter
          </note>
          <note type="speaker">
            Anf. 53 ANNIKA ÅHNBERG (v):
          </note>
          <note>
            Herr talman! Enligt FN-konventionen om barnens rättigheter skall
            alla ansträngningar göras för att bistå flyktingbarn. Man skall
            också lyssna på barns åsikter och respektera dem.
          </note>
          <note>
            Jag vill fråga statsministern om han anser att regeringen följde
            denna konvention när den beslutade att utvisa en fyrbarnsfamilj
            som har vistats i vårt land i tre och ett halvt år och där barnen
            har svenska som sitt huvudspråk. Familjen är rotad här.
          </note>
          <note>
            Anf. 54 Statsminister INGVAR CARLSSON
          </note>
          <note>
            (s):
          </note>
          <note>
            Herr talman! Enligt en vetenskaplig undersökning har svenska
            barn det bäst av alla barn i världen. Det hindrar inte att enskilda
            barn eller barn i enskilda familjer kan uppleva situationer som
            inte är tillfredsställande. Jag anser att det faktum att vi har
            skrivit under FN-konventionen om barnens rättigheter gör att vi
            har ytterligare anledning att mycket noga följa varje särskilt
            fall och se om vi brister. I så fall får vi undersöka vad vi kan
            göra för att situationen skall bli bättre.
          </note>
          <note>
            Särskilt svårt är det när det gäller flyktingsituationer. Jag
            kan försäkra att få ärenden är så svåra att avgöra för regeringen
            som just ärenden som gäller flyktingars situation. Inte minst
            tänker jag då på barnen i flyktingfamiljerna.
          </note>
          <note>
            Om jag skulle avgöra med hjärtat, skulle nästan varje familj
            få stanna. Men vi har att följa beslut som har fattats i denna
            riksdag, och då får vi också stå för de besluten. Jag tror faktiskt
            att vi i de allra flesta fall gör riktiga avvägningar.
          </note>
          <note>
            Lokalisering av lärarhögskolan i Stockholm till
          </note>
          <note>
            Södertälje
          </note>
          <note type="speaker">
            Anf. 55 LENNART ANDERSSON (s):
          </note>
          <note>
            Herr talman! Jag vill ställa en fråga till utbildningsministern.
            Regeringen har tidigare lämnat ett förslag till riksdagen om att
            högskolan för lärarutbildning i Stockholm skall lokaliseras till
          </note>
          <note>
            Södertälje. Riksdagen begärde då viss kompletterande utredning.
          </note>
          <note>
            Min fråga är: Hur långt har det arbetet avancerat, och när planerar
            regeringen att kunna återkomma i ärendet?
          </note>
          <note>
            Anf. 56 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Herr talman! Vi har kommit så långt att jag inom en mycket kort
            tid är beredd att träda över tröskeln till riksdagshuset med en
            skrivelse där förslag redovisas som jag hoppas skall bli till
            gagn för både de studerande ungdomarna i de södra delarna av länet
            och de människor som skall dra fördel de studerande ungdomarnas
            lärdom.
          </note>
          <note>
            Det nordiska samarbetet och EG
          </note>
          <note type="speaker">
            Anf. 57 KRISTER SKÅNBERG (mp):
          </note>
          <note>
            Herr talman! Sverige har tillsammans med sina nordiska grannländer
            byggt upp ett nära samarbete på många områden. Det är ett fint
            exempel på regionalt samarbete. Statsministern har i en generaldebatt
            i Nordiska rådet sagt sådant som antyder att statsministern skulle
            anse det enklare att bli av med de återstående murarna mellan
            de nordiska länderna genom att de gemensamt blir medlemmar i EG.
            Anser statsministern verkligen det vara en enklare väg, och i
            så fall varför?
          </note>
          <note>
            Anf. 58 Statsminister INGVAR CARLSSON
          </note>
          <note>
            (s):
          </note>
          <note>
            Herr talman! Det låter förskräckligt. Jag undrar om inte frågeställaren
            förväxlar mig med Carl
          </note>
          <note>
            Bildt, som faktiskt uttalat att man genom samarbete i Europa
            lättare skulle kunna åstadkomma ett nordiskt samarbete.
          </note>
          <note>
            Min uppfattning är att det nordiska samarbetet har ett egenvärde
            och att vare sig vi blir medlemmar i
          </note>
          <note>
            EG eller inte skall det nordiska samarbetet stå på egna ben.
            Jag ser många viktiga områden i framtiden som gör att den nordiska
            samhörigheten blir viktig för oss i regionen, men jag bedömmer
            också det nordiska samarbetet som viktigt som en del i ett större
            regionalt samarbete i Europa. Därför ser jag inte någon motsatsställning
            mellan våra ambitioner t.ex. att bli medlemmar i EG och att vara
            ansvarsfull medlem i Nordiska rådet.
          </note>
          <note>
            Skattereformen och differentierad moms
          </note>
          <note type="speaker">
            Anf. 59 ANNE WIBBLE (fp):
          </note>
          <note>
            Herr talman! Jag har läst att statsministern blir arg och upprörd
            när överenskommelser inte hålls eller avtal sviks. Jag vill därför
            ställa en fråga till statsministern: Jag undrar om statsministern
            kan erkänna att den differentiering av momsen innebär att man
            sviker skattereformens överenskommelse om en enhetlig och generell
            moms.
          </note>
          <note>
            Anf. 60 Statsminister INGVAR CARLSSON
          </note>
          <note>
            (s):
          </note>
          <note>
            Herr talman! Jag är utomordentligt tacksam att just Anne Wibble
            ställer denna fråga. Anne Wibble är nämligen den som uppenbarligen
            har fått med sig folkpartiet in på ett samarbete i högeralliansen,
            där man träffade uppgörelse i skattefrågan åtskillig tid innan
            vi lade fram vårt förslag om differentierad moms, uppgörelse som
            innebär att man kraftigt förändrar finansieringen av skattereformen
            och när det gäller dubbelbeskattningen klart och entydigt vidtar
            en förändring som innebär ett brott av uppgörelsen med socialdemokraterna.
            Det är att kasta sten i glashus från Anne Wibbles sida att säga
            att socialdemokraterna har brutit överenskommelsen genom förslag
            om en differentierad moms. Svaret på frågan är att jag inte anser
            att det bryter mot skatteöverenskommelsen.
          </note>
          <note type="speaker">
            Anf. 61 ANNE WIBBLE (fp):
          </note>
          <note>
            Herr talman! Jag undrar om statsministern verkligen menar vad
            han säger, att en differentiering av momsen inte bryter mot principen
            om en generell moms.
          </note>
          <note>
            Anf. 62 Statsminister INGVAR CARLSSON
          </note>
          <note>
            (s):
          </note>
          <note>
            Herr talman! Det börjar bli pinsamt att behöva påpeka för folkpartisternas
            skatteexpert, som gjorde ett så eminent arbete i samband med skattereformen,
            att vi i dag inte har en generell moms, utan den är differentierad.
            Vi har sådant som inte är momsbelagt, vi har en reducerad moms
            och vi har en som ligger över den generella momsen genom att vi
            har punktbeskattning.
          </note>
          <note>
            Rätten till uppgift om föräldraskap
          </note>
          <note type="speaker">
            Anf. 63 BJÖRN SAMUELSON (v):
          </note>
          <note>
            Herr talman! Jag har en fråga till justitieministern.
          </note>
          <note>
            Vi har i vårt svenska samhälle ungdomar som inte får reda på
            vem som är deras förälder, trots att det finns sådana uppgifter
            i svenska register. När kommer svenska ungdomar att få obetingad
            rätt att veta vem som är deras biologiska förälder?
          </note>
          <note>
            Anf. 64 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Jag är inte riktigt säker på vad frågan syftar på,
            men jag känner ändock igen frågeställningen något. Mitt svar är
            att min uppfattning är att alla barn i Sverige skall ha rätt att
            få veta vem som är deras förälder.
          </note>
          <note type="speaker">
            Anf. 65 BJÖRN SAMUELSON (v):
          </note>
          <note>
            Herr talman! När lägger i så fall regeringen fram ett förslag
            om en ändring i sekretesslagen som medger rätt att veta vem som
            är ens förälder, något som också står i FNs barnkonvention som
            Sverige också har ratificerat?
          </note>
          <note>
            Anf. 66 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Jag kan inte svara på den konkreta frågan. Men vi
            kommer att lägga fram förslag så fort det är möjligt.
          </note>
          <note>
            Egenavgiften i arbetslöshetsförsäkringen
          </note>
          <note type="speaker">
            Anf. 67 KARL HAGSTRÖM (s):
          </note>
          <note>
            Herr talman! Jag skulle vilja ställa en fråga till statsministern:
            Kommer regeringen att motverka kraftiga höjningar av egenavgiften
            i arbetslöshetsförsäkringen, som en del partier har aviserat?
          </note>
          <note>
            Anf. 68 Statsminister INGVAR CARLSSON
          </note>
          <note>
            (s):
          </note>
          <note>
            Herr talman! Som svar till Karl Hagströms fråga kan jag säga
            att en femdubbling av egenavgiften, något som har föreslagits
            av vissa partier, är för oss helt otänkbart.
          </note>
          <note>
            Lönebidragsanställning
          </note>
          <note type="speaker">
            Anf. 69 STINA ELIASSON (c):
          </note>
          <note>
            Herr talman! Jag vill ställa en fråga till utbildningsminister
            Bengt Göransson som berör lönebidragsanställda. Vilken beredskap
            finns i departementet för att följa utvecklingen när det gäller
            införandet av de flexibla lönebidragen, då särskilt med beaktande
            av de effekter som kan bli på kultursektorn?
          </note>
          <note>
            Anf. 70 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Herr talman! Beredskapen är mycket hög. Jag har emellertid ansett
            det viktigt att inte försöka medverka till en permanentning för
            kulturområdet av lönebidragssystemet, om vi kan finna andra former.
            Men det är sådant som bereds i samband med budgetarbetet och överläggningarna
            mellan departementen.
          </note>
          <note>
            Examinationen i högskolan
          </note>
          <note type="speaker">
            Anf. 71 BIRGER HAGÅRD (m):
          </note>
          <note>
            Herr talman! Jag skulle vilja ställa en fråga till utbildningsministern.
            Det har länge talats om krisen inom högskolan. För bara några
            dagar sedan kunde vi ta del av uppgifter om examinationsfrekvensen.
            Den har inte under överskådlig varit så låg som den var under
            föregående år. Är utbildningsministern oroad?
          </note>
          <note>
            Avser han att vidta några åtgärder?
          </note>
          <note>
            Anf. 72 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Herr talman! Jag är så oroad att jag har sett till att riksdagen
            denna vår har möjlighet att behandla förslag till ändrade regler
            för högskolans verksamhet. Jag är dessutom så oroad att jag har
            gått till storms mot planer på, vilket vissa partier här i kammaren
            tycks vilja, att inordna högskolorna utanför universiteten i grundskolan
            tillsammans med ett helt nytt utbildningsverk. Sådana attacker
            motarbetar jag.
          </note>
          <note>
            Högskolan i Kalmar
          </note>
          <note type="speaker">
            Anf. 73 MARGITTA EDGREN (fp):
          </note>
          <note>
            Herr talman! Också jag har en fråga till Bengt
          </note>
          <note>
            Göransson. Bengt Göransson har varit i Kalmar och oroat kalmarborna
            genom att säga att om folkpartiet liberalerna får mer att säga
            till om, är den regionala högskolan i Kalmar illa ute. Jag skulle
            vilja veta vad Bengt Göransson stödjer sig på när han påstår detta.
          </note>
          <note>
            Anf. 74 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Herr talman! Jag stöder mig på ett gemensamt dokument undertecknat
            av herrarna Tobisson, moderaterna, och Leijonborg, folkpartiet
            liberalerna. I det dokumentet föreslås att sex universitet, de
            tekniska högskolorna och karolinska institutet på grund av sin
            särställning i det svenska utbildningsväsendet skall göras om
            till stiftelsee och befrias från plågan att vara statliga. I det
            dokumentet sägs ingenting om högskolorna, men väl i det bakomliggande
            dokumentet, som är en moderat motion och en moderat reservation
            till utbildningsutskottets betänkande. Där har man exakt samma
            förled, nämligen befrielsen av universiteten från det statliga
            inflytandet, där fortsättningen just är att de övriga högskolorna
            skulle reduceras till en sorts andra klassens utbildningsanstalter
            och samordnas med grundskolan i Göran Perssons skolverk. Det är
            vad moderaterna har föreslagit. Folkpartisterna har icke med ett
            ord sagt att de har någon annan synpunkt på den andra leden av
            det förslag som är lagt.
          </note>
          <note type="speaker">
            Anf. 75 MARGITTA EDGREN (fp):
          </note>
          <note>
            Herr talman! Då rekommenderar jag Bengt
          </note>
          <note>
            Göransson att läsa s. 9 i dokumentet. Där står bl.a.: Det är
            emellertid viktigt att också de mindre och medelstora högskolorna
            ses i ett forskningsperspektiv, inte minst för kvaliteten i den
            undervisning som ges.
          </note>
          <note>
            Det finns även ett långt stycke om de små regionala högskolorna.
          </note>
          <note>
            Anf. 76 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Herr talman! Det är ett gemensamt dokument, som de förenade högerpartierna
            har lagt. I det dokumentet säger man: Det är en nystart för
          </note>
          <note>
            Sverige.
          </note>
          <note>
            Dagarna innan detta dokument presenterades hade kammaren en debatt,
            där moderaterna ställde sig bakom sin motion och sin reservation
            och där man förklarade hur man vill hantera de mindre högskolorna.
            Av detta har jag dragit slutsatsen att man i folkpartiet liberalerna
            inte var beredd att känna färg. Det är möjligt att jag på den
            punkten har tagit fel. Vad vi då bevittnar i denna kammare är
            en sprucken högerallians. I det noterandet gläds jag.
          </note>
          <note>
            Fördelningen av mål i domstol
          </note>
          <note type="speaker">
            Anf. 77 BIRGIT HENRIKSSON (m):
          </note>
          <note>
            Herr talman! Jag vill ställa en fråga till justitieminister Laila
            Freivalds.
          </note>
          <note>
            Delar justitieministern Svea hovrätts, med Birgitta
          </note>
          <note>
            Blom i spetsen och många lagmäns uppfattning att grundlagen inte
            tillåter att en lagman enväldigt väljer ut domare för speciella
            mål eller väljer ut domare för speciella måltyper?
          </note>
          <note>
            Anser justitieministern att det är lämpligt med en sådan ordning?
          </note>
          <note>
            Anf. 78 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Våra domstolar har litet olika regler för på vilket
            sätt målen fördelas. Man får ta hänsyn till arbetsbelastningen
            inom domstolen, t.ex. när excepionella saker inträffar och om
            långa, tunga mål belastar domstolen.
          </note>
          <note>
            Det sker en lottning av målen, och man försöker fördela dem på
            ett sådant sätt att det inte blir en orimlig belastning på en
            rotel i förhållande till en annan.
          </note>
          <note>
            Jag vet inte vad frågeställaren egentligen syftar på.
          </note>
          <note>
            Alla domstolar har dessa regler, och de följs. Jag har inte den
            uppfattningen att de skulle strida mot någon grundlag.
          </note>
          <note type="speaker">
            Anf. 79 BIRGIT HENRIKSSON (m) :
          </note>
          <note>
            Herr talman! Jag ställer frågan därför att man vill frångå lottningen
            eller det gemensamma uttagandet när det gäller bl.a. Stockholms
            tingsrätt, som är hårt arbetsbelastad. Detta har oroat många jurister
            i övriga Sverige.
          </note>
          <note>
            Anf. 80 Justitieminister LAILA FREIVALDS
          </note>
          <note>
            (s) :
          </note>
          <note>
            Herr talman! De regler som finns i domstolarna, särskilt i de
            stora domstolarna, ger givetvis också ett utrymme att hantera
            fördelningen på ett sådant sätt att det blir en rimlig arbetsfördelning.
          </note>
          <note>
            Jag kan inte se att det skulle vara något fel i att säkerställa
            att domarna vid våra stora domstolar har en rimlig arbetssituation.
          </note>
          <note>
            Det är en uppgift för den som är chef för en domstol att verka
            för att målen kan handläggas på ett acceptabelt sätt.
          </note>
          <note>
            Frågestunden var härmed avslutad.
          </note>
          <note>
            7 § Vissa för forskningen gemensamma frågor samt anslag
          </note>
          <note>
            Föredrogs
          </note>
          <note>
            utbildningsutskottets betänkande
          </note>
          <note>
            1990/91:UbU13 Vissa för forskningen gemensamma frågor samt anslag
            (prop.
          </note>
          <note>
            1990/91:100 delvis och prop. 1990/91:87 delvis).
          </note>
          <note type="speaker">
            Anf. 81 BIRGER HAGÅRD (m) :
          </note>
          <note>
            Herr talman! Vi har kommit därhän att det är forskningen som
            skall debatteras i riksdagen.
          </note>
          <note>
            Vi kan konstatera att vi har något av ett mellanår.
          </note>
          <note>
            Forskningspropositioner läggs fram vart tredje år, dels för att
            universiteten och högskolorna skall ha en treårsram att röra sig
            inom, dels för att några nya, stora saker inte skall inflikas
            under den mellanliggande tiden.
          </note>
          <note>
            Det här kan naturligtvis leda till en del komplikationer. Frågan
            är om vi skall avstå från att över huvud taget debattera forskning
            under mellanåren och bara göra det vart tredje år. Skall vi ta
            upp nya förslag till en seriös prövning? Sådana möjligheter måste
            naturligtvis trots allt finnas även om ramarna en gång har getts.
          </note>
          <note>
            Det finns många stora principiella frågor som vi inte kan nöja
            oss med att diskutera vart tredje år. Dit hör:
          </note>
          <note>
            frågan om storleken av anslag till vår forskning,
          </note>
          <note>
            frågan om det skall vara en sektorsbaserad forskning till större
            eller mindre del,
          </note>
          <note>
            frågan om i vilken utsträckning som vi behöver innovationer,
            trots vad utbildningsministern försökte göra gällande med stor
            orätt nyligen,
          </note>
          <note>
            frågan om hur de mindre högskolorna skall kunna inrangeras i
            den allmänna forskningsverksamheten -- man har seriöst diskuterat
            sådant som nätverksuniversitet, bl.a. i
          </note>
          <note>
            Sydostsverige,
          </note>
          <note>
            frågan om forskning i tjänsten för alla forskningskompetenta
            lärare och
          </note>
          <note>
            frågan om nödvändiga förstärkningar av professurer i olika ämnen.
          </note>
          <note>
            Eva Björne har i den utrikespolitiska debatt som nyligen fördes
            tagit upp nödvändigheten av att inrätta två professurer i säkerhetspolitik.
          </note>
          <note>
            När frågan behandlades i utskottet tvingades vi av tekniska skäl
            att i sådana frågor som har beretts någon gång under de senaste
            åren hänvisa till, till de särskilda reservationer som fanns i
            de tidigare betänkandena. Det har har skett särskilda yttranden.
            Det är alldeles uppenbart att man inte kan nöja sig med detta
            i alla situationer.
          </note>
          <note>
            Från oppositionens sida har vi i några fall tvingats göra vad
            vi uppfattar som nödvändiga markeringar.
          </note>
          <note>
            Vi har också fört fram vissa nya krav som uppstått bl.a. till
            följd av förändringar i omvärlden.
          </note>
          <note>
            I det sammanhanget berörs bl.a. tyska språket.
          </note>
          <note>
            Riksdagen beslöt 1986 att en av de två befintliga professurerna
            i tyska vid universiteten i Uppsala och Stockholm skulle förändras
            till en professur i tyskspråkig litteratur. Detta skulle ske när
            innehavaren i Stockholm eller Uppsala gick i pension. Det drabbar
            nu Stockholm, som inte kommer att ha en enda professur i tyska
            språket om riksdagen och utskottet får som de vill.
          </note>
          <note>
            Med tanke på allt som hänt söder om våra gränser,
          </note>
          <note>
            Östtysklands inlemmande i Tyskland och att över
          </note>
          <note>
            100 miljoner av våra närmaste grannar är tyskspråkiga är detta
            ett fattigdomsbevis som vi inte kan acceptera. Därför borde riksdagen
            mot bakgrund av de förändrade förhållandena ha omprövat det tidigare
            ställningstagandet och inte gjort denna förändring av ämnesinnehåll.
          </note>
          <note>
            Ett annat tecken på de stora förändringar som har inträffat är
            kraven på utlandslektorat i estniska och fasta forskningsresurser
            när det gäller estniska.
          </note>
          <note>
            Detta kan kanske så småningom leda fram till en professur. Det
            borde riksdagen också ha tagit fasta på.
          </note>
          <note>
            Sedan har vi de gamla kraven på en ökning av medlen för omvandling
            av utbildningsbidrag till doktorandtjänster eller inrättande av
            flera doktorandtjänster. Det har på goda grunder ifrågasatts om
            de pengar som har avsatts räcker för en omvandling och nyinrättande
            av doktorandtjänster. Vi har inte kunnat få något klart besked
            från utskottet i denna fråga. Jag skulle inte bli förvånad om
            det blir omöjligt att hålla det tidsschema som riksdagen tidigare
            slagit fast när det gäller dessa frågor.
          </note>
          <note>
            Jag var inledningsvis inne på frågan om forskning i tjänsten
            för alla forskningskompetenta högskolelektorer, alltså för dem
            som är utbildade för forskning och sedan inte i sina tjänster
            vid universitet och högskolor får utöva det som de egentligen
            är utbildade för. Den frågan tas nu inte upp närmare, utan den
            får uppenbarligen återkomma i nästa års forskningsproposition
            -- ett slöseri med de resurser vi har här i landet.
          </note>
          <note>
            Ett av motiven för att inte ta upp den här frågan när den kom
            på dagordningen i samband med bl.a.
          </note>
          <note>
            forskningspropositionen var måhända förra året --
          </note>
          <note>
            den hade varit uppe på dagordningen redan året dessförinnan --
            att man från regeringens sida ville avsätta en särskild fakultetsresurs
            för högskolelektorers forskning inom de humanistiska och matematisk-naturvetenskapliga
            fakulteterna vid fem av landets universitet. Dessutom skulle man
            förstärka på litteratursidan när det gällde den humanistiska forskningen.
          </note>
          <note>
            Ett universitet diskriminerades, nämligen
          </note>
          <note>
            Linköpings universitet. Jag tar upp den här frågan särskilt därför
            att den socialdemokratiska talesmannen -- eller taleskvinnan --
            Berit Löfstedt på intet sätt är obekant med förhållandena vid
          </note>
          <note>
            Linköpings universitet.
          </note>
          <note>
            När Linköping diskriminerades i dessa sammanhang trodde jag att
            det berodde på ett tekniskt fel, nämligen det faktum att man i
          </note>
          <note>
            Linköping -- av alla universitet -- endast har en odelad fakultet.
            Det finns alltså ingen matematisknaturvetenskaplig och ingen humanistisk
            fakultet, utan man har i det här fallet en gemensam filosofisk
            fakultet. Att sådana här tekniska fel inträffar då och då från
            utbildningsdepartementets sida har vi tyvärr blivit varse i alltför
            stor utsträckning, inte minst när det gäller den s.k. gymnasiereformen.
          </note>
          <note>
            Men när det här kravet förs fram på nytt -- att
          </note>
          <note>
            Linköping skall ha sin beskärda del av högskolelektorernas forskning,
            att pengar skall avsättas till den filosofiska fakulteten i Linköping
            och att biblioteket skall förstärkas på den humanistiska sidan
            -- får vi till vår förvåning veta att utskottet inte ändrat uppfattning.
            Nej, det låter sig säkert sägas. Vad är det för uppfattning som
            utskottet inte ändrat? Jo,att man skulle avslå denna begäran.
            Däremot har jag inte sett någon vettig motivering till att Linköpings
            universitet i dessa sammanhang skall diskrimineras. Jag efterlyser
            om
          </note>
          <note>
            Berit Löfstedt till äventyrs kan ange en motivering från regeringspartiets
            sida.
          </note>
          <note>
            Herr talman! Det skulle vara mycket mer att säga om detta. Men
            tiden är kanske ändå inte lämpad för en större forskningspolitisk
            debatt. Det verkar litet avslaget att nu på två minuter försöka
            dra upp några nya större principer, och jag avstår från det.
          </note>
          <note>
            Men jag yrkar i det här fallet bifall till reservation 20. Det
            betyder naturligtvis inte att jag inte skulle ställa mig bakom
            alla de andra moderata reservationerna; det gör jag naturligtvis
            på sedvanligt sätt.
          </note>
          <note type="speaker">
            Anf. 82 MARGITTA EDGREN (fp):
          </note>
          <note>
            Herr talman! Återigen har vi en forskningsdebatt, kanske av litet
            mindre slag, som nästan känns avslagen efter den stora debatt
            vi hade för ett år sedan. Detta är andra året i en treårscykel.
          </note>
          <note>
            Men det är fortfarande så att målmedveten, kraftfull och uthållig
            satsning på högre utbildning och forskning är nödvändig, om Sverige
            skall behålla sin ställning som välfärdsstat och avancerad industrination.
            Vi lever ju i en tid och i en värld där den allmänna kunskapsnivån
            hos befolkningen är avgörande för landets utvecklingskraft och
            internationella konkurrenskraft.
          </note>
          <note>
            I dag ställs ju stora förhoppningar på vetenskapens möjligheter
            att ge kunskaper som bidrar till en positiv utveckling för mänskligheten.
          </note>
          <note>
            Förväntningarna på vetenskapliga resultat och förklaringsmodeller
            gäller också humaniora och samhällsvetenskap. I ett välfärdssamhälle
            blir det alltmer uppenbart att goda materiella förutsättningar
            inte är tillräckliga för ett gott liv. Ett i ordets verkliga mening
            mänskligt samhälle har behov av djupare kunskaper också om andliga,
            kulturella, sociala och etiska värden.
          </note>
          <note>
            När det gäller forskning är ett problem i Sverige att vi inte
            får ut så mycket av våra satsningar som andra länder får ut av
            sina. I OECD-studier, refererade t.ex. i Lennart Olssons och Lars
            Rignells bok
          </note>
          <note>
            Tillväxtens drivkrafter, visas att Sveriges utbyte av
          </note>
          <note>
            FoU-satsningar i form av högteknologiexport varit dåligt. Det
            är också viktigt att påpeka att Sveriges forskningssatsningar
            i förhållande till BNP
          </note>
          <note>
            ingalunda är störst i världen. Undantas militär forskning, har
            det statliga forskningsanslaget på 80-
          </note>
          <note>
            talet inte alls utvecklats i takt med industrins satsningar.
          </note>
          <note>
            Andra jämförelser visar på ett annat problem, nämligen att det
            har skett en förskjutning från grundforskning till tillämpad forskning
            och utveckling. Detta har belysts i en studie som
          </note>
          <note>
            Vetenskapsakademien och UHÄ har gjort tillsammans.
          </note>
          <note>
            De här nämnda observationerna kan, tagna tillsammans, verka förvånande.
          </note>
          <note>
            Forskningsproduktivitet i mera kortsiktiga ekonomiska termer
            borde gynnas av en förskjutning i riktning mot tillämpning och
            produktutveckling. Att så inte skett i Sverige beror möjligen
            på att vi sågat av den gren vi sitter på.
          </note>
          <note>
            Framgångsrik tillämpad forskning förutsätter en bred och gedigen
            grundforskning.
          </note>
          <note>
            För att Sverige även i fortsättningen skall vara ett vitalt och
            konkurrenskraftigt land måste forsknings- och högskolepolitik
            vara ett prioriterat område. Högskolan är på en gång en spjutspets
            in i framtiden och en hävstång för tillväxten.
          </note>
          <note>
            Vi i folkpartiet liberalerna tror på en utveckling mot mer autonoma
            universitet och högskolor. Vi behöver bättre pedagogik och kvalitet
            i grundutbildningen. Vi behöver fler som vill satsa på forskarutbildning.
            Vi behöver högre examinationsfrekvens. Vi behöver minska den centrala
            byråkratin och öka det lokala ansvaret. Vi behöver bättre utvärderingsmetoder.
            Vi behöver fler kvinnor som vill satsa på akademiskt arbete. Vi
            behöver ta till vara våra högutbildade invandrare.
          </note>
          <note>
            Vi behöver ökade internationella kontakter och ökad internationalisering
            i utbildning och forskning.
          </note>
          <note>
            Herr talman! Med anledning av dagens betänkande vill jag inte
            yrka bifall till någon reservation. Men självfallet står vi i
            folkpartiet fast vid de reservationer vi har skrivit själva eller
            tillsammans med andra. Vi har t.ex. framhållit vikten av ett lektorat
            i estniska -- och att man 1992 bör återkomma till riksdagen med
            förslag om detta. Vi har också pekat på att tillsättningen av
            professuren i kvinnoforskning i Linköping kanske skulle ha kunnat
            ske på ett annat sätt, dvs. som man brukar göra och som UHÄ har
            föreslagit även för denna professur -- att man ser till att tjänsten
            får så bred ämnesinriktning som möjligt och att man därefter tar
            upp frågan om vid vilken högskoleenhet den skall placeras.
          </note>
          <note>
            Vi har även skrivit en reservation där vi föreslår 4
          </note>
          <note>
            milj.kr. ytterligare till akustikinstitutionerna vid de tekniska
            högskolorna, som ett led i vår plan för att minska buller som
            miljöförstörande faktor.
          </note>
          <note>
            Riksdagen har tidigare begärt en aktionsplan av regeringen. Vi
            vill alltså att frågan om buller skall högprioriteras i denna
            aktionsplan.
          </note>
          <note>
            Dessutom har vi skrivit en rad särskilda yttranden, där vi hänvisar
            till den forskningsdebatt och det forskningsbetänkande som vi
            hade för ett år sedan.
          </note>
          <note>
            Jag vill här bara nämna två av dessa yttranden.
          </note>
          <note>
            Det ena gäller fortsatt överföring av medel till grundforskning,
            dvs. att man ytterligare skall minska sektorsforskningens del
            till förmån för forskning på eget programansvar.
          </note>
          <note>
            I det andra yttrandet hänvisar vi till vår reservation
          </note>
          <note>
            40 förra året om forskningen vid de mindre och medelstora högskolorna.
            För det första gäller det att ge lärarna forskarutbildning för
            att garantera kvalitet. För det andra gäller det att få ett samarbete
            med andra forskningsinstitutioner.
          </note>
          <note>
            Vidare finns det bland de små och regionala högskolorna vissa
            som har kommit litet längre än andra, och dem bör man också i
            första hand ''släppa loss''. Det gäller högskolorna i Växjö, Örebro
            och
          </note>
          <note>
            Karlstad.
          </note>
          <note>
            Jag yrkar alltså inte bifall till någon reservation, men jag
            står naturligtvis bakom de reservationer som vi avgivit.
          </note>
          <note>
            Anf. 83 MARIANNE ANDERSSON i
          </note>
          <note>
            Vårgårda (c):
          </note>
          <note>
            Herr talman! Som har sagts här tidigare är detta ett mellanår
            när det gäller forskningen, eftersom vi behandlade forskningsfrågorna
            under föregående riksmöte. Detta är ju ett av de områden där den
            treåriga planeringsprocessen är införd och accepterad. Vi har
            därför nöjt oss med särskilda yttranden i många viktiga principfrågor.
          </note>
          <note>
            Det gäller bl.a. tjänsteorganisatoriska frågor, som målsättningen
            att alla högskolelektorer skall ha avlagt doktorsexamen. Det gäller
            även omfattningen av deras forskning. Det gäller också vår syn
            på utbyggnaden av fasta forskningsresurser vid de små och medelstora
            högskolorna och inrättandet av nya fakulteter och universitet.
            Dessa frågor är viktiga och ännu mer aktuella inte minst nu när
            vi kommer att utöka dimensioneringen av antalet platser i högskolan.
            Det kommer vi med säkerhet att behöva göra också i framtiden.
            Detta har också en oerhörd betydelse för den regionala utvecklingen
            och för rekryteringen av studenter.
          </note>
          <note>
            Just i dessa frågor har vi alltså nöjt oss med särskilda yttranden.
          </note>
          <note>
            Det finns ändå några områden av dem som vi behandlar där vi ibland
            har samma uppfattning, ibland olika uppfattningar.
          </note>
          <note>
            Jag tycker att det är mycket tillfredsställande att konstatera
            att utskottet enat sig om att lägga tillbaka de drygt 10 miljoner
            till olika förstärkningar inom forskningen som riksdagen beslutade
            om förra året. Regeringen försökte ju i budgetpropositionen att
            plocka bort dem och kan nu betrakta sig som överkörd av utskottet.
            Vi kan bara konstatera att socialdemokraterna i utskottet vek
            sig för oppositionen. Det var inte särskilt ovilligt heller.
          </note>
          <note>
            En annan fråga som också har berörts här tidigare gäller inrättandet
            av doktorandtjänster. Behovet av att omvandla utbildningsbidrag
            till doktorandtjänster för att de forskarstuderande skall få drägliga
            ekonomiska villkor är vi alla överens om. Inte minst har det betydelse
            ur jämställdhetssynpunkt. Bättre ekonomi bör underlätta kvinnors
            möjligheter till forskning.
          </note>
          <note>
            Dessutom kommer behovet av forskarstuderande att öka. Det beror
            dels på åldersstrukturen inom högskolan med ökande pensionsavgångar,
            dels på målsättningen att samtliga högskolelärare skall ha forskarutbildning.
            Behovet av forskning och utbildning ökar dessutom inom både offentlig
            och privat sektor. Regeringen har nu också föreslagit vissa utökade
            resurser, men vi i centern anser inte att det är tillräckligt.
            För att snabba på den här processen anslår vi alltså ytterligare
            45 milj.kr. för vartera av de två kommande åren.
          </note>
          <note>
            Så vill jag ta upp en fråga som också berör jämställdheten. Det
            gäller professuren i medicinsk kvinnoforskning som beslutades
            i samband med forskningspropositionen. Vi tycker inte att den
            har fått riktigt rätt inriktning. Vi tycker här, liksom folkpartiet,
            att det är angeläget att lyssna till de synpunkter som förs fram
            från nästan samtliga fora för kvinnliga forskare, nämligen att
            den här tjänsten skall ges en inriktning som speglar den internationella
            utvecklingen inom kvinnoforskningen. Det innebär att den skall
            innefatta könsteoretisk forskning. Den bör dessutom få en så bred
            ämnesinriktning som möjligt. Den kliniska anknytningen av professuren
            bör tas upp i samband med tillsättandet. Vi tycker att medicinska
            forskningsrådet först bör ledigförklara tjänsten och efter tillsättandet
            placera den vid högskoleenhet. Den här uppfattningen delas av
            UHÄ, medicinska forskningsrådet och dekanerna vid fem av de medicinska
            fakulteterna.
          </note>
          <note>
            Det tycker vi är viktigt.
          </note>
          <note>
            Det finns ett forskningsområde som vi anser är så viktigt att
            ytterligare resurser bör tillföras under denna treårsperiod. Det
            gäller forskning och forskarutbildning inom avfallsområdet. Där
            vill vi tillföra en förstärkning på 1 milj.kr. Det finns naturligtvis
            en hel rad andra angelägna krav på utökning inom forskningsområdet.
          </note>
          <note>
            Jag känner t.ex. mycket varmt för att ge ökade resurser till
            centrum för miljövetenskap i
          </note>
          <note>
            Göteborg. Det är bara ett exempel. Men vi avstår från detta och
            nöjer oss med att pröva de här olika områdena i samband med nästa
            treårsperiod.
          </note>
          <note>
            Till slut vill jag kommentera en reservation som vi har haft
            under många år. Den handlar om Sveriges deltagande i EGs fusionsforskningssamarbete.
            Vi anser att det skall upphöra snarast. Det innebär ju också en
            besparing som vi kan använda till andra angelägna uppgifter.
          </note>
          <note>
            Herr talman! Jag står givetvis bakom alla reservationer där centern
            finns med, men jag nöjer mig med att yrka bifall till reservation
            nr 2.
          </note>
          <note type="speaker">
            Anf. 84 BJÖRN SAMUELSON (v):
          </note>
          <note>
            Herr talman! Jag står bakom de reservationer som vänsterpartiet
            har formulerat till det här betänkandet. Jag avstår dock från
            att yrka bifall till någon av dem med hänsyn till kammarens arbetssituation.
            Jag skall helt kort kommentera ett par reservationer.
          </note>
          <note>
            Det har tidigare nämnts här att den egentliga forskningspolitiska
            debatten hade vi för ungefär ett år sedan här i kammaren. Det
            stämmer ju. Jag drar mig till minnes, när man fattade så viktiga
            beslut här i kammaren, som berörde så många människor ute i samhället
            direkt och indirekt, att detta nästan inte berördes med en rad
            i svenska tidningar eller med något inslag i andra media. Detta
            är ju högst anmärkningsvärt egentligen, eftersom det ju är skattebetalarnas
            pengar vi beslutar om. Det bör finnas ett allmänt intresse hos
            läsarna att få reda på vilka kloka beslut vi fattar här när det
            gäller deras egna medel.
          </note>
          <note>
            Till det här betänkandet har vi fogat flera reservationer. En
            reservation handlar om att vi vill bygga ut och skapa större utrymme
            för doktorandtjänster. Det vill vi i vänsterpartiet mot bakgrund
            av att vi ser nödvändigheten av att skärpa
          </note>
          <note>
            Sveriges konkurrenskraft när det gäller högre utbildning och
            forskning. Det är viktigt för att vi skall kunna utveckla våra
            produkter bl.a. på ett miljömässigt acceptabelt sätt.
          </note>
          <note>
            Vi lägger detta förslag även mot bakgrund av att vi vill att
            det skall bli en mer allmänomfattande syn på forskning som vilket
            arbete som helst. Det är ett nödvändigt samhällsarbete som dessa
            doktorander utför. Då skall de avlönas för detta. Förr eller senare
            kan vi övriga i samhället tillgodogöra oss deras arbete. Det är
            en ambition vi har att försöka ändra grundinställningen ute i
            samhället till högre utbildning och forskning.
          </note>
          <note>
            Vi har också avgivit en reservation som tar upp frågan om viss
            forskningsförstärkning när det gäller högskolorna i Växjö, Örebro,
            Karlstad och
          </note>
          <note>
            Sundsvall/Härnösand. Dessa högskolor intar en särställning bland
            de regionala högskolorna. Där bedrivs en viss forskningsverksamhet.
            Vi tror att
          </note>
          <note>
            Sverige inte skulle må illa av att nab finge fasta forskningsresurser
            på fler ställen än vad vi har i dag.
          </note>
          <note>
            Dessutom tror vi att man har råd med det. Det är t.o.m. så att
            vi inte tror att man har råd att avstå från att ta till vara de
            ambitioner som finns vid de här högskolorna när det gäller forskningsverksamhet.
          </note>
          <note>
            Det är förvisso så att beslut om forskningspolitiken tas vart
            tredje år. Men vi menar att ett tillskott av medel, 10 milj.kr.
            till var och en av de högskoleenheter som jag tidigare nämnt,
            skulle vara ett sätt för oss här i riksdagen att underlätta för
            nästa forskningspolitiska beslut, genom att se till att de här
            högskolorna kommer in i det nationella perspektivet för forskningspolitiken
            och också kommer in i det mönster av högskolor och universitet
            som har fasta forskningsresurser.
          </note>
          <note>
            Så det finns ett visst samband med treårsbesluten och en vilja
            från vår sida att gå vidare. Det här är första steget, och vi
            kan tänka oss -- i mån av medel, kompetens och möjligheter i övrigt
            -- att gå vidare med ytterligare högskolor, naturligtvis.
          </note>
          <note type="speaker">
            Anf. 85 BERIT LÖFSTEDT (s):
          </note>
          <note>
            Herr talman! Jag skall bara påpeka det alla andra redan har påpekat,
            att vi förde den stora forskningspolitiska debatten, som omfattade
            tiden
          </note>
          <note>
            1991/92-1993/94, redan för ett år sedan. Det var en fredag och
            lördag i början av juni.
          </note>
          <note>
            Det betänkande kammaren behandlar i dag innehåller följaktligen
            mycket få nyheter. Det skall heller inte vara på något annat sätt,
            om vi bär oss någorlunda disciplinerat åt. I betänkandet finns
            alltså forskningsfrågorna från budgetpropositionen och det som
            är nytt, ett förslag från den s.k.
          </note>
          <note>
            tillväxtpropositionen om fler doktorandtjänster vid de tekniska
            fakulteterna.
          </note>
          <note>
            Det finns ändå en lång rad motioner på det här området, därför
            att vi värnar på alla möjliga sätt om våra forskningsresurser
            ute i landet, och det är väl förståeligt. Mycket av det som tas
            upp i motionerna är sådant som var föremål för behandling redan
            i fjol, fast det finns några primörer.
          </note>
          <note>
            Vi skulle i princip kunna köra en repris på debatten för ett
            år sedan. Om vi ginge till riksdagens protokoll, skulle vi kanske
            t.o.m. i långa stycken ha manus. Men det verkar meningslöst, och
            en total upprepning har vi också funnit meningslös vid utskottsbehandlingen.
            Därför har partierna i princip bara fogat särskilda yttranden
            till de punkter där de för ett år sedan hade reservationer, detta
            för att markera att man inte har flytt från de ståndpunkter man
            intog då. Det har vi tyckt vara en ganska god ordning i utskottet.
            Jag har uppfattat att det inte har skett bara för att förenkla
            utskottsbehandlingen utan också för att förkorta den här och nu
            pågående debatten.
          </note>
          <note>
            Jag tänkte begränsa mitt inlägg till att handla om sådant som
            ändå är nytt i regeringsförslag eller i motioner och möjligen
            litet annat. Nästa stora forskningsdebatt får vi ta våren 1993,
            så vi får ladda upp till dess. 213 nya miljoner finns ändå i budgetpropositionen,
            och de är en ren uppföljning av fjolårets riksdagsbehandling.
            Jag tänkte inte nu gå in på vad de skall användas till.
          </note>
          <note>
            Däremot kanske det finns anledning att redovisa att riksdagen
            för ett år sedan beslutade om en förstärkning till forskningen,
            jämfört med regeringens förslag, på sammanlagt 10 137 000 kr.
          </note>
          <note>
            Regeringen har med hänvisning till detta och för att finansiera
            riksdagens påslag gjort motsvarande anslagsminskningar, som har
            fördelats proportionellt över de olika anslagen för forskning
            och forskarutbildning. Vad utskottet nu enhälligt föreslår riksdagen
            göra är att återföra dessa drygt
          </note>
          <note>
            10 milj.kr., fördelade på varje berört anslag.
          </note>
          <note>
            Med anledning av några flerpartimotioner om resurser till jämställdhetsforskning
            bemödade sig utskottet ordentligt i fjol för att nå en viss höjd
            på det området. Bl.a. beslutades att forskningsrådsnämnden skulle
            få särskilda medel till informationsprogram för jämställdhetsforskning.
            Några pengar för detta har vi inte hittat i budgetpropositionen.
            Utskottet föreslår därför att FRN skall tillföras 1 milj.kr. för
            detta ändamål. Det innebär bifall till ett par motioner.
          </note>
          <note>
            I tillväxtpropositionen finns, som jag redan sagt, förslag om
            att 120 nya doktorandtjänster skall inrättas vid de tekniska fakulteterna
            till en slutlig kostnad av 30 milj.kr. För budgetåret 1991/92
          </note>
          <note>
            handlar det om 7,5 milj.kr.
          </note>
          <note>
            Industrin behöver fler doktorerade medarbetare inom fler av teknikens
            områden än i dag. För att svensk industri skall kunna stå sig
            i internationell konkurrens behövs nya kunskaper. Forskningen
            vid högskolorna behöver också få fler disputerade.
          </note>
          <note>
            Dessutom kräver både dimensionering och kvalitet i den tekniska
            grundutbildningen fler disputerade lärare. Så nog finns det goda
            skäl att förse de tekniska fakulteterna med fler doktorandtjänster.
          </note>
          <note>
            Jag vill då också påminna om att de tekniska fakulteterna prioriterades
            i fjol, när medel anslogs för omvandling av utbildningsbidrag
            till doktorandtjänster.
          </note>
          <note>
            Nu har förslaget om de nya doktorandtjänsterna inte varit särskilt
            kontroversiellt i utskottet. Det är egentligen bara miljöpartiet
            som inte riktigt vill vara med på noterna när det gäller prioritering
            av de tekniska fakulteterna. Övriga partier tycker att det som
            görs på teknisk fakultet i det här sammanhanget är okej, men vill
            i varierande grad skjuta till mer pengar för att öka takten i
            omvandlingen på olika andra faktultetsområden.
          </note>
          <note>
            De är naturligtvis ute i vällovligt syfte. Det är bara det att
            vi inte har aldrig sinande brunnar att ösa ur, även om utbildningsutskottet
            ibland uppför sig som om det var så.
          </note>
          <note>
            En del idéer om nya insatser på forskningens område finns i ett
            antal motioner. Ibland har dessa förslag också tagits upp i reservationer
            -- det har framkommit i de tidigare inläggen. Det gäller t.ex.
          </note>
          <note>
            estniska, miljövetenskap, buller, avfallsåtervinning och Vetenskapens
            hus. Alla dessa förslag har det gemensamt att de säkert är alldeles
            förträffliga idéer. Dessutom är de framlagda i vällovligt syfte.
          </note>
          <note>
            Men riksdagen tog bara för ett år sedan ställning till fördelningen
            och omfattningen av forskningsresurserna. Alla andra goda förslag
            får vi nu lagra och pröva tillsammans med annat både nytt och
            gammalt våren 1993, när det är dags för nästa forskningsbeslut.
          </note>
          <note>
            Sedan kan man naturligtvis säga att det har kommit upp en ''hjärtehjärtefråga'',
            som man tycker att man ändå vill föra fram. Det må vara partierna
            och riksdagsledamöterna obetaget att göra det, men vi har försökt
            hålla någon linje i utskottet ändå, nämligen att få saker och
            ting prövade i ett sammanhang. Därför är många av ställningstagandena
            till motioner, både enskilda och partimotioner, av den arten att
            vi liksom inte riktigt går in i förslagen och säger att det här
            kan vi inte ha av det och det skälet, utan vi har tyckt att vi
            får slå ihop dem och låta dem ingå i en gemensam tävlan.
          </note>
          <note>
            Jag skall inte glömma att yrka bifall till utskottets hemställan
            och avslag på reservationerna, men jag tänkte ändå att jag skulle
            passa på att kommentera något av det som har tagits upp i de tidigare
            inläggen.
          </note>
          <note>
            Birger Hagård talar om situationen i Linköping när det gäller
            särskilda fakultetsresurser till litteraturförsörjningen och sådant.
            Nu pågår ju en genomlysning av temaforskningsorganisationen, och
            det är inte alls omöjligt att den i samband med nästa forskningsproposition
            leder fram till kompletteringar av strukturerna i Linköping, så
            att den situation Birger Hagård talar om inte uppstår. I
          </note>
          <note>
            övrigt kan jag väl säga att frågan avgjordes ju i fjol.
          </note>
          <note>
            Både Margitta Edgren och Marianne Andersson har talat om den
            medicinska kvinnoforskningsprofessuren, som har föreslagits skall
            förläggas till Linköping. Jag vill bara säga om den att den inte
            har behandlats av regeringen på något annat sätt än som skett
            för de två motsvarande professurerna, som också är ett resultat
            av fjolårets beslut, nämligen den i nationalekonomi och den i
            sociologi. De har hanterats på samma vis, inkl. att man har föreslagit
            universitet som de skall knytas till. Jag är dessutom övertygad
            om att Linköping har både flexibilitet, miljö och annat som gör
            att man klarar att vara värd för den nya medicinprofessuren på
            kvinnoforskningsområdet.
          </note>
          <note>
            Marianne Andersson i Vårgårda nämnde avfallsforskning som ett
            exempel på sådant som man kan känna alldeles särskilt för. Det
            finns dock medel, bl.a. inom det nya avfallsforskningsrådet, som
            har börjat arbeta. Man förfogar över 87
          </note>
          <note>
            miljoner under treårsperioden. Så det är väl inte så illa ändå.
          </note>
          <note>
            Det är klart att det är bra med en miljon till. Jag vet också
            att det Marianne Andersson har tagit upp kanske har en något annan
            inriktning, men det är ju inte så att vi inte sysslar med forskning
            på det här området, utan det är ett område som var betonat i fjolårets
            forskningsproposition.
          </note>
          <note>
            Jag yrkar som sagt bifall till utskottets hemställan och avslag
            på reservationerna.
          </note>
          <note type="speaker">
            Anf. 86 BIRGER HAGÅRD (m) replik:
          </note>
          <note>
            Herr talman! Med anledning av vad Berit Löfstedt sade eller kanske
            inte sade när det gällde den särskilda fakultetsresursen till
            forskning för högskolelektorer i Linköping kan jag konstatera
            att det finns fortfarande inget svar på min fråga: Varför skall
            Linköping av alla universitet i landet särskilt diskrimineras?
          </note>
          <note>
            Berit Löfstedt hänvisar till temaforskningen och säger litet
            luddigt att den väl skall kunna belysas under den närmaste tiden,
            och vi får se vad det kan medföra. Men, Berit Löfstedt, detta
            har inte ett enda dugg med temaforskningen att göra.
          </note>
          <note>
            Temaforskningen i Linköping har inte en enda högskolelektor anställd.
            Min fråga gäller högskolelektorerna som finns ute i den andra
            verksamheten, icke i forskningsverksamheten, och som inte har
            den möjlighet som deras kolleger har vid alla de andra universiteten.
          </note>
          <note>
            Jag har efterlyst en enda vettig motivering varför högskolelektorerna
            i Linköping skulle diskrimineras. Jag har inte fått något som
            helst svar, antagligen av det enkla skälet att det inte finns
            något vettigt svar att ge på frågan.
          </note>
          <note>
            Så ytterligare en sak bara. Nya frågor dyker upp, säger Berit
            Löfstedt, och det finns inte pengar till allt. Nej, låt mig då
            bara ställa frågan: Varför skall man då vidmakthålla ett i och
            för sig inte särskilt vettigt beslut om att ändra den enda professuren
            i tyska vid Stockholms universitet till att bli en professur enbart
            i tyskspråkig litteratur?
          </note>
          <note>
            Hade det inte varit rimligt att säga sig att mot bakgrund av
            vad som hänt kan vi inte hålla fast vid det beslutet, alternativt
            att göra en ordentlig beställning så att vi åtminstone i nästa
            forskningspolitiska proposition får ett förslag om inrättande
            av fler professurer? Det är fler professurer i tyska och inte
            färre som vi kommer att behöva.
          </note>
          <note type="speaker">
            Anf. 87 MARGITTA EDGREN (fp) replik:
          </note>
          <note>
            Herr talman! Berit Löfstedt säger att Linköping säkert är den
            bästa värden för professuren i kvinnoforskning. Det är mycket
            möjligt, men innan den varit utsatt för fri prövning vet vi inte
            det. Det vore jättebra, om denna professur inte särbehandlades
            jämfört med andra medicinska professurer.
          </note>
          <note>
            Det går inte att göra den koppling som Berit
          </note>
          <note>
            Löfstedt gjorde med nationalekonomi. Den här professuren skall
            vara förenad med en överläkartjänst eller en distriktsläkartjänst,
            och det är ju inte en professur i nationalekonomi. Så jag menar
            att med tanke på professuren själv så att säga, dess validitet
            och för att den inte skall kunna ifrågasättas, borde den ha varit
            föremål för ett normalt förfarande, dvs. att den hade utlysts
            och därefter placerats. Så gäller normalt för alla medicinska
            professurer.
          </note>
          <note>
            Observera att Forum för kvinnoforskning i Sverige har rekommenderat
            att professuren skulle placeras i Umeå. Det har reservanterna
            inte gått på, utifrån vårt synsätt att den skall utsättas för
            ett normalt förfarande och därefter placeras. Det tycker jag borde
            ha skett, eftersom det är enda sättet att säkerställa att den
            inte senare kommer att ifrågasättas. Själva ämnet är så nytt och
            kontroversiellt, och det finns många motståndare till detta ämne.
            Därför hade vi unnat denna professur att så att säga inte kunna
            ifrågasättas från början.
          </note>
          <note>
            Anf. 88 MARIANNE ANDERSSON i
          </note>
          <note>
            Vårgårda (c) replik:
          </note>
          <note>
            Herr talman! Jag tvivlar inte ett ögonblick på att
          </note>
          <note>
            Linköping kan göra något ganska bra av professuren i kvinnoforskning.
            Jag har besökt medicinska fakulteten där och är väldigt imponerad
            av dess sätt att jobba. Så det är inte därför jag gör invändningar.
          </note>
          <note>
            Jag tycker ändå att det är mycket svårt att acceptera att man
            kör över nästan samtliga fora för kvinnliga forskare och dessutom
            UHÄ, medicinska forskningsrådet och dekanerna vid de medicinska
            fakulteterna utom i Linköping. Jag kan instämma i det som Margitta
            Edgren sade, att det är väldigt synd att just den här nya professuren
            skall på något sätt ifrågasättas från början, när den är så oerhört
            viktig.
          </note>
          <note type="speaker">
            Anf. 89 BERIT LÖFSTEDT (s) replik:
          </note>
          <note>
            Herr talman! Till Birger Hagård vill jag säga att ibland blir
            vi härskna på regeringen för att den inte gör som vi säger. I
            fallet med den tyska professuren har regeringen gjort som vi har
            sagt, dvs. förändrat professuren.
          </note>
          <note>
            Sedan är det klart att det kan behövas fler professurer i tyska,
            men det har ju inte ens Birger
          </note>
          <note>
            Hagård föreslagit, utan det är någonting som får prövas i annat
            sammanhang. Universiteten kan komma att få chansen att pröva sådana
            saker alldeles själva i framtiden, om de intentioner följs som
            regeringen har i fråga om inrättandet av professurer, men det
            är en annan debatt en annan dag.
          </note>
          <note>
            Visst ser forskningsorganisationen annorlunda ut i
          </note>
          <note>
            Linköping, av historiska skäl, och det är inte alls omöjligt
            att den behöver kompletteras så att den både har den speciella
            karaktär som den har där och också stämmer bättre överens med
            organisationen vid andra universitet. Men även den frågan tror
            jag att vi får ta ställning till i ett annat sammanhang.
          </note>
          <note>
            Vad beträffar medicinprofessuren är en av de viktigaste saker
            som man kan uppnå i det här sammanhanget att få i gång forskningen
            raskt på detta område, som är banbrytande. Jag är övertygad om
            att både Marianne Andersson i
          </note>
          <note>
            Vårgårda och Margitta Edgren är överens med mig om att det viktigt
            att komma i gång, att börja utbilda doktorander och påbörja forskningen.
            Det är ju en sak som man kan klara genom att göra den här kopplingen
            omedelbart.
          </note>
          <note>
            Överläkartjänsten har tydligen Margitta Edgren fått på hjärnan
            på något vis. Det är vanligt och mycket naturligt att medicinprofessurer
            är kopplade till överläkartjänster. Det är inte alls bara i Linköping.
            Det är t.o.m. så att UHÄ tyckte att så skulle vara fallet.
          </note>
          <note type="speaker">
            Anf. 90 BIRGER HAGÅRD (m) replik:
          </note>
          <note>
            Herr talman! Låt mig först av allt konstatera att utbildningsutskottet
            har många gånger tagit för vana att köra över regeringen och dess
            förslag i olika sammanhang. Det borde ha varit möjligt att ta
            ett liknande initiativ och köra över regeringen också den här
            gången när det gäller tyska språket och professuren i tyska eller
            i varje fall att försöka ordna detta på ett hyggligt sätt. Varje
            vän av ordning måste ju säga att det inte har blivit ett bra resultat
            som nu kommer fram av beslutet. Man kunde i varje fall ha sagt
            någonting om det för framtiden önskvärda av att ha ytterligare
            någon professur i tyska, att man velat få detta belyst för framtiden,
            etc.
          </note>
          <note>
            När det gäller frågan om den särskilda fakultetsresursen för
            högskolelektorer, som finns vid alla universitet utom Linköping,
            är det alldeles uppenbart att Linköping inte kan få stå tillbaka
            av organisatoriska skäl, därför att man i Linköping skulle ha
            en odelad fakultet. Det är hur enkelt som helst att anslå de i
            det här fallet futtiga medel som behövs till den filosofiska fakulteten
            i Linköping, att användas på sätt som annars har föreskrivits
            för de övriga universiteten. Fakultetsorganisationen kan ju inte
            vara något som helst godtagbart skäl för ett avslag och för den
            diskriminering som nu förekommer.
          </note>
          <note>
            Jag vet fortfarande inte vad den här särbehandlingen, den här
            diskrimineringen, av högskolelektorerna i Linköping kan bero på.
            Det enda jag kan se är den tekniska historien, att man inte har
            hittat motsvarande humanistisk eller matematisk-naturvetenskaplig
            fakultet. Men, som sagt, detta kan aldrig i världen vara någon
            vettig förklaring. Kolleger vid de små och mindre högskolorna
            har fått särskilda anslag som de har kunnat använda för sin forskning.
            Det återstår alltså här att rätta till en uppenbar felaktighet
            som har blivit begången. Det är inte någon rättvisa som är förhärskande
            här för de olika befattningshavarna i olika delar av landet. Jag
            tycker att Berit Löfstedt borde kunna instämma i det och säga
            att regeringen här har gjort ett misstag och att det skall rättas
            till inom den närmaste framtiden. I stället försöker hon hitta
            mer eller mindre krystade förklaringar som inte har med saken
            att göra.
          </note>
          <note type="speaker">
            Anf. 91 MARGITTA EDGREN (fp) replik:
          </note>
          <note>
            Herr talman! Visst är de flesta professurer inom medicinska områden
            förenade med en överläkartjänst, Berit Löfstedt. Jag försökte
            bemöta det argument som Berit Löfstedt framförde tidigare, nämligen
            att andra nya professurer, t.ex.
          </note>
          <note>
            inom nationalekonomi, hade tillsatts på samma sätt. Jag menade
            då att en professur i nationalekonomi är knappast förenad med
            en överläkartjänst.
          </note>
          <note>
            Vidare har vi argumentet om att snabbt komma i gång med forskning.
            Jag vill då hänvisa till det brev som dekanerna i medicin har
            skrivit till oss. De befarar att detta tillsättningsförfarande
            kommer att innebära en satsning på en verksamhetsinriktning som
            först efter en lång tid kan generera förväntade forskningsresultat.
            Denna typ av tillsättning fördröjer enligt deras förmenande processen
            att få i gång forskning inom detta område, som vi är överens om
            är viktigt.
          </note>
          <note type="speaker">
            Anf. 92 BERIT LÖFSTEDT (s) replik:
          </note>
          <note>
            Herr talman! Bara några ord till Birger Hagård om de tyska professurerna.
            Om vi vill köra över regeringen, skall det åtminstone vara för
            att regeringen har kört över oss. Här har regeringen gjort som
            vi har sagt. Då kan jag inte begripa varför vi skall köra över
            den.
          </note>
          <note type="speaker">
            Anf. 93 HANS GUSTAFSSON (s):
          </note>
          <note>
            Herr talman! I utskottets betänkande redovisas bl.a. motion Ub632.
            Den är framlagd av samtliga riksdagsledamöter i Blekinge, Kronoberg
            och
          </note>
          <note>
            Kalmar län. I motionen redovisas ett inom sydostregionen utarbetat
            förslag till inrättande av ett nätverksuniversitet baserat på
            högskolorna i
          </note>
          <note>
            Växjö, Kalmar och Karlskrona/Ronneby.
          </note>
          <note>
            Vi motionärer har naturligtvis insett att inrättandet av ett
            nytt universitet är en stor och omfattande fråga som fordrar överväganden
            och utredning innan ett beslut kan komma till stånd. Det gäller
            särskilt ett förslag till nätverksuniversitet, som inte har någon
            förebild i landet sedan tidigare.
          </note>
          <note>
            Det är mot denna bakgrund vi endast har föreslagit att utbildningsutskottet
            genom riksdagen skall be regeringen att i samband med förberedandet
            av nästa forskningspolitiska proposition överväga och pröva frågan.
            Det är verkligen en ovanligt ödmjuk hemställan och en att-sats
            som borde glädja varje utskott att få tillfälle att tillstyrka.
          </note>
          <note>
            I utbildningsutskottets betänkande har utskottet inte kommenterat
            motionen, men väl föreslagit att den skall avslås. Jag har stor
            förståelse för att utbildningsutskottet med sin stora arbetsbörda
            kan ha behov av en summarisk behandling av vissa motioner, och
            då särskilt sådana som utskottet behandlat kanske flera gånger
            tidigare. Men jag tycker nog att det är en aning nonchalant av
            utskottet att på detta sätt behandla en motion som aldrig tidigare
            varit föremål för utskottets behandling, och som är undertecknad
            av samtliga riksdagsledamöter från alla partier i tre län. Jag
            måste med anledning av utskottets betänkande fråga av vilka skäl
            motionen avstyrks. Det går inte att inhämta något av betänkandet
            i det sammanhanget. Det skulle ha ett visst värde för oss som
            har väckt motionen att när vi kommer hem åtminstone kunna redovisa
            för våra uppdragsgivare skälen till utskottets avstyrkande.
          </note>
          <note>
            Nu kan jag inte tro annat än att denna motion råkat komma in
            i högen av tidigare behandlade motioner och därför blivit föremål
            för s.k. förenklad behandling. Jag skall därför så snart som förutsättningarna
            föreligger ge utskottet en ny möjlighet att få pröva frågan en
            gång till och därmed också ge motionen en tillfredsställande behandling.
          </note>
          <note>
            Eftersom jag har förstått att reservanterna med hänsyn till riksdagens
            arbetsbörda är återhållsamma när det gäller att yrka bifall till
            sina reservationer, skall jag å min sida avstå från att yrka bifall
            till motionen.
          </note>
          <note>
            I detta anförande instämde Lena Öhrsvik (s) och
          </note>
          <note>
            Anders G Högmark (m).
          </note>
          <note type="speaker">
            Anf. 94 BERIT LÖFSTEDT (s):
          </note>
          <note>
            Herr talman! Frågan om ett nätverksuniversitet i
          </note>
          <note>
            Sydostsverige tillhör den rad av goda förslag som vi i utskottet
            har på vårt bord -- nya och gamla. Det har varit för oss övermäktigt
            att prioritera bland dessa förslag och säga att några av dem bör
            regeringen särskilt belysa. Vi har utgått från att den beredningsprocedur
            som sträcker sig över tre år inför en forskningsproposition innehåller
            alla de bakgrundsutredningar och överväganden som gör det möjligt
            för oss att sedan ta ställning till ett samlat förslag. Därför
            har vi inte bara i det här fallet utan även i flera andra fall
            gjort en summarisk process. Det är svårt för oss att lyfta fram
            några frågor att skicka till regeringen med ett tillkännagivande.
            Att redan på detta stadium göra en prioritering av vad vi kan
            tycka är särskilt viktigt har vi inte underlag för. Vi har inte
            sagt att denna fråga inte är viktig. Vi har bara sagt att vi inte
            tar någon ställning nu.
          </note>
          <note type="speaker">
            Anf. 95 HANS GUSTAFSSON (s):
          </note>
          <note>
            Herr talman! Jag noterar med tillfredsställelse att
          </note>
          <note>
            Berit Löfstedt har i varje fall kommit fram till att detta förslag
            tillhör de goda och bra förslagen. Det är mot den bakgrunden litet
            anmärkningsvärt att utskottet finner anledning att avstyrka motionen.
          </note>
          <note>
            Jag har mycket stor förståelse för utskottets arbetsbörda i sig.
            Det är inte det som det hela handlar om. Jag har inte begärt att
            utskottet i detalj skall sätta sig in i frågan om ett nytt nätverksuniversitet
            i all den brådska som råder.
          </note>
          <note>
            Men vi har en utomordentligt ödmjuk och vänlig att-sats i vår
            motion, där vi inte ber om annat än att frågan skall bli föremål
            för övervägande i samband med den forskningspolitiska propositionen.
            Jag har utomordentligt svårt att förstå att utbildningsutskottet
            inte skulle kunna ställa sig bakom en sådan framställning. Jag
            har erfarenhet från arbete i andra utskott. Jag skulle hälsa sådana
            motioner med stor tillfredsställelse, om de bara innebar en begäran
            om övervägande och prövande.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 10 §.)
          </note>
          <note>
            8 § Anslag till utbildningsdepartementet, m.m.
          </note>
          <note>
            Föredrogs
          </note>
          <note>
            utbildningsutskottets betänkande
          </note>
          <note>
            1990/91:UbU15 Anslag till utbildningsdepartementet, m.m. (prop.
          </note>
          <note>
            1990/91:100 delvis).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 10 §.)
          </note>
          <note>
            9 § Riksbankens jubileumsfonds verksamhet under år 1990
          </note>
          <note>
            Föredrogs
          </note>
          <note>
            utbildningsutskottets betänkande
          </note>
          <note>
            1990/91:UbU14 Riksbankens jubileumsfonds verksamhet under år
            1990 (redog. 1990/91:6 och redog. 1990/91:7).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 10 §.)
          </note>
          <note>
            10 § Fornminnesbrott m.m.
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1990/91:KrU30 Fornminnesbrott m.m. (prop.
          </note>
          <note>
            1990/91:123).
          </note>
          <note type="speaker">
            Anf. 96 LARS AHLSTRÖM (m):
          </note>
          <note>
            Herr talman! Vi har ett stort ansvar för bevarandet av vår kultur.
            Den finns dokumenterad i historiska byggnader, i konst och i litteratur.
            Men vi har kulturminnen i form av fornlämningar och fornfynd som
            också bidrar till vår kunskap om gångna tider.
          </note>
          <note>
            Vår kultur är ett arv från våra förfäders och fäders skapande
            liv. Det är utifrån detta arv som vi kan fortsätta att skapa.
            Detta perspektiv bakåt skall uppfattas som en tillgång, en uppfordran
            till nya skapande initiativ.
          </note>
          <note>
            Vi har under behandlingen av regeringens proposition om fornminnesbrott
            m.m. lärt oss ett par ting. För det första är det angeläget att
            man vid utformningen av propositioner som föreläggs riksdagen
            låter sig informeras väl genom kontakter med berörda parter. För
            det andra är det viktigt att de människor som kan beröras av eventuella
            lagändringar inte drar sig för att kontakta riksdagsmän och även
            begära företräde inför utskottet.
          </note>
          <note>
            Det betänkande vi nu skall fatta beslut om -- i enighet -- är
            i sina skrivningar i vissa avseenden inte så kategoriskt som regeringens
            proposition. Detta som en följd av att det under ärendets behandling
            i utskottet framkommit att s.k. metallsökare har en mer omfattande
            yrkesmässig användning än som exemplifieringen i propositionen
            visar.
          </note>
          <note>
            Vi oroas självfallet över de ökande brotten mot bestämmelserna
            till skydd för fornlämningar och fornfynd. Därför beslöt riksdagen
            förra året att det generella förbudet att använda metallsökare
            på
          </note>
          <note>
            Gotland utvidgades till att avse även Öland.
          </note>
          <note>
            Nu föreslås att förbudet skall omfatta hela landet.
          </note>
          <note>
            Ett förbud mot användning av metallsökare garanterar naturligtvis
            inte skyddet av våra fornlämningar. Så enkelt är det inte. Vi
            har en tendens i Sverige att ropa på förbud i tid och otid.
          </note>
          <note>
            Det löser inga problem -- men skapar lätt ett förbudssamhälle
            som vi moderater tar avstånd ifrån. Det är missbruket åtgärderna
            skall riktas mot, inte själva bruket. Därför har vi också godtagit
            förslaget om att införa en straffskärpning --
          </note>
          <note>
            fängelse i högst fyra år -- för grova brott.
          </note>
          <note>
            Herr talman! Jag slutar detta anförande med att citera sista
            stycket i vårt och folkpartiet liberalernas gemensamma särskilda
            yttrande: ''I den nu rådande situationen -- med rapporter om tilltagande
            plundring av fornlämningar med hjälp av metallsökare även i andra
            delar av landet än
          </note>
          <note>
            Gotland och Öland -- vill vi inte motsätta oss en lagstiftning
            i enlighet med regeringsförslaget. Vi vill dock framhålla att
            vi vid denna bedömning förutsätter att de nya reglerna kommer
            att tillämpas av myndigheterna i enlighet med vad utskottet uttalat
            om grunderna för länsstyrelsernas tillståndsprövning. Utskottets
            uttalande innebär en mera generös tillämpning än regeringens förslag.
          </note>
          <note>
            Det är angeläget att denna förverkligas även i praktiken''.
          </note>
          <note>
            Anf. 97 MARGARETA FOGELBERG
          </note>
          <note>
            (fp):
          </note>
          <note>
            Herr talman! Det är mycket angeläget att få ett snabbt slut inte
            bara på det olagliga skattletandet i våra fornlämningar, utan
            också den förstörelse av olika kulturlager som skattletarna gör
            sig skyldiga till.
          </note>
          <note>
            För ganska precis ett år sedan enades riksdagen om att begära
            en straffskärpning mot fornminnesplundrare och att förbudet att
            på
          </note>
          <note>
            Gotland över huvud taget använda metallsökare också skulle gälla
            Öland. Lagförslaget om straffskärpning är mycket bra men regeringen
            vill gå längre än så och med undantag för vissa myndigheter totalförbjuda
            användande av metallsökare i hela landet.
          </note>
          <note>
            Så länge ingen föreslagit totalförbud t.ex. mot användande av
            skjutvapen för att man sätter skyddet av människor högst tycker
            vi inte att ett totalförbud mot metallsökare står i rimlig proportion
            till vad man vill uppnå. På Gotland och
          </note>
          <note>
            Öland där fornlämningarna ligger tätt kan det vara befogat, men
            för resten av landet, dvs. fastlandet, där riksantikvarieämbetet
            ändå bara kunnat påvisa ett misstänkt fall av brottsligt förfarande,
            vore det att ta i i överkant.
          </note>
          <note>
            Sätt gärna åt bovarna -- och här tycker vi att regeringen har
            tagit i rejält -- men varför straffa de vanliga sakletarna, för
            att tala med Pippi
          </note>
          <note>
            Långstrump? De är ändå många fler.
          </note>
          <note>
            I 20 § andra stycket står visserligen att länsstyrelsen kan lämna
            tillstånd om skäl därtill föreligger, men som lagtolkarna är många
            har ett enigt utskott understrukit att man inte bör vara onödigt
            restriktiv vid tillståndsgivningen.
          </note>
          <note>
            I det särskilda yttrandet från folkpartiet liberalerna och moderaterna
            har vi velat betona att det är missbruket och inte bruket av metallsökare
            som skall beivras. Vi vill också markera att vi förordar större
            generositet vid behandling av ansökningar.
          </note>
          <note>
            Vi delar alltså inte statsrådets uppfattning att hobbybruk av
            metallsökare måste få stå tillbaka för det allt överskuggande
            intresset att skydda fornlämningarna.
          </note>
          <note>
            Herr talman! Jag vill med detta yrka bifall till kulturutskottets
            betänkande nr 30.
          </note>
          <note type="speaker">
            Anf. 98 SYLVIA PETTERSSON (s):
          </note>
          <note>
            Herr talman! Vi skall egentligen inte debattera ärenden där vi
            är ense, men det särskilda yttrande som moderaterna och folkpartiet
            liberalerna har framlagt i anslutning till detta betänkande gör
            att jag ändå vill ta till orda litet. Det har blivit nödvändigt
            för mig att framhålla att för alla oss som känner ansvar för vårt
            kulturarv känns det angeläget att välkomna förslaget i propositionen,
            både beträffande straffskärpningen och när det gäller att utvidga
            området för förbud till hela landet.
          </note>
          <note>
            Liksom riksantikvarieämbetet och en lång rad länsstyrelser i
            landet som är ansvariga myndigheter på området ser vi med stor
            oro på den plundring av fornlämningar som förekommer och som ökar.
          </note>
          <note>
            Som har sagts av de föregående debattörerna utvidgades förra
            året området där förbud för metallsökare gäller till att omfatta
            både Gotland och Öland. Då diskuterades frågan om förbud skulle
            gälla i hela landet. Riksdagen sade dock att den saken skulle
            prövas i samband med ett lagstiftningsärende. Nu har vi alltså
            fått ett förslag från regeringen som innehåller både den önskade
            straffskärpningen och förslag om att förbud skulle omfatta hela
            landet. Jag skulle vilja citera några rader ur propositionen:
          </note>
          <note>
            ''Att avgränsa vissa områden av landet som särskilt skyddsvärda
            med hänsyn till deras fornminnen är dock svårt att göra. Det är
            också svårt att -- utifrån det hittills kända fynd- och fornlämningsmaterialet
            -- peka ut något särskilt område i landet som inte skulle vara
            begärligt för plundrare. På grund härav föreslår jag att användningsförbudet
            skall omfatta hela landet.''
          </note>
          <note>
            Ett enigt kulturutskott instämmer i att det inte kan göras någon
            avgränsning av områden där hotet skulle föreligga i väsentligt
            mindre mån än i övrigt.
          </note>
          <note>
            Så kommer vi alltså till slutsatsen att det är motiverat att
            förbjuda användningen av metallsökare i hela landet.
          </note>
          <note>
            Från förbudet att använda metallsökare skall undantag kunna göras
            utan onödig restriktivitet för såväl yrkesmässigt bruk som för
            fritidsändamål, under förutsättning att betryggande garantier
            finns mot missbruk av tillståndet.
          </note>
          <note>
            Även om detta är kulturutskottet enigt.
          </note>
          <note>
            I anledning av vissa formuleringar i det särskilda yttrandet
            skulle jag vilja säga att vi för vår del alltid utgår ifrån att
            regler som riksdagen fattar beslut om kommer att tillämpas av
            myndigheterna i enlighet med vad utskottet uttalat och riksdagen
            beslutat.
          </note>
          <note>
            Fattas bara!
          </note>
          <note>
            Anf. 99 MARGARETA FOGELBERG
          </note>
          <note>
            (fp):
          </note>
          <note>
            Herr talman! Förra årets beslut här i riksdagen innebär att vi
            begärde att regeringen skulle komma tillbaka med en ändrad lag
            som medförde en straffskärpning. Det har vi nu fått och det är
            vi tacksamma för.
          </note>
          <note>
            Men riksdagen begärde aldrig något totalförbud mot användande
            av metallsökare, av det skälet att vi inte tror att förbud skyddar
            våra fornlämningar.
          </note>
          <note>
            Däremot medförde de tidigare lägre straffsatserna dels att ingen
            avskräcktes från att hålla på med denna plundringsverksamhet och
            dels att det var omöjligt för myndigheterna att egentligen vidta
            några åtgärder.
          </note>
          <note type="speaker">
            Anf. 100 LARS AHLSTRÖM (m):
          </note>
          <note>
            Herr talman! Självklart förutsätter vi, Sylvia
          </note>
          <note>
            Pettersson, att myndigheterna följer det vi beslutar här. Men
            vad vi har varit rädda för, och med all rätt, är att myndigheterna
            i sin tillämpning av bestämmelserna blir så byråkratiska att det
            blir nästintill omöjligt att få tillstånd att använda dessa metallsökare
            för alla de människor som använder dem i sin hobbyverksamhet och
            för att de har ett stort intresse för sin bygd. De skall tvärtom
            ges alla enkla möjligheter att få detta tillstånd.
          </note>
          <note>
            Jag tycker att vi ofta andas litet för mycket av misstänksamhet
            mot människor. De allra flesta människor är faktiskt hederliga
            och har ingen avsikt alls att missbruka metallsökarna till att
            plundra fornminnesplatser.
          </note>
          <note type="speaker">
            Anf. 101 SYLVIA PETTERSSON (s):
          </note>
          <note>
            Herr talman! Nu känns det plötsligt som om jag måste ställa frågan,
            kanske till både moderaterna och folkpartiet, men mest till Margareta
            Fogelberg:
          </note>
          <note>
            Om ni är så starka motståndare till förbud mot användande av
            metallsökare i hela landet, varför har ni inte reserverat er?
          </note>
          <note>
            Sedan skulle jag bara vilja säga till Lars Ahlström att om moderaterna
            är eniga med oss övriga i utskottet om att det är givet att myndigheterna
            följer de beslut vi fattar i riksdagen, då behövs ju inte ett
            särskilt uttalande om detta i ett särskilt yttrande.
          </note>
          <note>
            Anf. 102 MARGARETA FOGELBERG
          </note>
          <note>
            (fp):
          </note>
          <note>
            Herr talman! Som Sylvia Pettersson, med fler år i riksdagen än
            jag, vet är en enig utskottsskrivning mycket starkare än en majoritetsskrivning
            med reservationer.
          </note>
          <note>
            Vi har ställt upp på lagförslaget, men i vårt särskilda yttrande
            har vi velat betona behovet av generositet emot dem som kan använda
            dessa metallsökare på ett lagligt sätt.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande skatteutskottets betänkanden 1990/91:SkU29
            och SkU36, utbildningsutskottets betänkanden
          </note>
          <note>
            1990/91:UbU13, UbU15 och UbU14 samt kulturutskottets betänkande
            1990/91:KrU30.
          </note>
          <note>
            Skatteutskottets betänkande SkU29
          </note>
          <note>
            Mom. 1 (införande av en särskild löneskatt på pensionskostnader)
          </note>
          <note>
            Utskottets hemställan -- som ställdes mot reservationen av Bo
            Lundgren m.fl. i motsvarande del -- bifölls med acklamation.
          </note>
          <note>
            Mom. 2--3
          </note>
          <note>
            Utskottets hemställan bifölls.
          </note>
          <note>
            Skatteutskottets betänkande SKU36
          </note>
          <note>
            Utskottets hemställan bifölls.
          </note>
          <note>
            Utbildningsutskottets betänkande UbU13
          </note>
          <note>
            Mom. 2 (ytterligare resurser till doktorandtjänster m.m.)
          </note>
          <note>
            Utskottets hemställan bifölls med 186 röster mot
          </note>
          <note>
            33 för reservation 2 av Larz Johansson och
          </note>
          <note>
            Marianne Andersson i Vårgårda. 75 ledamöter avstod från att rösta.
          </note>
          <note>
            Mom. 45 (anslagsbeloppet under Temaorienterad forskning)
          </note>
          <note>
            Utskottets hemställan bifölls med 234 röster mot
          </note>
          <note>
            60 för reservation 20 av Birgitta Rydle m.fl. 1
          </note>
          <note>
            ledamot avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Utbildningsutskottets betänkande UbU15
          </note>
          <note>
            Utskottets hemställan bifölls.
          </note>
          <note>
            Utbildningsutskottets betänkande UbU14
          </note>
          <note>
            Utskottets hemställan bifölls.
          </note>
          <note>
            Kulturutskottets betänkande KrU30
          </note>
          <note>
            Utskottets hemställan bifölls.
          </note>
          <note>
            11 § Uppskov med behandling av vissa ärenden
          </note>
          <note>
            Föredrog
          </note>
          <note>
            kulturutskottets betänkande
          </note>
          <note>
            1990/91:KrU31 Uppskov med behandling av vissa ärenden.
          </note>
          <note>
            Tredje vice talmannnen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställans bifölls.
          </note>
          <note>
            12 § Tilläggsbudget II till statsbudgeten för budgetåret 1990/91
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1990/91:KrU19 Tilläggsbudget II till statsbudgeten för budgetåret
            1990/91 (prop/91:125 delvis).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note type="speaker">
            Anf. 103 TREDJE VICE TALMANNEN:
          </note>
          <note>
            Jag får meddela att anslag nu har satts upp om att detta sammanträde
            skall fortsätta efter kl. 19.00.
          </note>
          <note>
            13 § Ändring i plan- och bygglagen
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1990/91:BoU17 Ändring i plan- och bygglagen
          </note>
          <note>
            (prop. 1990/91:146).
          </note>
          <note type="speaker">
            Anf. 104 AGNE HANSSON (c):
          </note>
          <note>
            Herr talman! Vi skall nu behandla ett betänkande som gäller vissa
            ändringar i plan- och bygglagstiftningen.
          </note>
          <note>
            Plan- och bygglagstiftningen är ett av de mest omfattande lagstiftningsarbeten
            som i ett sammanhang har genomförts i Sverige.
          </note>
          <note>
            Riksdagsbeslutet fattades efter en omfattande omskrivning i bostadsutskottet
            av lagförslaget i propositionen. Det är förmodligen det mest omfattande
            lagstiftningsarbete som skett direkt här i riksdagen. Centern
            medverkade i det arbetet och stod bakom den majoritet som har
            genomfört huvuddragen i förslaget.
          </note>
          <note>
            Mot bakgrund av att det här är fråga om en mycket omfattande
            lagtext är det förvånansvärt litet som har tappats bort eller
            förbisetts. Intentionerna med
          </note>
          <note>
            PBL-lagstiftningen har visat sig hålla utomordentligt väl. Den
            häftiga kritik som under arbetets gång framfördes från visst håll
            har helt kommit på skam. Pliktskyldigast och utan någon större
            entusiasm förs det nu av moderaterna och folkpartiet liberalerna
            fram rester av motstående ståndpunkter från tiden för genomförandet.
          </note>
          <note>
            Det klokaste vore att lägga ned hela den kritiken nu. Den utvärdering
            och översyn som ligger till grund för den proposition som betänkandet
            bygger på har med all önskvärd tydlighet visat att PBL-
          </note>
          <note>
            lagstiftningen i sina väsentliga delar fungerar väl och att intentionerna
            med lagen nu genomförs utan problem ute i landets alla kommuner.
            Det innebär
          </note>
          <note>
            -- att vi nu har en mer samlad syn på markresurserna och den
            fysiska miljön i en sammanhållen lagstiftning inom plan- och byggområdet,
          </note>
          <note>
            -- att vi har en likaledes sammanhållen lagstiftning för hushållning
            med mark och vatten här i landet,
          </note>
          <note>
            -- att vi har en lagstiftning med ett uttryckligt decentraliserat
            ansvar ute hos landets alla kommuner och att den statliga kontrollen
            och detaljstyrningen har begränsats,
          </note>
          <note>
            -- att vi har ett förenklat och modernt planeringssystem, som
            ger en starkare ställning och sociala och ekonomiska hänsyn i
            planering och byggande,
          </note>
          <note>
            -- att vi har ett planeringssystem som ger bättre förutsättningar
            för planering av stadsförnyelse och förbättringar i befintliga
            områden utan att den enskilda äganderätten träds för när,
          </note>
          <note>
            -- att vi har en lagstiftning som ger bättre förutsättningar
            för de boende att delta i och få inflytande över planeringen och
            den egna närmiljön,
          </note>
          <note>
            -- att vi har en bygglagstiftning som ger större frihet och ansvar
            för den enskilda människan, och
          </note>
          <note>
            -- att vi har en lagstiftning som tar klar hänsyn till den enskilda
            äganderätten med ersättningsregler som fungerar väl och täcker
            de skador som kan uppkomma i samband med planbeslut.
          </note>
          <note>
            Från centerns sida ser vi detta översynsarbete med viss tillfredsställelse,
            eftersom vi var med och tog ansvar och då blev starkt kritiserade.
            I dag är det snarast med förvåning man kan konstatera att det
            vid genomförandet yrkades blankt avslag på förslaget om denna
            lagstiftning. Fanns det och finns det verkligen inte ett behov
            av den här lagstiftningen, är naturligtvis den fråga som man ställer
            sig mot den bakgrunden. Huvudyrkandena om att avstå från en ny
            lagstiftning på det här området har emellertid inte återkommit,
            vilket får tas till intäkt för att lagen i sina huvuddrag efter
            hand har accepterats. Även det får ju betraktas som en framgång.
          </note>
          <note>
            Jag skall nu, herr talman, övergå till att kommentera några detaljer
            i lagstiftningen som vi anser borde ändras, vilket vi inte har
            fått gehör för hos utskottsmajoriteten. Jag betonar att det rör
            sig om detaljer.
          </note>
          <note>
            I reservation 1 tar vi upp kompetensen hos dem som arbetar med
            planfrågorna i kommunernas byggnadsnämnder. I 11 kap. 4 § PBL
            understryks behovet av att byggnadsnämnderna har tillgång till
            arkitektutbildad person. Detta är naturligtvis viktigt. Men utvecklingen
            går snabbt inom byggmaterialbranschen, som ställer ökade krav
            också på tekniskt kunnande. Olika typer av material i vissa tekniska
            funktioner kan ibland bli till nackdel för brukaren. Därför är
            det angeläget att byggnadsnämnderna har tillgång till tekniskt
            kunnig personal som kan ge bra vägledning på det här området.
            Det har kommunerna i regel, men vi anser att såväl kravet på tekniskt
            utbildad och kompetent person som kravet på arkitektutbildad person
            bör finnas med i bestämmelserna.
          </note>
          <note>
            I reservation 6 tar vi upp etablering av stormarknader. Vi anser
            att det måste finnas möjligheter att få en mer samlad insyn i
            och översyn av etableringar av sådana företeelser. Jag vill närmast
            hänvisa till motiven, som finns anförda i reservation 6.
          </note>
          <note>
            Syftet med tillkomsten av PBL var bl.a. att förenkla. Vi anser
            att en ytterligare förenkling beträffande ett par detaljfrågor
            kan göras. Det gäller byggnadsnämndernas underrättelseskyldighet
            i vissa fall, och det gäller tillfälligt marklov i fall där man
            i dag måste avvakta till dess att en ändrad detaljplan vinner
            laga kraft.
          </note>
          <note>
            Vi tar upp det i reservationerna 8 och 12.
          </note>
          <note>
            I reservation 16 avvisar vi från centern tillsammans med moderaterna
            och folkpartiet förslaget i propositionen att i vissa fall ändra
            ersättningsreglerna. Det gäller förslaget att fastighetsägare
            som till följd av beslut kan komma att drabbas av vissa skador
            inom en tid av två månader måste komma in med sitt ersättningsanspråk.
            Vi anser inte detta vara en rimlig ordning. Risken är stor att
            utredningskostnader vältras över på den enskilda fastighetsägaren
            och att man därmed också kommer att träda äganderätten för när.
          </note>
          <note>
            Herr talman! Låt mig slutligen anmäla att centerns riksdagsgrupp
            står bakom de fem reservationer som centerns ledamöter i utskottet
            ensamma eller tillsammans med andra avgivit av de totalt 17
          </note>
          <note>
            reservationer som har fogats till utskottsbetänkandet. Jag nöjer
            mig här och nu med att yrka bifall till reservation 16, herr talman.
          </note>
          <note type="speaker">
            Anf. 105 NILS FREDRIK AURELIUS (m):
          </note>
          <note>
            Herr talman! När riksmötet 1986/87 diskuterade en ny plan- och
            bygglagstiftning kritiserade moderata samlingspartiet förslaget
            på en rad viktiga punkter.
          </note>
          <note>
            Vi hävdade också att det vore lämpligare med stegvisa reformer
            än en enda svåröverskådlig lag.
          </note>
          <note>
            Det har visat sig nödvändigt med flera revisioner av den plan-
            och bygglag, PBL, som riksdagen antog att gälla från den 1 juli
            1987. 1990 trädde vissa ändringar i kraft, och nu är det dags
            för ytterligare ändringar utifrån vunna erfarenheter.
          </note>
          <note>
            De viktigaste moderata invändningarna mot PBL
          </note>
          <note>
            är av principiell karaktär, och de kvarstår. PBL
          </note>
          <note>
            innebär i väsentliga avseenden en inskränkning av äganderätten
            och att den enskilde hamnar i underläge gentemot myndigheterna.
            Därtill menar vi att systemet är onödigt krångligt med alltför
            många plannivåer. Jag delar alltså inte Agne
          </note>
          <note>
            Hanssons uppfattning att det skulle vara så krångelfritt och
            välfungerande i alla avseenden. De viktigaste invändningarna är
            dock av principiell karaktär.
          </note>
          <note>
            Propositionen 146 och betänkandet BoU17 ger oss anledning att
            föra fram dessa invändningar igen.
          </note>
          <note>
            Just vid en översyn är det lämpligt att ändra på det som är felaktigt.
            Jag skall här kort redogöra för de viktigaste bristerna i PBL
            och hur dessa återkommer i det förslag som vi nu behandlar.
          </note>
          <note>
            Ett betydelsefullt inslag i PBL är de tidsbegränsade byggrätterna.
            Genom mer eller mindre godtyckligt satta genomförandetider inom
            ramen 5--15 år kan kommunen skaffa sig total kontroll över markanvändningen.
            Ägaren har absolut byggrätt endast under genomförandetiden. Detta
            leder till kort planeringshorisont och stor osäkerhet.
          </note>
          <note>
            Exempel som ofta brukar anföras är att fritidshustomter inte
            längre kan reserveras för nästa generation och att företag inte
            kan kosta på sig att ha reservmark för eventuell expansion.
          </note>
          <note>
            Förslaget som vi nu behandlar innebär en ytterligare urholkning
            av ägarens möjlighet att utnyttja byggrätten. För närvarande gäller
            den praxis att om en plan ändras skall en ny genomförandetid börja
            gälla. Men enligt förslaget skall den tidigare gällande genomförandetiden
            även omfatta de frågor planändringen avser.
          </note>
          <note>
            Teoretiskt kan då en omfattande planändring ske när endast en
            kort tid återstår av genomförandetiden. Jag säger alltså inte
            att avsikten är att så skall ske -- det är illa nog att möjligheten
            finns. Detta och andra problem undviks om tidsbegränsningen avskaffas.
          </note>
          <note>
            Som vi ser det följer av markägande en rätt att bruka, bebygga
            och sälja marken. Kommunen skall visserligen ha inflytande över
            hur marken bebyggs, men inte att. En byggrätt är som bekant ett
            värde.
          </note>
          <note>
            Alla vet att mark med byggrätt är värdefullare än mark utan.
            Med tidsbegränsad byggrätt går alltså en av äganderättens funktioner
            förlorad.
          </note>
          <note>
            För övrigt kan vi notera att kommunerna är synnerligen medvetna
            om att byggrätter är värdefulla. Jag syftar på den allt vanligare
            förhandlingsplaneringen, som också berörs i betänkandet. Det finns
            ingen laglig grund men i praktiken handlar kommunerna med byggrätter.
          </note>
          <note>
            Entreprenören utför något som kommunen vill ha utfört mot att
            han får byggrätter. Eufumistiskt, med en förskönande omskrivning,
            kan man kanske kalla det kreativ finansiering. Jag har själv stött
            på detta något i min tidigare kommunala verksamhet.
          </note>
          <note>
            Globenprojektet här i Stockholm är väl annars det mest kända
            exemplet. Förfarandet kan vara rimligt, men det är klart att det
            också innebär risker för att den demokratiska processen gås förbi.
            Den enskildes inflytande i detaljplaneprocessen blir nämligen
            mycket begränsad.
          </note>
          <note>
            Låt mig tillägga några ord om ersättningsbestämmelserna i samband
            med antagande, ändring eller upphävande av detaljplan eller områdesbestämmelser,
            som det heter på detta speciella språk. Det står i förslaget att
            den som drabbas av skador av beslutet inom viss tid skall framställa
            anspråk på ersättning eller inlösen.
          </note>
          <note>
            Flera remissinstanser har varit kritiska, bl.a.
          </note>
          <note>
            hovrätten för västra Sverige som menar att kostnaderna för att
            föra talan vältras över på den enskilde på ett rimligt sätt. Näringslivets
            byggnadsdelegation har särskilt vänt sig mot att tidsfristen kan
            vara så kort som två månader. Har inte talan väckts inom den tiden
            förfaller rätten till ersättning. Detta innebär risk för rättsförluster.
          </note>
          <note>
            Som jag nämnde inledningsvis anser moderata samlingspartiet att
            antalet plannivåer bör begränsas. Översiktsplanerna är till nytta
            om de visar möjliga och alternativa användningar av markområden.
            Utvecklingen visar dock att de blir alltmer detaljerade. Enligt
            PBL skall överstidsplanerna inte vara styrande för bygglov m.m.,
            men inte minst genom kopplingen till områdesbestämmelser blir
            det lätt så i alla fall. Det är således stor risk att översiktsplanerna
            kommer att styra markanvändningen på ett sätt som inte är avsett.
            Därför bör planinstitutet områdesbestämmelser utmönstras ur PBL.
            Det är fel att med hjälp av områdesbestämmelser reglera bl.a.
            byggnation och markanvändning. Av detta skäl motsätter vi oss
            att just områdesbestämmelserna används för att formulera det som
            här kallas ''bygglovsplikt för grundvattentäkter i vissa fall''.
            Denna bygglovsplikt bör kopplas till detaljplan.
          </note>
          <note>
            Beträffande planfrågor över lag borde socialdemokraterna nu inse
            att det inte räcker att lappa och laga utan att det behövs en
            genomgripande förändring av vissa principer i
          </note>
          <note>
            PBL.
          </note>
          <note>
            I avsnittet om utökad bygglovsplikt för skyltar och ljusanordningar
            i värdefull bebyggelsemiljö nämns också att kommunen genom områdesbestämmelser
            kan införa bygglovsplikt. Här gäller återigen samma resonemang
            anser vi -- inga bygglov kopplade till områdesbestämmelser. Vidare
            tycker vi inte att det finns så stor anledning att tro att ägaren
            till en värdefull bebyggelsemiljö eftersträvar att förfula sin
            egendom genom t.ex. vulgära ljusanordningar. Inom detaljplanelagt
            område är det redan nu krav på bygglov. Enligt vår mening är de
            bestämmelser som finns tillräckliga, eftersom man inte kan reglera
            allt.
          </note>
          <note>
            Slutligen några ord om den viktiga reservationen nr
          </note>
          <note>
            4. Med hjälp av PBL kan kommunerna i dag styra detaljhandelns
            lokalisering och varusortement. I
          </note>
          <note>
            teorin är det fri etableringsrätt men i praktiken styr politikerna
            genom planmonopolet. I dessa tider av matprisdiskussioner är det
            ovanligt lämpligt att ta bort denna konkurrensbegränsande lagstiftning.
          </note>
          <note>
            Det är marknaden, dvs. konsumenternas fria val och butiksinnehavarnas
            bedömningar, som skulle avgöra vad som kan säljas, annars träder
            konsumenternas ställe.
          </note>
          <note>
            Vill vi ha lägre matpriser räcker det inte att som majoriteten
            utgå ifrån att konkurrensfrågan vid handelsetablering uppmärksammas
            så att konkurrensen inte begränsas, som det heter i skrivningen.
            Den s.k. konkurrenskommittén har i
          </note>
          <note>
            SoU 1990:25 sagt att om inte kommunerna uppmärksammar vikten
            av konkurrens kan det finnas skäl att tydligare markera frågan
            genom att ta in konkurrensen som ett allmänt intresse i den avvägning
            som görs enligt PBL.
          </note>
          <note>
            Vi menar att kommunernas möjligheter att styra detaljhandeln
            bör begränsas. I praktiken använder kommunerna ofta planmonopolet
            för att förhindra t.ex. externetablering av livsmedelshandel.
          </note>
          <note>
            Argumentet kan vara att lokaliseringen strider mot kommunens
            varuförsörjningsplan. Syftet kan vara att slå vakt om befintlig
            handel, t.ex. i centrum. Det bör kommunen inte göra genom att
            begränsa konkurrensen. Vill man på annat sätt skapa en levande
            positiv centrummiljö är det naturligtvis bra.
          </note>
          <note>
            Varuförsörjningsplanerna finns det väl inte så stor anledning
            att orda om. Försörjningen kan nog fungera bra utan plan, eller
            kanske just därför att det inte finns någon plan. Til syvende
            og sidst måste konsumenterna visa att de vill bevara en befintlig
            affär genom att de handlar i den.
          </note>
          <note>
            Apropå matpriserna har statens pris- och konkurrensverk nyligen
            visat att priserna är lägre på orter där man har släppt fram lågprisaffärer
            än på orter där man har sagt nej. I Trollhättan, där det finns
            lågprisaffärer, var priserna 7 % lägre i snitt än i Karlskrona
            där sådana affärer saknas. Detta gällde således i genomsnitt,
            dvs. inte enbart i lågprisbutiken. Att det är så borde inte förvåna
            någon.
          </note>
          <note>
            Jag vänder mig nu direkt till Rune Evensson från socialdemokraterna.
            Jag utgår ifrån att ni socialdemokrater verkligen vill ha lägre
            matpriser.
          </note>
          <note>
            Tror ni att ökad konkurrens kan bidra till lägre matpriser? I
            så fall bör ni stödja vår reservation nr
          </note>
          <note>
            4.
          </note>
          <note>
            Herr talman! Som torde ha framgått av mitt inlägg är vi moderater
            fortfarande kritiska mot stora delar av PBL. I detta sammanhang
            nöjer jag mig dock med att yrka bifall till reservationerna nr
            1 och 4.
          </note>
          <note type="speaker">
            Anf. 106 AGNE HANSSON (c) replik:
          </note>
          <note>
            Herr talman! Jag avser inte att ta upp någon djupare debatt med
            Nils Fredrik Aurelius. Jag vill för det första gratulera honom
            till debuten i riksdagens talarstol. Det var ett klarläggande
            anförande.
          </note>
          <note>
            För det andra tänker jag inte ta upp de synpunkter han lägger
            på majoriteten, som även vi står bakom.
          </note>
          <note>
            Jag hänvisar i det fallet till Rune Evenssons anförande.
          </note>
          <note>
            Däremot vill jag kommentera något som Nils
          </note>
          <note>
            Fredrik Aurelius berörde i sitt anförande. Han sade att grundkritiken
            över PBL-lagstiftningen fortfarande kvarstår från moderaternas
            sida. Han menade att den förändring som nu föreslås tillsammans
            med den som vi tidigare har gjort är tecken på att det här var
            en dålig lösning på lagstiftningsfrågorna. Jag vill understryka
            att det är fråga om mycket marginella förändringar i det stora
            lagkomplex som vi har beslutat om. Som jag sade i mitt anförande
            ligger huvuddragen fast. Jag begär inte heller att Nils Fredrik
            Aurelius i detalj skall kunna redovisa de principer som man fortfarande
            riktar en grundläggande kritik mot och varför så är fallet.
          </note>
          <note>
            Inte i något fall har jag kunnat konstatera att man t.ex. genom
            den nya lagstiftningen har trätt äganderätten för när. Såvitt
            jag förstår har man kunnat lösa dessa frågor på ett mycket smidigt
            och enkelt sätt i det översiktsplanearbete som nu sker ute i kommunerna.
            Det tycker jag är ett gott betyg till den här lagstiftningen.
            Jag noterar än en gång att eftersom man har släppt avslagsyrkandena
            generellt innebär det att man har erkänt att lagstiftningen håller
            i sina huvuddrag.
          </note>
          <note type="speaker">
            Anf. 107 NILS FREDRIK AURELIUS (m)
          </note>
          <note>
            replik:
          </note>
          <note>
            Herr talman! Jag hade hoppats att det skulle ha framgått även
            för Agne Hansson i vilka avseenden kritiken kvarstår, eftersom
            han hade vänligheten att säga att inlägget var så klargörande.
            Det gäller väsentliga punkter. Frågorna som gäller äganderätten
            är inte små. Vi vidhåller att t.ex. de tidsbegränsade byggrätterna
            utgör en väsentlig inskränkning av en av äganderättens viktiga
            funktioner. Det finns ett hot kvar i själva lagstiftningen mot
            den enskilde, och det är ingen liten detalj.
          </note>
          <note>
            Nu kan man i och för sig inte omintetgöra den lagstiftning som
            det fattades beslut om för fyra år sedan, och det finns heller
            inte något sådant förslag.
          </note>
          <note>
            Det vore praktiskt ogörligt. Man kan däremot ändra på saker som
            fortfarande är felaktiga, särskilt om de gäller viktiga principiella
            frågor.
          </note>
          <note type="speaker">
            Anf. 108 ERLING BAGER (fp):
          </note>
          <note>
            Herr talman! Riksdagen behandlade och fastställde den nuvarande
            plan- och bygglagen den
          </note>
          <note>
            26 november 1986. Från folkpartiet framförde vi då kritik på
            flera viktiga områden i lagstiftningen som grund för vårt avslagsyrkande.
          </note>
          <note>
            Jag skall i detta anförande upprepa något av vad vi tidigare
            framfört om PBL. Vidare skall jag ta upp och kommentera de nya
            förändringar som föreslås i detta betänkande.
          </note>
          <note>
            Det måste starkt understrykas att en utgångspunkt för en plan-
            och bygglag måste vara den enskilda människans rätt att förfoga
            över sin egendom. Det är bara med stöd av lagen som den enskilde
            kan hävda sin rätt gentemot myndigheter. När de allmänna intressena
            måste göra sig gällande skall rimliga ersättningsregler garantera
            kompensation.
          </note>
          <note>
            Den nuvarande plan- och bygglagen med s.k.
          </note>
          <note>
            genomförandetider har gjort det möjligt för kommunerna att begränsa
            byggrätten för den enskilde ända ned till fem år. Den föreslagna
            minimitiden är för många fastighetsägare alldeles för kort för
            att medge genomförande av byggrätten.
          </note>
          <note>
            Det här kan på ett mycket negativt sätt påverka den enskildes
            möjligheter att bygga på sin tomt.
          </note>
          <note>
            Med en starkt reducerad byggrätt kan det bli så att en del grannar
            kan ha hunnit bygga inom fem år.
          </note>
          <note>
            De blir då helt tillgodosedda, medan andra som haft olika förhinder
            inte hinner bygga alls. Detta kan skapa en betydande orättvisa
            människor emellan. Det nu föreliggande lagförslaget ger också
            markägaren en mycket svag ställning efter det att genomförandetiden
            gått ut.
          </note>
          <note>
            Några enkla exempel:
          </note>
          <note>
            Svårigheter kan uppstå för personer som inte har kunnat använda
            sin byggrätt på grund av arbetslöshet eller sjukdom under en viss
            period.
          </note>
          <note>
            Efter genomförandetidens slut har kommunen rätt att ensidigt
            häva byggplanerna.
          </note>
          <note>
            Kort genomförandetid kan också försvåra generationsväxling: en
            avstyckad villatomt från exempelvis föräldrarnas mark är givetvis
            inte ofta aktuell att bebygga inom så kort tid som fem år.
          </note>
          <note>
            I de här exemplen kan konsekvenserna bli allvarliga för den enskilde,
            speciellt om den aktuella kommunen har skiftat politisk majoritet
            under genomförandetiden och det tidigare varit politisk strid
            om byggplanen.
          </note>
          <note>
            Folkpartiet kräver i reservation nr 10 att en lång genomförandetid
            införes för byggrätten, minst 15
          </note>
          <note>
            år normalt, och någon övre gräns bör inte anges i lagstiftningen.
            Kommunerna kan därför med vårt förslag fastställa rätten att bebygga
            mark för den enskilde till en mycket lång tidsperiod, exempelvis
          </note>
          <note>
            20 år, 30 år osv.
          </note>
          <note>
            Herr talman! Jag vill nu beröra vissa ersättningsanspråk i PBL.
          </note>
          <note>
            Folkpartiets principiella utgångspunkt är att äganderättens ställning
            inte får försvagas ytterligare, snarare stärkas i PBL. Det innebär
            att det inte är rätten att använda mark för bebyggelse utan inskränkningar
            i denna rätt som behöver motiveras. I det betänkande vi nu behandlar
            föreslår utskottsmajoriteten en ändring i PBL
          </note>
          <note>
            beträffande fastighetsägarens tidsmarginaler för att begära ersättning
            när hans fastighetsanvändning avsevärt försvåras. Tidsmarginalen
            begränsas nu till två månader.
          </note>
          <note>
            Denna förändring bör inte genomföras. En fastighetsägare som
            ställs inför ett sådant krav har ofta inte resurser att inom så
            kort tid bedöma konsekvenserna för sin fastighet. Han kanske då
            måste chansa och hugga till i överkant. Ett sådant ersättningsanspråk
            ger heller inte kommunen rätt information om ersättningsanspråken.
            I en gemensam reservation, nr 16, från folkpartiet, centern och
            moderaterna förslår vi i stället att ersättningsfrågorna i största
            möjliga utsträckning klaras upp på ett tidigare stadium genom
            förhandlingar och avtal med fastighetsägarna.
          </note>
          <note>
            Jag vill nu ta upp PBLs inlösen efter genomförandetidens utgång.
          </note>
          <note>
            Enligt 6 kap. § 24 andra stycket i lagförslaget kan kommunen
            efter genomförandetidens utgång få rätt att lösa in mark som inte
            har bebyggts i huvudsaklig överensstämmelse med detaljplanen.
          </note>
          <note>
            Folkpartiet anser att kommunerna inte skall ha en sådan lösenrätt.
            Anledningen till att en plan inte har genomförts kan vara att
            planen varit så utformad att den har varit svår att förverkliga.
            Det kan också finnas skäl till att markägaren inte bebyggt sin
            mark, t.ex. att han velat spara den för sina barn eller andra
            anhöriga. Markägarens motiv bör kunna prövas mot de motiv som
            kommunen kan ha för att vilja lösa marken. Folkpartiet anser därför
            att kommunen bör vara hänvisad till att ansöka om expropriationstillstånd
            varvid dess behov av marken bör vägas mot markägarens synpunkter.
          </note>
          <note>
            Herr talman! I detta betänkande behandlas en rad frågor med anknytning
            till plan- och bygglagen med anledning av proposition 1990/91:146.
          </note>
          <note>
            I en annan proposition som nyligen framlagts presenterar regeringen
            förslag -- på grundval av konkurrenskommitténs arbete -- om förstärkt
            konkurrens på livsmedelsområdet. Där konstateras att konkurrensbegränsande
            inslag förekommer i samband med den kommunala planprocessen enligt
          </note>
          <note>
            PBL.
          </note>
          <note>
            Vi har för vår del länge pekat på detta problem. Det bidrar givetvis
            till att driva upp matpriserna. Det ligger nära till hands att
            tolka den oro för de konkurrensbegränsningar i planprocessen som
            uttrycks i livsmedelspropositionen som ett tecken på att regeringen
            närmat sig vår uppfattning. Vi noterar därför med förvåning att
            regeringen i sin proposition om PBL inte föreslår några som helst
            förändringar i bygglagstiftningen.
          </note>
          <note>
            Socialdemokraterna har ju visat ett nyvaknat intresse för priserna
            på maten. Ville man då verkligen göra någonting radikalt, borde
            man nu ta chansen att få bort planmonopolet för handeln och släppa
            den här etableringskontrollen. Varför, Rune
          </note>
          <note>
            Evensson, gör ni inte någonting som verkligen skulle kunna ge
            resultat och öka konkurrensen. Jag instämmer i den fråga som tidigare
            ställdes från moderat håll.
          </note>
          <note>
            Den nya plan- och bygglagen utökade kommunernas möjligheter att
            styra handelns utveckling. Redan det utrymme som gavs i den tidigare
            bygglagen hade utnyttjats på ett sätt som i praktiken begränsade
            konkurrensen. SPK
          </note>
          <note>
            konstaterar i sin rapport till konkurrenskommittén att många
            kommuners etableringspolitik syftar till att i första hand värna
            om befintlig handel. PBL har gett dessa kommuner ytterligare maktmedel.
          </note>
          <note>
            Till att börja med innebär PBL att en klarare skiljelinje dras
            mellan industri- och handelsändamål. Det krävs sålunda en planändring
            för att en byggnad som tidigare använts för industriverksamhet
            skall få utnyttjas för handel.
          </note>
          <note>
            Med PBL-beslutet öppnades vidare möjlighet att precisera olika
            typer av handel: partihandel, detaljhandel med skrymmande varor
            och detaljhandel med livsmedel. Livsmedelshandel skulle kunna
            begränsas eller förbjudas ''med hänsyn till kravet på en lämplig
            samhällsutveckling'', som dåvarande bostadsministern uttryckte
            saken. Stormarknader och bensinstationer nämndes som exempel.
          </note>
          <note>
            SPK redovisar i sin rapport en rad fall där kommuner sökt hindra
            etableringar som kunde ha ökat konkurrensen. I Trollhättans kommun
            försökte man t.ex. stoppa en handel med hänvisning till att företaget
            ansågs bedriva detaljhandel med livsmedel. Skara kommun har motsatt
            sig livsmedelsförsäljning i den s.k.
          </note>
          <note>
            köpstaden vid Sommarland med hänvisning till omsorg om centrumhandeln
            i Skara. En rad ytterligare exempel har väckt uppmärksamhet, inte
            minst i Munkedal där byggnadsnämnden har försökt att stoppa ett
            företag som ville bedriva livsmedelsförsäljning.
          </note>
          <note>
            En nyligen gjord jämförelse mellan Trollhättan, där politikerna
            slutligen tillåtit en lågprisetablering, och Karlskrona, där de
            har sagt nej, visar att matpriserna i Trollhättan genomsnittligt
            låg ca 7 %
          </note>
          <note>
            lägre. Det betyder sannolikt mycket mer för konsumenternas matkonton
            än den spektakulära momssänkning som socialdemokraterna har hakat
            på nu när man har bytt åsikt.
          </note>
          <note>
            Allmänt sett är det en föga uppmuntrande bild av konkurrensintressets
            ställning i den kommunala planprocessen som framträder i SPKs
            rapport. SPK
          </note>
          <note>
            menar visserligen att det är för tidigt att göra en fullständig
            utvärdering av plan- och bygglagen från konkurrenssynpunkt, men
            det finns nu många argument som talar för att man borde ta bort
            inslaget att styra och kontrollera handeln.
          </note>
          <note>
            Det är emellertid obestridligt att plan- och bygglagen utvidgat
            kommunernas möjligheter att reglera detaljhandeln. Detta faktum
            i kombination med det restriktiva och konkurrensbegränsande förhållningssätt
            som SPK beskriver talar enligt vår mening entydigt för att åtgärder
            nu måste vidtas.
          </note>
          <note>
            Regeringens passivitet går inte att försvara.
          </note>
          <note>
            Folkpartiet liberalerna föreslår att plan- och bygglagen ändras
            så, att de utökade befogenheter att reglera handeln som lagen
            gav kommunerna vid sitt ikraftträdande 1987 avskaffas.
          </note>
          <note>
            I syfte att öka konkurrensen föreslår vi också att 2
          </note>
          <note>
            kap. i plan- och bygglagen ändras i enlighet med detta.
          </note>
          <note>
            Herr talman! Vi ifrågasätter inte kommunernas rätt att utnyttja
            planeringsprocessen för att avgöra var bebyggelse skall ske och
            hur den skall utformas. Vi är också medvetna om att denna rätt
            gör det möjligt att stoppa etableringar, t.ex. för att ett område
            skall skyddas till förmån för friluftsliv i stället för att bebyggas
            med en stormarknad. Det är då viktigt att lagen inte i onödan
            ger utrymme för avsiktlig konkurrensbegränsning. Det är konsumenterna
            som skall bestämma vilka butiker som kan tjäna dem bäst. Det skall
            inte politiker söka bestämma åt konsumenterna. Denna grundsyn
            bör tydligare komma till uttryck i lagen.
          </note>
          <note>
            Slutligen: Folkpartiet liberalerna står självfallet bakom alla
            de reservationer, där vi finns med som undertecknare, men jag
            nöjer mig med att yrka bifall till reservationerna nr 4 om detaljhandelnslokalisering
            och nr 10 om längre genomförandetider.
          </note>
          <note type="speaker">
            Anf. 109 JAN STRÖMDAHL (v):
          </note>
          <note>
            Herr talman! När det gäller plan- och bygglagen som här tas upp,
            gör regeringen en liten utvärdering i början av propositionen.
            Man konstaterar att plan- och bygglagen har fungerat relativt
            bra, men att den som all annan lagstiftning naturligtvis behöver
            en del justeringar och kompletteringar. Jag kan i stort sett hålla
            med om regeringens bedömning. Plan- och bygglagen har fungerat
            relativt bra, men då och då behöver man putsa litet på den och
            göra vissa kompletteringar.
          </note>
          <note>
            Regeringen pekar särskilt på ett par problem. Man konstaterar
            att de obligatoriska översiktsplanerna brukar vara försenade i
            förhållande till plan- och bygglagens bestämmelser. Samtidigt
            konstaterar man att det är bättre att översiktsplanerna görs och
            görs på ett bra sätt än att de hastas fram för att de skall bli
            färdiga i rätt tid. Man nöjer sig med -- och det kan jag också
            instämma i -- att de allra flesta kommuner har ett ambitiöst översiktsplanearbete
            på gång. Översiktsplanen kommer att få en stor betydelse när den
            verkligen finns tillgänglig.
          </note>
          <note>
            Trots diskussionen om huruvida översiktsplanen skall vara juridiskt
            bindande eller inte, kommer den att ha en kraftigt styrande verkan,
            även om den inte är juridiskt bindande. Det var ju avsikten med
            och det som låg bakom kommunernas rätt att själva fastställa sina
            detaljplaner.
          </note>
          <note>
            Vidare konstaterar man att det finns anledning att varna för
            den förhandlingsplanering som pågår litet här och var, där fastighets-
            och markpriserna är uppskörtade och där byggrätterna är särskilt
            eftertraktade. Det är en varning som vi har tagit upp i en motion.
            Utskottets majoritet gör en positiv skrivning och är i sak överens
            med oss om att man måste vara på sin vakt mot den förhandlingsplanering
            som sätter demokratin i planeringsprocessen på undantag. Det går
            att träffa överenskommelser om förhandlingsplanering, om man gör
            det på så sätt att man inte förgriper sig på demokratin. Detta
            förutsätter bl.a. att man är väl förankrad i en översiktsplan,
            och att samrådet får pågå i enlighet med de stadganden som finns
            i planoch bygglagen. Då kan man klara både att ta betalt för byggrätterna
            -- som Nils Fredrik Aurelius sade -- och att styra markanvändningen.
          </note>
          <note>
            Byggrätternas värde är av grundläggande intresse när det gäller
            hanteringen av markanvändningsoch planeringsfrågor. Jag vill påminna
            om att i praktiken delar kommunerna ut fantastiska gåvor när de
            planlägger ett område och upprättar byggrätter. Det är inte någon
            som har bekymrat sig särskilt mycket om utdelningen av värden.
          </note>
          <note>
            Däremot blir det väldigt starka protester så fort det blir aktuellt
            att dra in på de utdelade värdena.
          </note>
          <note>
            Detta måste man ha klart för sig när man diskuterar sådana frågor
            som genomförandetiden och andra inskränkningar i den enskildes
            rätt att själv förfoga över marken. Det måste finnas en jämvikt
            mellan det förhållandet att kommunen delar ut värden och kommunens
            rätt att göra inskränkningar i de utdelade värdena.
          </note>
          <note>
            Jag vill för den moderate debattören påpeka att den begränsning
            som genomförandetiden innebär ju inte en begränsning i byggrätten,
            utan enbart en viss begränsning i utnyttjandet av byggrätten.
          </note>
          <note>
            Byggrätten ligger kvar för evigt precis som i det gamla plansystemet.
          </note>
          <note>
            Vi har i detta betänkande särskilt tagit upp parkeringsfrågan,
            och det är en fråga som vi tidigare har tagit upp. Vår uppfattning
            är att det detaljerade kravet på att det på varje tomt skall finnas
            plats för bilen är gammalmodigt, medan man med en modern syn på
            detta med planering brukar tala om funktionskrav och söka efter
            lösningar på dessa funktioner, lösningar som är bra ur såväl social,
            miljömässig som ekonomisk synvinkel.
          </note>
          <note>
            Vi menar att det i grunden är felaktigt att ha en detaljbestämmelse
            om att man på varje tomt skall ha plats för en bil. I en modern
            upplaga av en byggnadsstiftning skall det ställas krav på att
            transporterna är ordnade på ett riktigt sätt ur miljösynpunkt,
            osv. Detta kan lösas på olika sätt.
          </note>
          <note>
            Om man har en sådan konstruktion behöver man inte ha detta krångel
            med parkeringsköp.
          </note>
          <note>
            Vi tycker att det är litet egendomligt att moderater och folkpartister,
            som alltid talar om att man skall avreglera och att man i större
            utsträckning skall ha bestämmelser som innebär att det ställs
            funktionskrav och inte detaljkrav, inte ställer sig bakom detta.
            Jag skulle vilja ha ett svar på varför moderaterna och folkpartisterna
            inte ställer sig bakom denna avreglering och på att det ställs
            funktionskrav på transporterna i stället för detaljkrav på bilplats.
          </note>
          <note>
            Med det anförda vill jag yrka bifall till reservation
          </note>
          <note>
            7 i betänkandet.
          </note>
          <note type="speaker">
            Anf. 110 KJELL DAHLSTRÖM (mp):
          </note>
          <note>
            Herr talman! Tack för att jag fick gå in i debatten före Rune
            Evensson. Jag skall emellertid inte bli så lång i talarstolen
            som jag själv är.
          </note>
          <note>
            Jag har följt denna lags krokiga tillkomstväg sedan
          </note>
          <note>
            1969/1970, då den dåvarande regeringen gav ut ett första utkast
            till fysisk riksplanering. Vägen har varit ganska krokig.
          </note>
          <note>
            Jag tyckte från början, som ung arkitektstudent, att detta var
            mycket intressant. Man skulle ju ta ett rejält tag i byggandet
            och på vår bävermentalitet som människor -- vi bygger och river
            våra samhällen -- och det måste faktiskt ske på ett alltmer reglerat
            sätt för att vi skall få balans mellan natur och samhälle, och
            mellan natur och kultur.
          </note>
          <note>
            Detta stötte snart på patrull, och det blev en splittring mellan
            natursynen och samhällsynen. Vi fick då dels plan- och bygglagen,
            dels naturresurslagen.
          </note>
          <note>
            Trots den fina utredningen om naturresursers nyttjande och hävd
            -- någonstans mitt på vägen, från 1970 och fram till denna lags
            tillkomst -- blev naturresurslagen ändå en ganska tandlös historia.
          </note>
          <note>
            Den ingår i och för sig inte i detta betänkande, men den ingår
            så att säga i lagområdet.
          </note>
          <note>
            Vid en översyn av hela miljölagstiftningen i samhället ser vi
            det som naturligt att denna bäverlag, plan- och bygglagen, och
            naturresurslagen kommer att ingå i en enhetlig miljöbalk. Då kommer
            vårt byggande in i rätt sammanhang, dvs. tillsammans med naturkraven.
          </note>
          <note>
            Det som vi diskuterar ganska mycket i bostadsutskottet, nämligen
            ett ekologiskt byggande, inte minst på grund av motioner från
            miljöpartiet de gröna, kommer, så vitt jag förstår, att innebära
            att vi måste skärpa kraven ytterligare exempelvis på byggrätter,
            vilket har tagits upp här.
          </note>
          <note>
            Då kanske vi kommer i ett läge då vi måste begränsa byggrätterna
            ur ekologisk synpunkt. De ekologiska ramarna måste begränsa byggrätterna.
          </note>
          <note>
            De skall alltså inte vara enbart tidsbegränsade. I
          </note>
          <note>
            detta sammanhang måste jag med skärpa kritisera moderater och
            folkpartister som har fört en oroväckande manchesterliberalistisk
            debatt här om frihet för stormarknadsetableringar, osv. Jag tycker
            att det är ganska skrämmande, och man skulle kunna kalla det för
            ett B &amp; W-stormarknadspolitiskt manifest som man här spelar upp.
            Jag är mycket orolig för att den typen av politik skall vinna
            gehör hos folket efter valet i höst. Därför vill jag stödja centerns
            reservation 6 med anledning av mom. 6 i utskottets hemställan.
            Jag vill därmed uttrycka oro för att vi kommer att få alldeles
            för fria tankar kring stormarknadsetableringar. Uppenbarligen
            skall man också ha Las Vegas-skyltar, eftersom man inte vill ha
            några inskränkningar när det gäller neonskyltningen.
          </note>
          <note>
            Jag yrkar alltså bifall till centerns reservation 6. Jag vill
            också yrka bifall till miljöpartiets och vänsterns reservation
            7 med anledning av mom. 7 i utskottets hemställan, som handlar
            om parkeringsköp. Jan
          </note>
          <note>
            Strömdahl har redan anfört motiveringarna till denna reservation,
            nämligen att vi inte skall reglera in bilen i bostadsområdena
            och i samhället på det sätt som nu sker genom plan- och bygglagen.
            Bilen får finnas i trafiksystemet. Den skall inte inregleras i
            bostadens närmiljö på det sätt som faktiskt sker genom plan- och
            bygglagen.
          </note>
          <note type="speaker">
            Anf. 111 RUNE EVENSSON (s):
          </note>
          <note>
            Herr talman! Plan- och bygglagen har nu varit i kraft i snart
            fyra år. Lagen kom till efter en lång utrednings- och förberedelsetid.
            Men lagen är också mycket omfattande.
          </note>
          <note>
            De erfarenheter som nåtts under dessa år är mycket goda. Lagen
            är allmänt accepterad och fungerar väl i det svenska samhället.
          </note>
          <note>
            Jag håller med Agne Hansson när det gäller hans bedömning om
            lagens genomförande, nämligen att den har gått bra och att alla
            katastrofer som skulle inträffa efter det att lagen hade trätt
            i kraft har uteblivit. Vi som stod bakom beslutet, socialdemokraterna
            och centern, visste detta redan när vi fattade beslutet. Andra
            var offer för sin egen propaganda.
          </note>
          <note>
            Lagens tillämpning har följts av en styrgrupp som föreslagit
            ändringar och justeringar, vilket nu lett till att denna proposition
            har framlagts.
          </note>
          <note>
            I propositionen föreslås bl.a. en enklare hantering av detaljplaneändringar
            samt att villkorade bygglov kan ges innan planer vinner laga kraft.
            Vidare ges kommunerna rätt att i detaljplan eller områdesbestämmelse
            införa bygglovsplikt för vissa grundvattentäkter. Kommunerna föreslås
            också få möjlighet att begära in krav på ersättning i vissa fall
            innan detaljplan antas.
          </note>
          <note>
            Utskottsmajoriteten tillstyrker propositionen med ett undantag
            och det gäller förhandsbesked där oklarheter har uppkommit beträffande
            ombyggnader. Utskottet begär här ett klarläggande, och regeringen
            bör återkomma till riksdagen med sin syn på denna fråga.
          </note>
          <note>
            Till betänkandet har fogats ett antal reservationer, och jag
            tänker kommentera några.
          </note>
          <note>
            Moderaterna vill att översiktsplanerna skall vara frivilliga
            och inte obligatoriska. Detta krav är de ensamma om, och det har
            hängt med sedan PBL
          </note>
          <note>
            trädde i kraft 1987. Vi tycker att översiktsplanerna är viktiga,
            inte minst när det gäller hur riksintressena skall tillvaratas.
            Hur detta skall bevakas framgår inte av moderaternas reservation.
          </note>
          <note>
            De kanske inte anser att detta är så viktigt. En frivillighet
            på detta område skulle innebära risk för att bl.a. naturresurslagens
            intentioner om hushållning med naturresurserna skulle åsidosättas
            och att riksintressanta miljöer ej skulle bevaras.
          </note>
          <note>
            Därför yrkar vi avslag på denna reservation.
          </note>
          <note>
            Centern vill att riksdagen skall tala om för byggnadsnämnderna
            vilken kompetens deras personal skall ha. Vi tycker att det utöver
            vad som sägs i PBL om arkitektutbildad personal inte finns någon
            anledning för riksdagen att här komma med pekpinnar. Vi tror att
            kommunerna själva är bäst på att avgöra detta. Vi litar på kommunpolitikerna.
          </note>
          <note>
            Riksdagen behöver inte bestämma allt i detalj.
          </note>
          <note>
            Moderaterna och folkpartiet vill begränsa kommunernas möjlighet
            att i PBL styra markanvändningen i vad avser detaljplan.
          </note>
          <note>
            Moderaterna går t.o.m. så långt att de i motion
          </note>
          <note>
            Bo72 skriver: ''Så som vi i annat sammanhang redovisat anser
            vi att kommun i detaljplan inte skall kunna styra detalhandelns
            lokalisering och varusortiment.'' Om moderaterna menar vad som
            står i motionen betyder det att detaljhandelns lokalisering skall
            stå utanför all detaljplanering, och varhelst en affärsman väljer
            att uppföra sin butik skall samhället inte kunna ingripa. Jag
            måste fråga moderaterna: Betyder detta att butiker skall få uppföras
            var som helst, oavsett vad planer innehåller, i parker, på torg
            osv.?
          </note>
          <note>
            Byggnadsnämnderna kan ju inte ingripa om detta inte går att reglera
            i plan.
          </note>
          <note>
            I vad gäller PBLs möjligheter att i detaljplan styra handelslokaliseringar
            har kommunerna detta ansvar. Kommunen kan med olika planbestämmelser
            skilja industri och handel i detaljplan.
          </note>
          <note>
            På vissa villkor kan handel med livsmedel regleras för att hindra
            en från allmän synpunkt olämplig utveckling. Det kan gälla att
            hindra en utarmning av ortens centrum. En serviceutredning skall
            då finnas för att handeln med livsmedel skall kunna regleras,
            dvs. ytbegränsas eller förhindras på viss plats. Kommunen kan
            i denna utredning bedöma effekterna av en tänkt etablering. Ett
            skäl kan vara minskad tillgänglighet för kategorier av invånare.
          </note>
          <note>
            Dagligvaruförsörjningen i bostadsområdena är vanligen planerad
            ur ett fotgängarperspektiv med närhet och trafiksäkerhet som mål.
            De som inte har tillgång till bil, äldre, handikappade m.fl. ökar
            behovet av hemtjänstpersonal, med ökade samhällskostnader som
            följd. När andelen äldre ökar leder minskande tillgänglighet till
            att dessa människors inköpsproblem övervältras på samhället när
            närbutiken försvinner.
          </note>
          <note>
            Kollektivtrafiken kan behöva byggas ut eller ändras. Det blir
            då en ökning av biltrafiken med miljöproblem som följd. Det kan
            också behövas fler hemsamariter. Detta är frågor som kommunerna
            måste beakta. Jag vill här svara på
          </note>
          <note>
            Nils Fredrik Aurelius och Erling Bagers fråga till mig.
          </note>
          <note>
            I Trollhättans kommun gjorde socialförvaltningen beräkningar
            för att se vad en ytterligare butiksnedläggelse i bostadsanknutna
            lägen skulle få för konsekvenser inom omsorgen. Enligt prognoserna
            för Trollhättans kommun skulle 1 170
          </note>
          <note>
            personer över 80 år ha behov av hemhjälp år 1995.
          </note>
          <note>
            En ytterligare stormarknadsetablering i kommunen, med påföljd
            att fler bostadsanknutna butiker får ett mindre kundunderlag och
            lägger ned sin verksamhet, resulterar i att det går åt ytterligare
            en och en halv timme per vecka och person med hemhjälp för inköp.
            Följden blir att man inom kommunen måste anställa ytterligare
            45
          </note>
          <note>
            heltidsanställda hemsamariter, en kostnad på 7,75
          </note>
          <note>
            milj.kr. Utöver detta tillkommer kostnaderna för färdtjänst.
          </note>
          <note>
            I en reservation krävs att som ett allmänt intresse konkurrensbestämmelser
            införs i PBLs 2 §. Det här har Nils Fredrik Aurelius, och jag
            tror även Erling
          </note>
          <note>
            Bager, varit inne på.
          </note>
          <note>
            I den ursprungliga PBL-propositionen som lades fram 1986 står
            det: ''Inom ramen för planeringen bör konkurrensen ges ett så
            fritt spelrum som möjligt för att hålla priserna nere.'' Det står
            också att det inte är något samhällsintresse att begränsa konkurrensen.
          </note>
          <note>
            Konkurrensen inom detaljhandeln betonas alltså i
          </note>
          <note>
            PBL. Begreppet handelsändamål i en detaljplan kan inte reglera
            typen av butik. Det är lika för ICA,
          </note>
          <note>
            Domus eller lågprisbutik att etablera sig. Det är alltså konkurrens
            på lika villkor.
          </note>
          <note>
            PBL ger således tillräcklig grund för att pröva lämpliga butikslokaliseringar,
            utan att konkurrensen sätts ur spel.
          </note>
          <note>
            Skulle konkurrensbegreppet föras in i lagen, skulle detta leda
            till komplikationer som inte har analyserats.
          </note>
          <note>
            Ett allmänt framhävande av konkurrensfrågorna direkt i lagen
            skulle innebära att inte bara detaljhandelskonkurrens skulle främjas.
            All konkurrens om marken skulle i så fall behandlas utifrån ett
            sådant perspektiv. Detta strider uppenbart mot det grundläggande
            syftet med planlagstiftningen, dvs. att väga olika intressen mot
            varandra, där miljöintresset i vid mening fått en särskild tyngd
            genom naturresurslagen.
          </note>
          <note>
            Vidare skulle en ''konkurrensbestämmelse'' i lagen förhindra
            den typ av avvägning som har att göra med tillgängligheten när
            det gäller varuförsörjningen. Detta är en fråga som behöver bevakas
            särskilt under 1990-talet.
          </note>
          <note>
            Herr talman! Med det anförda vill jag yrka avslag på reservationerna
            om handelslokalisering och konkurrens.
          </note>
          <note>
            Slutligen vill jag beröra en reservation från vänsterpartiet
            och miljöpartiet om parkeringsköp.
          </note>
          <note>
            S.k. parkeringsköp kan göras för att tillgodose samhällets krav
            på parkering, om denna inte kan ske på den egna tomten. Detta
            kan åstadkommas genom att kommunen eller någon annan ordnar med
            en parkeringsanläggning, varefter fastighetsägarna köper in sig.
            Anläggningen bör finnas i närheten av tomten, och den skall vara
            färdig inom rimlig tid.
          </note>
          <note>
            Reservanterna menar att detta är onödigt. Det stimulerar bilanvändning
            i tätorterna. Att förneka bilens existens och användning även
            för tätortsinvånarna är att gömma huvudet i sanden. Vi måste planera
            vårt samhälle med hänsyn till den verklighet som vi befinner oss
            i, och där har bilen i dag en mycket central roll. Det måste vi
            finna oss i intill dess vi hittar en godtagbar ersättning. Att
            blunda för detta faktum skulle ställa till stora problem. Därför
            bör parkeringsfrågorna kunna lösas genom parkeringsköp där så
            anses erforderligt.
          </note>
          <note>
            Herr talman! Med det anförda vill jag yrka bifall till utskottets
            hemställan och avslag på reservationerna.
          </note>
          <note type="speaker">
            Anf. 112 NILS FREDRIK AURELIUS (m):
          </note>
          <note>
            Herr talman! Låt mig i korthet ta upp det här med konkurrensen.
          </note>
          <note>
            Det är tydligt att både propositionsskrivarna och utskottets
            majoritet är angelägna om att betona att det är viktigt med konkurrens.
            Det ligger liksom i tiden att göra det. Men ni kommer inte till
            skott.
          </note>
          <note>
            Det är faktiskt ändå så, Rune Evensson, att kommunerna i praktiken
            använder PBL för att begränsa t.ex. livsmedelshandelns etablering
            på visst ställe. Däremot förhåller det sig naturligtvis inte så,
            som ni möjligen ville antyda, att vi önskar fritt fram för etablering
            av livsmedelsbutiker precis var som helst. Vanlig prövning enligt
            detaljplan måste givetvis ske. Det som det här handlar om är att
            själva varusortimentet i praktiken begränsas av kommunerna med
            hänvisning till PBL. Det är en konkurrensbegränsning som exempelvis
            konkurrenskommittén har uttalat oro över.
          </note>
          <note>
            Beträffande resonemanget om de olyckor som händer om kommunens
            varuförsörjningsplan inte fungerar vill jag säga att jag tycker
            att det vittnar om en övertro på politikernas förmåga att planera
            samhällets funktion. Man kan på samma sätt försvara att t.ex.
            en olönsam industri skall få vara kvar, eftersom en nedläggelse
            skulle få vissa samhällsekonomiska konsekvenser. Jag tror att
            vi måste överge denna typ av planhushållningsresonemang.
          </note>
          <note type="speaker">
            Anf. 113 ERLING BAGER (fp):
          </note>
          <note>
            Herr talman! Först några ord om hur PBL fungerar och har fungerat
            och om den lovsång som centerpartister och socialdemokrater sjunger
            om
          </note>
          <note>
            PBL.
          </note>
          <note>
            Den 1 juli i år är ett viktigt datum för många fastighetsägare.
            Då upphör nämligen de gamla planer som har funnits före PBLs ikraftträdande.
          </note>
          <note>
            Dessa planer innebar ett fortsatt femårigt liv. Efter den 1 juli
            ankommer det helt på kommunen, om gamla planer skall förlängas.
            Den enskilde har då ingenting att säga till om. Det kommer kanske
            vid halvårsskiftet en hel del synpunkter till de partier som ligger
            bakom plan- och bygglagen. Jag har redan hört åtskilliga synpunkter.
            Många människor vet inte vad som sker.
          </note>
          <note>
            Sedan några ord om det som Rune Evensson tog upp. Vi anser att
            kommunen har en mycket stor makt med den nuvarande utformningen
            av planoch bygglagen, medan den enskilde har mycket liten makt.
            Då genomförandetiden har gått ut är det endast kommunen som har
            rätt att bestämma vad som skall ske: om det skall förlängas eller
            om det skall göras om. Vi har kritiserat detta. Den korta tiden
            fem år, Rune Evensson, har vi också kritiserat, eftersom den så
            starkt kan begränsa kommunernas styrning av planerna.
          </note>
          <note>
            När det gäller handeln kan man säga att det är litet märkligt
            att regeringen lägger fram propositioner som delvis har olika
            budskap. Jag nämnde i mitt anförande att regeringen på grundval
            av konkurrenskommitténs arbete har lagt fram en proposition, där
            det konstateras att konkurrensbegränsande inslag förekommer i
            samband med den kommunala planprocessen.
          </note>
          <note>
            Detta säger ett statsråd, medan ett annat statsråd säger någonting
            helt annat. Rune Evensson sade i sitt anförande att han tycker
            att man klarar hanterandet av konkurrensen, att det inte finns
            någon styrning. Är det inte mycket märkligt, Rune
          </note>
          <note>
            Evensson, att SPK pekar på en rad fall där kommunerna har hindrat
            en etablering av affärshandeln. Även konkurrenskommittén har kommit
            fram till samma sak.
          </note>
          <note>
            Vi har härigenom ett system som innebär att man i kommunerna
            kan dela ut tillstånd till t.ex. Konsum och ICA och sedan anse
            att det inte skall finnas fler butiker. Så hålls priserna uppe.
            Vill ni socialdemokrater verkligen göra något radikalt för att
            sänka matpriserna, ta då bort de här styrmedlen och etableringskontrollen
            och ge handeln möjligheter att verkligen konkurrera.
          </note>
          <note type="speaker">
            Anf. 114 KJELL DAHLSTRÖM (mp):
          </note>
          <note>
            Herr talman! Jag tyckte att det i den här debatten var litet
            upphetsande att få höra hur moderater och folkpartister gör sig
            till tolk för något slags ny demokrati. Man lämnar så att säga
            den beprövade demokratiska formen i Sverige, där folkstyre, som
            vi känner till det, måste reglera byggandet, handel och trafik
            genom lämplig lagstiftning. Den lagstiftningen som vi efter mycket
            möda har fått fram i plan- och bygglagen är inte jag helt nöjd
            med. Jag anförde också att de ekologiska begränsningarna måste
            in så småningom, vilket kanske var tänkt tidigare.
          </note>
          <note>
            Jag vill fråga Rune Evensson, som uttryckte sig så starkt för
            Trollhättans småbutiker, om han inte tycker att det ligger någonting
            i att stödja centerpartiets krav på att länsstyrelserna skall
            få ytterligare litet större möjligheter att inskrida mot etableringar
            av stormarknader, när han hör hur det låter från folkpartister
            och moderater i de här frågorna. Jag är allvarligt oroad när folkpartiet
            och moderaterna flirtar åt det nydemokratiska hållet.
          </note>
          <note type="speaker">
            Anf. 115 JAN STRÖMDAHL (v):
          </note>
          <note>
            Herr talman! Jag vill börja med att kommentera debatten om styrningen
            av detaljhandelns placering. Där håller jag helt med Rune Evensson
            om att den ordning vi har, där man med översiktsplan och detaljplanebestämmelser
            i demokratiska former bestämmer sig för var man vill ha olika
            former av service, var man vill ha olika former av bostäder osv.
            Det är grundläggande i plansystemet. Att man i det systemet skulle
            frita vissa verksamheter från att i demokratiska former regleras
            är helt främmande. Att dessutom spela upp den här snyftvisan om
            att den dyra maten beror på möjligheten att styra detaljhandelns
            lokalisering med PBLs planformer är bara ren och skär bluff.
          </note>
          <note>
            Jag menar att det finns tillräckligt många exempel på hur man
            vid en stormarknadsetablering har dränerat möjligheten att ha
            kvar bostadsnära småbutiker för att man skall känna allvaret i
            denna varning. Vad skulle maten kosta för de hushåll som blir
            av med sina närbutiker och som för att kunna inköpa maten också
            måste skaffa sig bil till hushållet. Det är inte bara priset i
            butiken det handlar om, utan också om priset på att få hem varan
            från butiken.
          </note>
          <note>
            I parkeringsfrågan drog Rune Evensson till med en liten snyftvals
            om behovet av bil. Vi håller med om att bilen har sin plats. Den
            behövs i vissa sammanhang. Men den skall också hållas borta i
            vissa sammanhang, framför allt från de större städernas centrala
            delar, där det är för trångt för den mängd av bilar som blir följden
            om man fortsätter med nuvarande ordning. Vi menar att systemet
            med parkeringsköp är bra i och för sig, om man har grundregeln
            med bilplats på varje tomt.
          </note>
          <note>
            Då blir parkeringsköp en förbättring. Men det är ett grundfel
            att det i plan- och bygglagen finns krav på bil på varje tomt,
            vilket ställer krav på parkeringsköpssystem m.m. Det är detta
            vi vill framhålla.
          </note>
          <note type="speaker">
            Anf. 116 RUNE EVENSSON (s):
          </note>
          <note>
            Herr talman! Jag har för avsikt att försöka bemöta de flesta
            frågor jag har fått i det här inlägget, för vi skall försöka hinna
            med en votering före kl. 18.00.
          </note>
          <note>
            Nils Fredrik Aurelius hade invändningar av principiell karaktär
            mot plan- och bygglagen. Han hänvisade till översiktsplaner och
            områdesbestämmelser som han inte tyckte behövdes, men som vi tycker
            är mycket väl fungerande. Han hänvisade också till näringslivets
            byggnadsdelegation, som sedan mitten av 80-talet har försökt att
            skrämma både människor och kommuner för PBL. Alla dessa farhågor
            har kommit på skam och ingen tar någon större notis om delegationens
            åsikter längre. I varje fall gör jag inte det.
          </note>
          <note>
            Det är mycket betecknande för moderaterna och folkpartiet hur
            de ser på affärsetableringar. Man bryr sig alltså inte mycket
            om människor som inte har bil; äldre, pensionärer, handikappade,
            som folkpartiet i många andra sammanhang försöker värna om. Det
            är ungefär samma inställning som
          </note>
          <note>
            Bert Karlsson för till torgs. Man bryr sig inte om de här människorna.
          </note>
          <note>
            Översiktsplanen har moderaterna pratat mycket om. Det är mycket
            viktigt att kommunerna har en sådan. Man måste kunna redovisa
            hur kommunerna har tänkt sig utvecklingen framåt.
          </note>
          <note>
            Om man inte har en översiktsplan, hur skall man då kunna klara
            ut de naturresurslagfrågor som skall redovisas. Översiktsplanen
            är instrumentet för naturresurslagen. Översiktplanen är således
            mycket viktig.
          </note>
          <note>
            Frågan om genomförandetid har både Erling Bager och Nils Fredrik
            Aurelius tagit upp. Om den vill jag säga ungefär som Jan Strömdahl
            sade, att när en detaljplans genomförandetid har gått ut fortsätter
            detaljplanen att gälla precis som tidigare. Den debatten är samma
            debatt som var med i skrämselpropagandan 1986, när vi fattade
            beslutet här i riksdagen.
          </note>
          <note>
            På samma sätt vill moderaterna ha tillbaka dispenskravet. Det
            har vi alltså tagit bort, och det vill jag påstå att vi har tagit
            bort en gång för alla.
          </note>
          <note>
            Det var ett odemokratiskt system med förhandling bara mellan
            den sökande och kommunen.
          </note>
          <note>
            Människorna som bodde i området hade mycket litet att säga till
            om. Det var en dialog mellan två parter och den stora mängden
            hamnade utanför.
          </note>
          <note>
            Det tycker jag inte är något bra system. Däremot är det som vi
            har i dag, att man tillåter mindre avvikelser om det inte strider
            mot planens syfte, en bra avvägning.
          </note>
          <note>
            Jan Strömdahl tar upp frågan om parkeringsköp.
          </note>
          <note>
            Jag menar att man inte kan ta bort kravet på parkeringsutrymme.
            Bilarna försvinner inte för det. Det blir bara ett ökat behov
            av offentliga parkeringar, vild parkering och svårt att upprätthålla
            övervakning och annat.
          </note>
          <note type="speaker">
            Anf. 117 ERLING BAGER (fp):
          </note>
          <note>
            Herr talman! Först vill jag beröra förhållandet när genomförandetiden
            i planen har gått ut. Rune
          </note>
          <note>
            Evensson säger att man inte har fått så stora problem. Det har
            varit skrämselpropaganda. Men det har bara gått fem år. Vi har
            inte hunnit få situationer då genomförandetiderna har gått ut
            och människor finner att kommunerna vägrar att förlänga dem, utan
            bestämmer något annat i stället.
          </note>
          <note>
            Ni kan inte peka på detta nu, för vi har inte kommit dit än.
            Det är först nu, när det har gått fem år och genomförandetider
            undan för undan går ut, som man får problem. Kom igen och diskutera
            detta när det verktyg ni har gett kommunerna börjar användas.
          </note>
          <note>
            Sedan vill jag säga några ord, och jag vänder mig även nu till
            Rune Evensson, om etableringen av köpcentra och om affärslivet.
            Jag förstår att ni i vänsterpartiet och miljöpartiet inte begriper
            hur marknadsekonomin fungerar och att större konkurrens kan bidra
            till lägre matpriser. Men jag får erkänna att jag nog inte heller
            hade väntat mig någon förståelse från ert håll. Däremot ställer
            jag betydligt högre krav på Rune Evensson och socialdemokraterna.
          </note>
          <note>
            Statsrådet Bengt K Å Johansson på civildepartementet har nyligen
            lagt fram en proposition som handlar om förstärkt konkurrens på
            livsmedelsområdet. I den propositionen konstateras det att konkurrensbegränsande
            inslag förekommer i samband med den kommunala planprocessen. Men
            Rune Evensson har, det framgår av hans inlägg i den här debatten,
            inte med ett enda ord berört detta -- som alltså omnämns i en
            av regeringens propositioner. Jag tolkar detta som en ''dubbelpolitik''
            från regeringens sida. Vad som görs på ett departement bryr man
            sig inte om på ett annat departement. Men Bengt K Å Johansson
            har ändå pekat på hur det här instrumentet används.
          </note>
          <note>
            Bert Karlssons namn nämndes här. Bert Karlsson har kanske inte
            rätt i särskilt många frågor. Men i den är frågan har han rätt.
            Livsmedelspriserna har alltså hållits på en hög nivå genom begränsad
            konkurrens.
          </note>
          <note>
            Slutligen upprepar jag att man inom både konkurrenskommittén
            och SPK har pekat på detta fenomen. Rune Evensson borde verkligen
            på något sätt ha försökt visa att man ändå bryr sig om vad som
            sägs från dessa instansers sida.
          </note>
          <note type="speaker">
            Anf. 118 NILS FREDRIK AURELIUS (m):
          </note>
          <note>
            Herr talman! Jag skall fatta mig kort med tanke på att votering
            i ärendet är nära förestående. Tre saker vill jag dock ta upp.
          </note>
          <note>
            Vi säger att översiktsplanerna förvisso kan vara förträffliga.
            Men de bör bygga på frivillighet. En kommun skall alltså själv
            kunna avgöra om det finns andra lämpliga sätt att möta de intressen
            som kommunen är skyldig att tillgodose. Exempelvis gäller det
            då riksintressena.
          </note>
          <note>
            Risken med översiktsplaner vad gäller tillämpningen är att de
            kan bli alltför styrande, t.ex.
          </note>
          <note>
            i fråga om bygglov. Det kan gälla indirekt, exempelvis genom
            kopplingen till områdesbestämmelserna.
          </note>
          <note>
            Så något om den tidsbegränsade garantin för bygglov. Det är riktigt
            att tiden är begränsad.
          </note>
          <note>
            Byggrätten finns emellertid kvar. Däremot försvinner garantin.
            Det finns ingen hundraprocentig garanti för att man får bygga
            när tiden har gått ut. Det är detta som vår principiella invändning
            gäller.
          </note>
          <note>
            Slutligen: Det mest ideologiska i den här debatten handlar om
            tron på marknaden kontra planeringen.
          </note>
          <note>
            Rune Evensson har egentligen en mycket stor tilltro till politikerna
            och dera förmåga att göra bedömningar. Det gäller exempelvis deras
            förmåga att bedöma en varuförsörjningsplan. Här har det talats
            om vägar, om enskilda människors behov av bil och om många andra
            saker. Men jag tror nog inte att politikerna har förmåga att göra
            sådana bedömningar att det blir meningsfullt med den här typen
            av planer.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 1 (översiktsplaner)
          </note>
          <note>
            Utskottets hemställan bifölls med 231 röster mot 53
          </note>
          <note>
            för reservation 1 av Knut Billing m.fl.
          </note>
          <note>
            Mom. 4 (detaljhandelnslokalisering m.m.)
          </note>
          <note>
            Utskottets hemställan bifölls med 198 röster mot 87
          </note>
          <note>
            för reservation 4 av Knut Billing m.fl.
          </note>
          <note>
            Mom. 6 (etablering av stormarknader)
          </note>
          <note>
            Utskottets hemställan bifölls med 236 röster mot 50
          </note>
          <note>
            för reservation 6 av Agne Hansson och Birger
          </note>
          <note>
            Andersson.
          </note>
          <note>
            Mom. 7 (parkeringsköp)
          </note>
          <note>
            Utskottets hemställan bifölls med 254 röster mot 32
          </note>
          <note>
            för reservation 7 av Jan Strömdahl och Kjell
          </note>
          <note>
            Dahlström.
          </note>
          <note>
            Mom. 10 (genomförandetider för detaljplaner och dispensförfarande)
          </note>
          <note>
            Utskottets hemställan bifölls med 205 röster mot 36
          </note>
          <note>
            för reservation 10 av Erling Bager och Siw Persson.
          </note>
          <note>
            43 ledamöter avstod från att rösta.
          </note>
          <note>
            Mom. 17 (handläggning av ersättningsfrågor i vissa fall)
          </note>
          <note>
            Utskottets hemställan bifölls med 166 röster mot
          </note>
          <note>
            117 för reservation 16 av Agne Hansson m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            14 § Internationellt samarbete i brottmål m.m.
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1990/91:JuU28 Internationellt samarbete i brottmål m.m. (prop.
            1990/91:131).
          </note>
          <note>
            Talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställans bifölls.
          </note>
          <note>
            Beslut om uppskjuten votering
          </note>
          <note>
            På förslag av talmannen medgav kammaren att de ärenden som hann
            debatteras färdigt under återstoden av dagens sammanträde skulle
            företas till avgörnade i ett sammanhang i början av kammarens
            arbetsplenum tisdagen den 28 maj.
          </note>
          <note>
            Ajournering
          </note>
          <note>
            Kammaren beslöt kl. 17.57 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            15 § Ny terroristlagstiftning m.m.
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1990/91:JuU29 Ny terroristlagstiftning m.m. (prop.
          </note>
          <note>
            1990/91:118).
          </note>
          <note type="speaker">
            Anf. 119 BERITH ERIKSSON (v):
          </note>
          <note>
            Herr talman! Vänsterpartiet yrkar avslag på förslaget om ny terroristlag.
            Vi yrkar även avslag på förslaget att den gamla lagen skall upphöra
            att gälla den 1 juli 1991. Men eftersom det inte finns majoritet
            för det förslaget vill vi vara med och argumentera för att ett
            dåligt förslag skall bli något bättre. Jag vill börja med att
            sammanfatta hur terroriststämpling går till.
          </note>
          <note>
            Det vanligaste är väl att det är SÄPO som misstänker att en grupp
            utlänningar eller en utländsk organisation kan begå våldsdåd i
            framtiden. I detta lagförslag tas organisationsrekvisitet bort.
            Jag har dock svårt att föreställa mig att organisationstillhörighet
            inte indirekt skulle vara intressant även i framtiden och utgöra
            det viktigaste underlaget för misstankar om terrorism. Erfarenheterna
            av terroriststämplingen av den kurdiska organisationen PKK och
            utvisningsbeslutet av nio kurder, som i avvaktan på att utvisningsbeslutet
            skulle kunna verkställas belades med tvångsåtgärder, har bidragit
            till att organisationsrekvisitet har tagits bort. I
          </note>
          <note>
            propositionen sägs det att kopplingen mellan person och organisation
            kan leda till oönskade stämplingseffekter.
          </note>
          <note>
            Organisationsrekvisitet spelade naturligtvis en stor roll för
            att en hel folkgrupp blev stämplad. Blotta existensen av en särlagstiftning
            för vissa utlänningar bidrar till främlingsfientliga strömningar.
            Även om organisationsrekvisitet tas bort kvarstår i massmediala
            sammanhang risken för en koppling mellan folkgrupp och terrorism.
          </note>
          <note>
            Många kurder i Sverige kan vittna om att likhetstecken mellan
            kurd och terrorist var det mest framträdande. Sekundärt gjordes
            en koppling till organisationen PKK, och först i tredje hand vissa
            personers eventuella farlighet. När det gäller befarad terroristhandling
            utvidgas nu lagen från att ha gällt befarat brott i Sverige till
            att gälla befarade brott i annan stat. Jag vill här ställa en
            fråga till utskottsmajoriteten. Antag att man misstänker att en
            kurdisk flykting från Irak som har asyl i Sverige kommer att försöka
            mörda Saddam Hussein. Är han då en presumtiv terrorist? Vad gör
            vi om den personen har svenskt medborgarskap?
          </note>
          <note>
            I andra fall räcker det med att en utlänning läser vissa tidskrifter,
            besöker vissa lokaler osv. Så har det ju varit hittills när man
            har använt lagen. I
          </note>
          <note>
            lagförslaget står det att en utlänning som kan befaras begå eller
            medverka till en brottslig gärning som innefattar våld, hot eller
            tvång för politiska syften skall kunna utvisas. Samtidigt skall
            en avvägning göras, för undantaget skall vara att gärningen till
            en övervägande del har karaktären av ett politiskt brott. Hur
            skall en sådan avvägning kunna ske i praktiken? Befrielseorganisationers
            väpnade uppror, sabotage och andra aktiviteter är ju seriösa försök
            att störta en regim eller försök till politisk omvälvning i ett
            visst land. Jag kan inte se hur man rent praktiskt skall kunna
            göra dessa avvägningar.
          </note>
          <note>
            När en eller flera utlänningar är misstänkta tar
          </note>
          <note>
            SÄPO in dem till förhör. Hur länge förhören skall pågå beror
            på SÄPO. I de nio kurdernas fall varade förhören i tre månader.
            När förhören är slutförda skall en förhandling där SÄPO har rollen
            som åklagare äga rum. När förhandlingen är slutförd undertecknar
            en domare protokollet. Nytt i dagens förslag är att rätten på
            begäran av regeringen även får avge ett yttrande. Detta yttrande
            behöver dock regeringen inte ta hänsyn till.
          </note>
          <note>
            Protokollet går sedan till regeringen som på grundval av protokollet
            skall bilda sig en uppfattning om den misstänkte utlänningens
            eventuella framtida skuld. Regeringen skall alltså avgöra om den
            tror att den misstänkte utlänningen kan komma att begå våldsdåd
            i framtiden.
          </note>
          <note>
            Regeringen är den domstol som slutligen avgör om utlänningen
            är en presumtiv terrorist. Meningen är att den misstänkte utlänningen
            sedan skall utvisas ur landet. När detta inte låter sig göras
            på grund av att utlänningen riskerar förföljelse i det land han
            skall utvisas till inhiberas utvisningen tills vidare. I
          </note>
          <note>
            ett sådant läge kan regeringen förordna om tvångsmedel. Det kan
            vara anmälningsplikt, dvs.
          </note>
          <note>
            att den misstänkte utlänningen med vissa mellanrum skall anmäla
            sig på en polisstation.
          </note>
          <note>
            Detta fanns med även i den gamla lagen --
          </note>
          <note>
            kommunarresten. Detta har dock de flesta kommunarresterade inte
            åtlytt. Några har vid ett flertal tillfällen dömts och suttit
            i fängelse för att aldrig ha åtlytt denna restriktion. Jag ifrågasätter
            nu liksom tidigare att denna anmälningsplikt på något sätt skulle
            förhindra terroristdåd om en person planerar ett sådant. Andra
            tvångsmedel än anmälningsplikten är husrannsakan, kroppsvisitation,
            fotografering, hemlig telefonavlyssning, öppnande av postförsändelser
            till och från den misstänkte m.m.
          </note>
          <note>
            För att förstå vad tvångsåtgärderna innebär måste man kanske
            sätta sig in i hur de hittills har använts.
          </note>
          <note>
            Om en person besökte någon av de terroriststämplade kurderna
            blev han förhörd av
          </note>
          <note>
            SÄPO. Om man satt på ett kafé eller en restaurang hände det att
            en SÄPO-man satte sig vid bordet bredvid och satte på en bandspelare.
            I ett fall satt en SÄPO-man ständigt på en misstänkts arbetsplats.
            Detta fick till slut följden att den anställde blev uppsagd när
            arbetsgivaren inte längre stod ut. De misstänktas vänner och anhöriga
            kunde på goda grunder anta att deras telefoner var avlyssnade.
            Allt detta medförde att de misstänkta ganska snart blev helt isolerade.
            Vid det här laget, efter snart sex år, är flera helt nedbrutna
            och förstörda som människor. En del har avförts från regeringens
            och SÄPOs lista över misstänkta terrorister. Det är de som av
            läkare har bedömts vara mycket sjuka med risk för självmord.
          </note>
          <note>
            En annan brist i den nuvarande terroristlagstiftningen och även
            i det nya förslaget är sekretessbestämmelserna. Avgörandet får
            ske på grunder som hemlighålls för utlänningen. Detta är ett flagrant
            åsidosättande av den grundläggande principen i en rättsstat, principen
            att en misstänkt alltid har rätt att ta del av samtliga omständigheter
            som en domstol eller myndighet grundar sitt ställningstagande
            på.
          </note>
          <note>
            Dessa bestämmelser betyder i praktiken att den misstänkte nekas
            att försvara sig. Skälet anges vara risk för repressalier för
            den som vittnar. Men vilken risk utsätter sig inte vittnen för
            i andra fall;
          </note>
          <note>
            våldtäktsoffer, de som vittnar i narkotikamål och andra typer
            av våldsbrottmål? Skall vi börja med hemliga vittnen i brottmålsrättegångar
            också?
          </note>
          <note>
            Till detta betänkande har fogats svaren på den förfrågan som
            utredningskommittén gjorde till tolv utvalda länder, tio europeiska
            länder samt Canada och USA. Vid en genomgång av sammanställningen
            av det materialet, kan man först konstatera att det endast är
            Storbritannien som har en särskild terroristlag, och även endast
          </note>
          <note>
            Storbritannien som i sin lag även innefattar terroristhandlingar
            i annat land, dock med påpekandet att det främst gäller Nordirland.
            När det gäller tvångsåtgärder av typ som vi har är det bara Jugoslavien
            som har lagar där man kan tolka att sådana tvångsmedel kan användas.
          </note>
          <note>
            Som sammanfattning vill jag säga att dagens förslag till terroristlag
            är behäftat med samma fel som det gamla. Det som gör lagen särskilt
            obehaglig och till en skamfläck i ett demokratiskt rättssamhälle
            är först och främst att den är etniskt diskriminerande.
          </note>
          <note>
            Den är enbart avsedd för utländska medborgare.
          </note>
          <note>
            Miljöpartiets förslag att den även skall omfatta svenska medborgare
            är en ironi som jag inte känner för att delta i. Vidare sätts
            den vanliga rättsprincipen ur spel både när det gäller domstolsförfarandet
            och det faktum att man kan ådöma utlänningen skarpa sanktioner
            utan att man har konstaterat att ett brott har begåtts.
          </note>
          <note>
            Jag tycker det råder ett skrämmande samhällsklimat när det är
            möjligt att stifta särskilda lagar för befarade utländska terrorister,
            samtidigt som de flesta brott som man verkligen kan tala om som
            terroristbrott begås av svenska medborgare här i landet. Som exempel
            vill jag nämna de brott som vi tagit upp i vår motion: attentat
            mot flyktingförläggningar och Shells bensinmackar, brev och telefonhot
            mot enskilda personer som ställt upp för flyktingar. Det är brott
            som i mycket liten utsträckning klarats upp. Man har en känsla
            av att de inte tas riktigt på allvar av massmedia och allmänhet.
            Jag vill fråga: Var finns nu dessa liberaler som säger sig värna
            om rättssäkerhet och likhet inför lagen?
          </note>
          <note>
            Herr talman! Jag ställer mig bakom vänsterpartiets reservationer
            i detta betänkande, men jag yrkar endast bifall till reservation
            1.
          </note>
          <note type="speaker">
            Anf. 120 KRISTER SKÅNBERG (mp):
          </note>
          <note>
            Herr talman! Verkligheten är tyvärr sådan att det behövs en lagstiftning
            om tvångsmedel som skyddar folket och samhället mot terrorism.
            Men jag och mitt parti anser att tvångsmedelsregleringen i regeringens
            förslag är diskriminerande mot utlänningar. Alla bör behandlas
            lika om det anses vara en fara för att att de skall utföra terroristdåd
            eller misstänks för att vara terrorister. Detta skall gälla oavsett
            om man är svensk eller utlänning.
          </note>
          <note>
            Därför yrkar jag bifall till reservation 2 som innebär avslag
            på propositionen för att regeringen skall kunna utarbeta ett lagförslag
            som behandlar alla lika.
          </note>
          <note>
            Enligt den föreslagna lagen är det rikspolisstyrelsen som får
            rätt att ta initiativ till omprövning. Detta förstärker på ett
            olyckligt sätt inslaget av låt mig säga inkvisition i denna process.
            Omprövning av tvångsmedel bör göras regelbundet. Vi måste förstå
            att anmälningsplikt och andra tvångsmedel kan vara stora ingrepp
            i friheten för de människor som berörs, speciellt som det kan
            pågå under långa tider. De som har anmälningsplikt eller är föremål
            för andra tvångsmedel bör kunna begära omprövning i domstol om
            förhållandena ändras.
          </note>
          <note>
            Det framgår av detta, herr talman, att jag anser att anmälningsplikt
            skall räknas som tvångsmedel. Så är det inte enligt lagförslaget.
            Detta bör ändras.
          </note>
          <note>
            Terroristlagstiftningskommittén föreslog att det skall krävas
            starkare bevis för tvångsmedelsanvändning när det har gått så
            lång tid som tre år. Det skall bedömas vara en påtaglig risk.
          </note>
          <note>
            Vi ställer oss bakom den bedömningen.
          </note>
          <note>
            Vi tycker inte heller att terroristärenden bör avgöras när den
            som skall dömas inte är närvarande vid förhandlingen och inte
            bevisligen tagit emot en kallelse, och ännu mindre när inte ens
            hans ombud får delta. Vi tycker lagen skall ändras i detta avseende.
          </note>
          <note>
            Vi tycker också att det är domstolen och inte regeringen som
            skall besluta om anmälningsplikt och om tvångsmedel i samband
            med att man upphäver ett utvisningsbeslut. Om det finns utrikespolitiska
            hänsyn att ta kan domstolen inhämta regeringens yttrande i denna
            fråga. Men det är alltid, menar vi, domstolen och inte regeringen
            som är bäst lämpad att ha hand om denna typ av juridiska frågor.
          </note>
          <note>
            När det gäller ombuds rätt att ta del av beslutsunderlag tycker
            vi att riksdagen bör följa terroristlagstiftningskommitténs förslag
            och inte regeringens.
          </note>
          <note>
            Slutligen tycker vi att det är orimligt hårda konsekvenser som
            regeringen föreslår när det gäller en försummad anmälningsplikt.
            Vi menar att det skall räcka med ett extra straff med fängelse
            i högst sex månader i stället för det föreslagna.
          </note>
          <note>
            Vidare vill vi ändra den lagtekniska placeringen.
          </note>
          <note>
            Denna lag bör inte placeras i utlänningslagen, utan det bör vara
            en särskild lag.
          </note>
          <note>
            Herr talman! Jag har alltså yrkat bifall till reservation 2.
            När det gäller de övriga reservationerna som vi framlagt i detta
            betänkande ställer jag mig bara bakom dem.
          </note>
          <note type="speaker">
            Anf. 121 LARS-ERIK LÖVDÉN (s):
          </note>
          <note>
            Herr talman! För att knyta an till vad Berith
          </note>
          <note>
            Eriksson sade vill jag säga att det är viktigt att vi sätter
            in dagens diskussion i dess sammanhang. Jag tycker inte att Berith
            Eriksson i sitt anförande riktigt gjorde det. Under de senaste
            decennierna har terrorismen vuxit till ett allt allvarligare internationellt
            problem, och detta är bakgrunden till dagens debatt. Ett stort
            antal terroraktioner har genomförts runt om i världen, ofta med
            svåra och förödande effekter för enskilda människor som följd.
            Terroraktionerna har till stor del drabbat just enskilda och oskyldiga
            människor.
          </note>
          <note>
            Dagens samhälle är i många avseenden särskilt sårbart för terroraktioner
            av olika slag. Modern teknik ökar möjligheten att genomföra terrordåd.
          </note>
          <note>
            Den ökade rörligheten över gränserna och de förbättrade kommunikationerna
            gör det också allt svårare att avslöja planläggning och förhindra
            genomförandet av terrorhandlingar. De internationella trafikmedlen
            är som väl känt särskilt sårbara i detta avseende.
          </note>
          <note>
            Av den redovisning som regeringen årligen lämnar till riksdagen
            om tillämpningen av den nuvarande terroristlagstiftningen har
            det också framgått att vi har ett bestående stort antal terrordåd
            i vår värld årligen. Att Sverige ingalunda har varit förskonat
            från denna verksamhet känner vi också väl till.
          </note>
          <note>
            Detta gäller såväl terrordåd begångna här i riket som terroristdåd
            som genomförts utomlands men som har haft anknytning till Sverige.
            SÄPO-
          </note>
          <note>
            utredningen har också konstaterat att det är ställt utom allt
            tvivel att Sverige i vissa fall har använts som utgångspunkt för
            planering och stöd av terroristverksamhet i andra länder.
          </note>
          <note>
            Herr talman! Detta är bakgrunden till att vi för en diskussion
            om terroristlagstiftningen och att en bred utskottsmajoritet också
            har ställt sig bakom regeringens förslag till kommande lagstiftning
            i detta avseende.
          </note>
          <note>
            Bakom terroristaktionerna ligger oftast politiska konflikter
            och sociala problem av olika slag. Det innebär emellertid inte
            att man för den skull kan ursäkta våldsaktioner som drabbar oskyldiga
            eller utomstående personer till liv och hälsa. Sverige måste,
            precis som alla andra länder, skydda sig mot handlingar av detta
            slag. Våra medborgare och de utlänningar som har hemvist här i
            Sverige har av samhället rätt att kräva en stor vaksamhet gentemot
            terrorismen och att samhället har möjlighet att ingripa, i första
            hand genom förebyggande åtgärder.
          </note>
          <note>
            Terroristbekämpningen måste bedrivas utifrån olika handlingslinjer,
            och jag menar att detta bör ske på i huvudsak tre fronter. För
            det första är det nödvändigt med ett utvecklat internationellt
            samarbete, och detta har vi också åtagit oss genom att vi har
            anslutit oss till flera internationella antiterroristkonventioner.
            För det andra måste polisen ha tillräckliga resurser för att kunna
            fullgöra sina arbetsuppgifter. För det tredje måste vi ha en lagstiftning
            som förhindrar att Sverige blir eller betraktas som ett land där
            internationella terroristgrupper kan räkna med att finna en tillflykt
            och skaffa sig en bas för fortsatt verksamhet.
          </note>
          <note>
            Den lagstiftning vi behandlar i dag syftar till att göra det
            möjligt att förhindra presumtiva terrorister från att komma in
            eller stanna kvar i vårt land och till att skapa ett utrymme för
            kontroll av sådana om dessa av asylrättsliga skäl ändå måste beredas
            en fristad här.
          </note>
          <note>
            Herr talman! Det lagförslag som ligger på riksdagens bord bygger
            på terroristlagstiftningskommitténs betänkande.
          </note>
          <note>
            Regeringens förslag skiljer sig på några punkter från kommitténs.
            Bl.a föreslår regeringen att den omdiskuterade s.k. kommunarresten
            skall utmönstras ur lagstiftningen. Det är ett lagförslag som
            på flera punkter stärker rättssäkerheten i förhållande till den
            nuvarande terroristlagstiftningen. Jag skall inte gå in på att
            i detalj redogöra för lagförslaget. Detta finns återgivet såväl
            i propositionen som i utskottets betänkande.
          </note>
          <note>
            Det är, herr talman, glädjande att en mycket bred majoritet av
            utskottet ställer sig bakom regeringens förslag i dess helhet.
            Det är enbart vänsterpartiet och miljöpartiet som reserverar sig.
            Å andra sidan är antalet reservationer från dessa partier många.
          </note>
          <note>
            Jag skall här inskränka mig till att kommentera de tre första,
            reservationerna 1, 2 och 3.
          </note>
          <note>
            I reservation nr 1 av vänsterpartiet yrkas avslag på propositionen.
            Samtidigt föreslår vänsterpartiet att nuvarande terroristlag skall
            upphävas. Jag tycker att det är ett utomordentligt anmärkningsvärt
            ställningstagande som vänsterpartiet har kommit fram till. Det
            skulle innebära att det inte i Sverige skulle vara möjligt att
            avlägsna en utlänning ur landet i det fall han på mycket goda
            grunder kan anses representera en fara för terroristaktioner och
            inga asylrättsliga skäl talar för att han ändå bör få stanna.
          </note>
          <note>
            Det torde inte, herr talman, finnas något annat jämförbart land
            som saknar en sådan möjlighet. Jag menar att det också skulle
            vara omöjligt att inför vår omvärld försvara en sådan ordning.
            Sverige skulle alldeles uppenbart riskera att bli en fristad för
            allsköns terrorister. Vår trovärdighet internationellt, i förhållande
            till ingånga antiterroristkonventioner, skulle helt undermineras
            om man följde vänsterpartiets ställningstagande i reservation
            nr 1. Är ni verkligen, Berith Eriksson, beredda att ta konsekvenserna
            av ert ställningstagande och de risker som följer av bifall till
            reservation nr 1?
          </note>
          <note>
            Även i reservation nr 2 av miljöpartiet yrkas det avslag på propositionen,
            detta med hänvisning till att tvångsmedelsanvändningen bör omfatta
            även svenska medborgare. Lagstiftningen enligt regeringens förslag
            anses diskriminerande mot utlänningar, tankegångar som även Berith
            Eriksson gav uttryck för i sitt anförande.
          </note>
          <note>
            Låt mig markera att utskottet anser att så inte är fallet. Svensk
            lagstiftning innefattar ingen ovillkorlig rätt för utlänningar
            att vare sig resa in i eller uppehålla sig i landet. Det är inget
            speciellt med den lagstiftningen internationellt sett, utan dessa
            förhållanden stämmer väl överens med både folkrätt och internationell
            praxis. Det väsentliga inslaget i terroristlagstiftningen är att
            den ger möjlighet att avlägsna presumtiva terrorister ur landet,
            och den möjligheten kan ju aldrig, med hänsyn till reglerna i
            regeringsformen, beröra svenska medborgare.
          </note>
          <note>
            Även de andra reglerna i terroristlagstiftningen --
          </note>
          <note>
            tvångsmedelsanvändning och anmälningsplikt --
          </note>
          <note>
            härleder sig från det förhållandet att de berörda har blivit
            utvisade eller avvisade från landet men ändå av asylrättsliga
            skäl tillåts stanna här. Jag vill än en gång understryka att en
            sådan lagstiftning med hänsyn till regeringsformens regler, självfallet
            inte kan tillämpas på svenska medborgare.
          </note>
          <note>
            Det är således inte fråga om diskriminering av utlänningar. Jag
            måste här tillägga att det rör sig om ett utomordentligt ringa
            antal presumtiva terrorister och att lagstiftningen inte minst
            tjänar som ett skydd för de utländska medborgare som legalt vistas
            i Sverige.
          </note>
          <note>
            I reservation nr 3 tar vänsterpartiet upp frågan om lagens tillämpningsområde.
            Vänsterpartiet kräver att lagens tillämpningsområde begränsas
            till befarade terroraktioner i Sverige, detta på grund av att
            man annars befarar att lagen skall komma att tillämpas på befrielserörelser
            och andra liknande organisationer. Jag vill då hänvisa till vad
            utskottet skriver på s. 24 i betänkandet, vilket är en anslutning
            till regeringens bedömning.
          </note>
          <note>
            Föredragande statsrådet skriver i propositionen följande: ''Lagstiftningen
            bör enligt min mening inte medge att Sverige kommer att bli eller
            betraktas som ett land där medlemmar av internationella terroristorganisationer
            kan räkna med att finna en fristad -- -- --.'' Utskottet, liksom
            regeringen, understryker samtidigt att det är viktigt att terroristbestämmelserna
            i princip inte bör kunna tillämpas på befrielseorganisationer
            och liknande rörelser. Begränsningar i flera avseenden har därför
            införts i lagstiftningen. För det första skall det vara fråga
            om brottslig gärning, och för det andra undantas uttryckligen
            politiska brott från möjligheten att tillämpa terroristlagstiftningen.
          </note>
          <note>
            Gärningar i annan stat som har övervägande karaktär av politiska
            brott är således undantagna.
          </note>
          <note>
            Utskottet, precis som regeringen, anser därmed att man har funnit
            en lämplig avvägning i detta hänseende.
          </note>
          <note>
            Herr talman! Jag inledde med att understryka att denna lagstiftning
            skall ses i sitt sammanhang, nämligen att vi under de senaste
            decennierna i vår värld har haft en omfattande terroristverksamhet
            och att Sverige ingalunda har varit befriat från terrordåd. Mot
            bakgrund av våra internationella åtaganden men även i syfte att
            skydda svenska medborgare och utlänningar som vistas i Sverige
            måste vi därför ha de nödvändiga möjligheterna att effektivt och
            på ett bra sätt, inom ramen för de demokratiska metoder som kan
            tillämpas, kunna bekämpa terroristverksamhet.
          </note>
          <note>
            Jag yrkar, herr talman, bifall till utskottets hemställan och
            avslag på reservationerna.
          </note>
          <note type="speaker">
            Anf. 122 BERITH ERIKSSON (v) replik:
          </note>
          <note>
            Herr talman! Fruktan för terrorism är i vår tid mycket stor,
            givetvis med rätta eftersom det rör sig om hot mot våra grundläggande
            värden. Det innebär emellertid lika litet som i andra fall att
            avkall får göras på grundläggande rättssäkerhetsprinciper. För
            närvarande är kraven på rättssäkerhet inte tillgodosedda, och
            kan inte tillgodoses inom ramen för den nuvarande lagstiftningen.
          </note>
          <note>
            I betänkandet upprepas det ofta -- även Lars-Erik
          </note>
          <note>
            Lövdén gjorde det -- att terrorismen under de senaste decennierna
            utvecklats till ett allvarligt internationellt problem. Som jag
            sade tidigare är det naturligtvis mycket allvarligt att oskyldiga
            människor helt utan att vara inblandade i den konflikt som det
            gäller skall drabbas av våld eller hot om våld. Men man måste
            också säga att sådana händelser uppmärksammas i massmedia och
            av opinionen på ett sätt som inte riktigt står i proportion till
            deras frekvens.
          </note>
          <note>
            För ungefär ett år sedan hade den terroristlagstiftning som vi
            haft i Sverige i 20 år använts på 32 personer. Bara i 14 av dessa
            22 fall verkställdes besluten. I de flesta fallen -- 18 -- har
            ingen verkställighet skett. Fem av dessa beslut har dessutom upphävts.
            I många av fallen -- troligtvis de flesta -- har utredningen varit
            av sådan beskaffenhet att den mycket väl hade kunnat ligga till
            grund för åtal och fällande dom för fullbordat grovt brott eller
            förberedelse för eller stämpling därtill.
          </note>
          <note>
            Lars-Erik Lövdén menar att jag inte har något alternativ. Vid
            misstanke om terrorism och åtföljande fråga om utvisning bör rättegångsbalkens
            regler så långt möjligt tillämpas.
          </note>
          <note>
            Det innebär att den misstänkte såväl som dennes ombud skall beredas
            möjlighet att ta del av och yttra sig över allt material som berör
            den misstänkte. Då frågan om utvisning aktualiseras bör samma
            regler tillämpas som enligt lagen gäller för utlämning för brott.
            Därtill anser vi att Svea hovrätt skall vara överklagningsinstans
            och att
          </note>
          <note>
            Stockholms tingsrätt i stället för regeringen skall vara beslutsorgan.
          </note>
          <note type="speaker">
            Anf. 123 KRISTER SKÅNBERG (mp)
          </note>
          <note>
            replik:
          </note>
          <note>
            Herr talman! Miljöpartiet anser, som jag sade i mitt förra anförande,
            att det behövs särskilda lagliga möjligheter för att skydda människor
            mot terrorism, även i vårt land, även om vi hittills har råkat
            ut för mindre terrorism än många andra länder. Jag anser att det
            skulle vara fullt möjligt att utforma de skyddslagar som behövs
            så, att de gäller lika för svenskar och utlänningar, med det naturliga
            undantaget att man naturligtvis inte kan utvisa svenskar ur Sverige.
            Men i övrigt skulle det gå att ha lagbestämmelser som gällde oberoende
            av nationalitet. Vi tycker att det är så viktigt att få till stånd
            den likställigheten att regeringen bör omarbeta förslaget.
          </note>
          <note>
            Resten av de anmärkningar som vi har framfört i form av reservationer
            gäller en rad skönhetsfläckar och bedömningar som regeringen har
            gjort. Delvis har vi stött oss på kommitténs förslag, där regeringen
            har valt andra alternativ än vad kommittén har föreslagit.
          </note>
          <note>
            Det här är ändå inte så väsentliga ändringar att det motiverar
            ett avslag. I reservation 2 yrkar vi avslag för att få fram en
            lag som gäller lika för svenskar och utlänningar, som inte är
            diskriminerande eller kan upplevas som diskriminerande. Jag är,
            som jag sade, övertygad om att det skulle gå att utforma en sådan
            lag på det sättet, med de skillnader som Lars-
          </note>
          <note>
            Erik Lövdén påpekar finns. Dem kan man ta hänsyn till även i
            en sådan lag.
          </note>
          <note type="speaker">
            Anf. 124 LARS-ERIK LÖVDÉN (s) replik:
          </note>
          <note>
            Herr talman! Berith Eriksson och jag tycks ändå ha olika uppfattningar
            om problemet med den internationella terrorismen. Jag vill i det
            avseendet hänvisa till den genomgång av aktuella terroristdåd
            som terroristlagstiftningskommittén har redovisat i sitt betänkande.
            Till det skall också läggas att ytterligare ett antal mycket allvarliga
            terroristdåd har genomförts sedan terroristlagstiftningskommittén
            presenterade sitt betänkande. Jag vill bara erinra om
          </note>
          <note>
            Lockerbiekatastrofen som ett belysande exempel.
          </note>
          <note>
            Vad jag sade när det gällde vänsterpartiets inställning till
            lagstiftningen i det här hänseendet kvarstår efter Berith Erikssons
            replik. Ni yrkar i er första reservation avslag på förslaget i
            dess helhet.
          </note>
          <note>
            Samtidigt vill ni upphäva nuvarande terroristlag.
          </note>
          <note>
            Jag sade i mitt anförande att det skulle innebära att det inte
            skulle vara möjligt att avlägsna en utlänning ur landet, även
            om han på mycket goda grunder ansågs kunna representera en risk
            för terroristaktioner. Jag sade också i mitt anförande att det
            inte torde finnas något jämförbart land som inte har den möjligheten.
          </note>
          <note>
            Det är väl då alldeles klart att Sverige under sådana förhållanden
            skulle riskera att bli en fristad för olika terroristgrupper.
            Jag tror att det även för
          </note>
          <note>
            Berith Eriksson skulle framstå som oerhört besvärande att internationellt
            få förklara att vi har en lagstiftning som möjliggör för olika
            terroristgrupper att få en plattform för sitt agerande internationellt
            just i Sverige. Jag tycker att Berith
          </note>
          <note>
            Eriksson skulle begrunda det när hon nu har yrkat bifall till
            sin reservation nr 1.
          </note>
          <note>
            Så till frågan om att terroristlagstiftningen har använts i så
            få fall. Ja, den har använts i ett relativt litet antal fall sedan
            sin tillkomst, men det talar, menar jag, inte emot att vi behöver
            en sådan lagstiftning. Det talar väl snarare för att vi behöver
            en sådan lagstiftning. Det kan ju faktiskt tänkas att lagstiftningen
            har varit förebyggande och att problemen i dag skulle ha varit
            betydligt större än de är om vi inte hade haft någon lagstiftning.
            Jag tycker alltså inte att det är något särskilt bra skäl för
            att yrka avslag på regeringens proposition.
          </note>
          <note>
            Så till Krister Skånberg när det gäller svenska medborgare och
            användningen av tvångsmedlen som finns stadgade i lagstiftningen.
            Lagstiftningen är ju konstruerad så att tvångsmedlen bara får
            användas i de fall regeringen har beslutat om utvisning men ansett
            att man av asylrättsliga skäl inte kan verkställa utvisningen.
            Det är bara i de fallen som tvångsmedlen kan användas. Eftersom
            svenska medborgare inte kan utvisas ur landet kan tvångsmedlen
            knappast komma att användas mot svenska medborgare heller. Det
            är fråga om att regeringen har bedömt att de här personerna är
            presumtiva terrorister och behöver en viss övervakning i Sverige
            när man inte kan utvisa dem.
          </note>
          <note type="speaker">
            Anf. 125 BERITH ERIKSSON (v) replik:
          </note>
          <note>
            Herr talman! Lars-Erik Lövdéns resonemang skulle innebära att
            de länder som inte har någon speciell terroristlagstiftning är
            verkliga tillhåll för terrorister.
          </note>
          <note>
            Argumentet att terroristlagstiftningen skulle ha en preventiv
            verkan tycker jag är konstigt. Allt är ju relativt. Jag läste
            i tidningen i dag att 36 kvinnor varje dag misshandlas och att
            det var tionde dag dör en kvinna till följd av misshandel. Enligt
            Lars-Erik
          </note>
          <note>
            Lövdéns resonemang i det här fallet skulle detta vara ett motiv
            för att vi i preventivt syfte skulle ha en lag mot kvinnomisshandel.
            I inga andra fall har vi stiftat lagar i preventivt syfte.
          </note>
          <note>
            Den lagstiftning som vi har i dag har visat sig vara fullt användbar
            vid terroristdåd som begås av personer som har svenskt medborgarskap.
            Jag kan därför inte förstå varför vi skulle behöva ha en speciell
            lagstiftning för personer som inte har svenskt medborgarskap.
            Jag förstår inte heller att vi med nuvarande lagstiftning inte
            skulle kunna utvisa personer som vi på goda grunder misstänker
            för terrorism.
          </note>
          <note type="speaker">
            Anf. 126 LARS-ERIK LÖVDÉN (s) replik:
          </note>
          <note>
            Herr talman! Det är ofta svårt att göra internationella jämförelser.
            Det går inte bara att jämföra de regler som gäller för terroristbekämpningen
            i olika länder. Man måste också se till det övriga regelverket.
            Jag förmodar att
          </note>
          <note>
            Berith Eriksson håller med om att den praxis och den lagstiftning
            som vi har i Sverige för asylprövning är mycket generös i förhållande
            till andra länders. Praxis och lagstiftning i andra länder när
            det gäller asylrätt är betydligt mer inskränkt än vår och som
            möjliggör avvisning på helt andra grunder än enligt vår lagstiftning.
          </note>
          <note>
            Man måste också ta hänsyn till andra regler som gäller i olika
            länder om ingripande vid brott, användande av tvångsmedel osv.,
            om man skall få en rättvisande jämförelse.
          </note>
          <note>
            När jag säger att vi med vänsterpartiets förslag inte skulle
            ha möjlighet att avvisa utlänning som beviljats uppehållstillstånd
            i Sverige och som varit bosatt här i två år, även om vi befarade
            allvarliga terroristdåd, gör jag det med hänvisning till den slutsats
            som terroristlagstiftningskommittén drar.
          </note>
          <note>
            Terroristlagstiftningskommittén drar också den slutsatsen att
            vi i så fall skulle komma att inta en särställning internationellt.
            Alla andra jämförbara länder skulle ha denna möjlighet men inte
            vi i
          </note>
          <note>
            Sverige. Jag anser att vi då skulle hamna i en utomordentligt
            brydsam situation i vårt förhållande till andra länder, och vi
            skulle också riskera att bli en fristad och en hemvist för en
            rad olika terroristorganisationer.
          </note>
          <note type="speaker">
            Anf. 127 Statsrådet MAJ-LIS LÖÖW (s):
          </note>
          <note>
            Herr talman! Vi påminns ganska ofta om hur den politiska terrorn
            agerar. Så sent som i veckan har dådet i Indien återigen visat
            oss hur hänsynslöst den kan slå. Förutom den rent mänskliga tragiken
            bakom varje sådant dåd och föraktet för människoliv, är varje
            sådant dåd ett uttryck för förakt mot demokratin. Varje terroristdåd
            utgör en attack mot själva den idé som vi värnar om här i
          </note>
          <note>
            Sverige, nämligen att söka politiska lösningar på motsättningar
            och intressekonflikter. För vårt land och varje annat land som
            omfattar det demokratiska tänkesättet måste det vara viktigt att
            värja sig mot sådana här företeelser. Varje land måste ta avstånd
            från våldet som arbetsmetod för att nå politiska syften. Varje
            land måste också värja sig mot det faktum att även terrorismen
            internationaliseras.
          </note>
          <note>
            Det är ju inte så att Sverige genom en speciell lagstiftning
            på det här området på något sätt skiljer sig från andra länder.
            Den sammanställning som fogats till utskottets betänkande visar
            att man på olika sätt genom en utlänningslagstiftning eller genom
            annan speciallagstiftning i åtskilliga länder har skaffat sig
            en möjlighet att vidta åtgärder i det här avseendet.
          </note>
          <note>
            I Sverige har vi sedan snart 20 år tillbaka särskilda bestämmelser
            som syftar till att förhindra att
          </note>
          <note>
            Sverige skall bli föremål för internationella terroristhandlingar.
            Den första lagstiftningen kom
          </note>
          <note>
            1973. Den kallades för terroristlagen, och den var tidsbegränsad.
            Mycket snart visade det sig genom händelseutvecklingen ute i världen
            och här hemma att regler till skydd mot terrorism skulle komma
            att behövas under överskådlig tid framöver. Därför gjordes dessa
            regler permanenta genom att de år
          </note>
          <note>
            1975 införlivades i den då gällande utlänningslagen.
          </note>
          <note>
            När 1980 års utlänningslag i juli 1989 ersattes av den nu gällande
            utlänningslagen avskilde vi terroristbestämmelserna. Dessa fick
            tillsammans med spaningslagens bestämmelser bilda den terroristlag
            som vi har i dag, Lagen om åtgärder för att förebygga våldsdåd
            med internationell bakgrund.
          </note>
          <note>
            En sådan här lagstiftning behöver emellertid då och då ses över,
            inte minst mot bakgrund mot de erfarenheter som man har gjort.
            Därför tillsatte regeringen år 1988 den här kommittéen med uppdrag
            att se över de då i utlänningslagen intagna reglerna om skydd
            mot terrorism och reglerna i spaningslagen. Översynen skulle avse
            både reglernas effektivitet som skydd och deras utformning ur
            rättssäkerhetsynpunkt.
          </note>
          <note>
            Det utredningsbetänkande som avlämnades i december 1989 har remissbehandlats,
            och det är i stort sett utredningens betänkande som ligger till
            grund för det lagstiftningsförslag som riksdagen i dag behandlar.
            Förslaget följer i sina huvuddrag den nuvarande terroristlagens
            bestämmelser. Jag vill särskilt peka på att reglerna till skydd
            mot terrorism även i fortsättningen föreslås utgöra en del av
            utlänningsregleringen.
          </note>
          <note>
            Från en del håll och även i debatten i dag har framförts den
            synpunkten att terroristreglerna genom sin inriktning på enbart
            utlänningar skulle vara diskriminerande. Man måste då komma ihåg
            att kärnan i terroristreglerna, nämligen möjligheten att avlägsna
            en presumtiv terrorist från
          </note>
          <note>
            Sverige, aldrig kan komma att beröra svenska medborgare. Svenska
            medborgare åtnjuter enligt regeringsformen ett absolut skydd från
            landsförvisning och mot att hindras från att resa in i riket.
          </note>
          <note>
            Jag anser inte heller att terroristreglerna kan ge anledning
            till oro eller osäkerhet bland de utlänningar som vistas i vårt
            land. Som reglerna är utformade riktar de sig uteslutande emot
            ett litet avgränsat antal extremister som inte skyr några medel
            för att nå sina politiska mål.
          </note>
          <note>
            Den nu föreslagna lagen, som riksdagen står i begrepp att anta,
            medför att skyddet emot terrorismen effektiviseras men också att
            rättssäkerheten förbättras.
          </note>
          <note>
            Jag vill peka på några angelägna förbättringar, som jag tycker
            att detta förslag innebär.
          </note>
          <note>
            Vi tar nu bort det s.k. organisationsrekvisitet. Som de flesta
            här känner till krävs enligt nu gällande terroristlagstiftning
            att två förutsättningar är uppfyllda för att en presumtiv terrorist
            skall kunna avlägsnas från Sverige: För det första skall det finnas
            grundad anledning att anta att han tillhör eller verkar för en
            organisation eller grupp som med hänsyn till vad som är känt om
            dess verksamhet kan befaras utanför sitt hemland använda våld,
            hot eller tvång för politiska syften och därvid också begå sådana
            gärningar här i riket.
          </note>
          <note>
            Detta kallas för organisationsrekvisitet. För det andra skall
            det också med hänsyn till vad som är känt om utlänningens föregående
            verksamhet eller i övrigt föreligga fara för att han själv här
            i riket medverkar till sådana gärningar. Detta brukar benämnas
            det personliga rekvisitet.
          </note>
          <note>
            Vid terroristlagens tillkomst för snart 20 år sedan utgick vi
            ifrån att myndigheterna i vårt land och andra länder i huvudsak
            hade kännedom om vilka politiska organisationer eller grupper
            som låg bakom de internationella terrordåden. Men utvecklingen
            har visat att det s.k.
          </note>
          <note>
            organisationsrekvisitet kan medföra betydande tillämpningssvårigheter.
            De rörelser det här är fråga om kan nämligen inte alltid avgränsas.
            Det förekommer inte sällan att grupperna upplöses, delas och ändrar
            namn eller ledningsstruktur.
          </note>
          <note>
            Utvecklingen har också visat att rekvisitet i vissa fall kan
            medföra betydande olägenheter. Det innebär nämligen att vi tvingas
            att officiellt peka ut vissa rörelser som terrororganisationer.
            Det här saknar motsvarighet i flertalet andra länder och kan många
            gånger vara direkt olämpligt. Av främst dessa orsaker menar vi
            att organisationsrekvisitet bör tas bort från reglerna till skydd
            mot terrorism.
          </note>
          <note>
            Den föreslagna lagen innebär också ett flertal förbättringar
            syftande till att öka rättssäkerheten i ärenden som handläggs
            enligt lagstiftningen. Jag vill i första hand peka på de förslag
            som begränsar regeringens möjligheter att i de fall beslut om
            utvisning enligt terroristlagstiftningen inte kan verkställas
            på grund av asylskäl, föreskriva inskränkningar och villkor i
            fråga om vistelseort, byte av bostad och anställning samt anmälningsplikt.
            I de i och för sig fåtaliga fall där regeringen har meddelat föreskrifter
            av det här slaget har det oftast fått innebörden att utlänningen
            har fått vistas endast inom viss kommun och att han regelbundet
            skall anmäla sig hos polisen. Dessa föreskrifter har i den allmänna
            debatten kommit att benämnas kommunarrest. De har kritiserats
            ur såväl principiella som praktiska synpunkter. I
          </note>
          <note>
            kritiken har man väl mest tagit fasta på de humanitära konsekvenserna
            av en långvarig sådan här begränsning i rörelsefriheten. Man har
            emellertid också ifrågasatt det praktiska värdet av inskränkningar
            i rörelsefriheten och framhållit att de förbättrade möjligheter
            som i dag föreligger att kommunicera trots långa avstånd gör det
            lättare för personer att samarbeta för att eventuellt planera
            terrordåd. Jag har funnit att den här kritiken har fog för sig.
            Möjligheterna att meddela föreskrifter av det här slaget bör därför
            tas bort. Man kan åstadkomma en tillräckligt effektiv övervakning
            genom de nuvarande bestämmelserna om anmälningsplikt och de särskilda
            kontrollmöjligheter som därutöver föreligger.
          </note>
          <note>
            Beslutet om anmälningsplikt bör emellertid inte heller som i
            dag vara tidsobestämt. I lagförslaget har giltighetstiden för
            sådana beslut begränsats till tre år. Om det efter den tiden fortfarande
            föreligger risk för terrorhandlingar från utlänningens sida skall
            domstol på ansökan av rikspolisstyrelsen kunna förlänga anmälningsplikten
            i ytterligare en treårsperiod.
          </note>
          <note>
            En annan viktig rättssäkerhetsfråga gäller tillämpningen av reglerna
            om särskilda tvångsmedel enligt terroristlagstiftningen. Enligt
            nu gällande regler har man kunnat tillämpa tvångsmedelsbestämmelserna
            automatiskt så snart en utlänning som har utvisats enligt terroristlagen
            på grund av asylskäl ändå tillåtits stanna i landet.
          </note>
          <note>
            Enligt den nu föreslagna lagen skall möjligheten att tillämpa
            de särskilda bestämmelserna vara beroende av att regeringen har
            förordnat om detta.
          </note>
          <note>
            Som viktiga förbättringar i fråga om rättssäkerheten vill jag
            också till sist lyfta fram de regler som syftar till att stärka
            domstolens ställning i ärenden enligt terroristlagstiftningen.
            Det har varit efterfrågat i debatten om denna lagstiftning.
          </note>
          <note>
            Av flera skäl -- bl.a. på grund av de ofta känsliga utrikespolitiska
            bedömningar som behöver göras i dessa ärenden -- menar vi att
            besluten om utvisning även i framtiden skall ankomma på regeringen.
          </note>
          <note>
            Domstolens ställning bör dock stärkas så till vida att regeringen
            skall kunna ställa en remiss till domstolen med begäran om yttrande
            i en eller flera specifika frågor, företrädesvis av sådan karaktär
            att just domstolens erfarenhet av bevisbedömningsfrågor kan tas
            till vara.
          </note>
          <note>
            Domstolen bör också åläggas en större utredningsskyldighet än
            vad den har enligt de regler som gäller i dag. Förslaget innebär
            vidare att utlänningen tillförsäkras rätten att i rimlig omfattning
            åberopa egen bevisning.
          </note>
          <note>
            Herr talman! Jag har för kammaren ändå velat peka på syftet med
            de förbättringar som vi har föreslagit i den lagstiftning som
            vi nu har lagt fram för riksdagens prövning och som riksdagen
            nu står beredd att fatta beslut om. Med bibehållande av en lagstiftning
            som är både viktig och rimlig om man som nation vill värja sig
            mot terrorismen, menar jag att vi har lyckats såväl med att effektivisera
            den som att förbättra rättssäkerheten. Jag vill också understryka
            vad som tidigare har sagts i debatten, nämligen att vill vi --
            och det vill vi -- skall vi kunna ha ett öppet samhälle, skall
            människor kunna resa ut och in i det här landet och skall vi kunna
            vara generösa när det gäller människors möjligheter att få uppehållstillstånd
            och asyl i det här landet, måste vi för att kunna slå vakt om
            den öppenheten också visa att vi är beredda att vidta åtgärder
            för att värja oss emot sådana företeelser som terrordåd.
          </note>
          <note>
            Det fanns en bred enighet i utredningen som föregick propositionen,
            och jag noterar att utskottsbetänkandet nu redovisar en mycket
            bred politisk enighet i den här svåra men oerhört viktiga frågan.
            Jag tycker att det är utomordentligt glädjande att riksdagen kan
            fatta ett beslut på den grunden med stor uppslutning i kammaren.
          </note>
          <note type="speaker">
            Anf. 128 BERITH ERIKSSON (v) replik:
          </note>
          <note>
            Herr talman! Jag vill först säga att jag tycker att det är mycket
            glädjande att invandrarministern finns här i kammaren i dag när
            vi behandlar detta betänkande.
          </note>
          <note>
            Det kan diskuteras om vi har en generös asylrätt efter de inskränkningar
            som har gjorts. Jag vill något kommentera förslaget till namn
            på lagen.
          </note>
          <note>
            Tidigare var det fråga om ''skärpt kontroll av vissa utlänningar''.
            Detta har nu bytts ut mot ''särskild kontroll av vissa utlänningar''.
            Det kan tolkas som att vi inför en skärpt kontroll av alla utlänningar.
          </note>
          <note>
            Beträffande jämförelser med andra länder är det faktiskt så att
            man har en invandringspolitik som gäller alla utlänningar. Man
            pekar inte ut att vissa skulle vara presumtiva terrorister utan
            att pröva det i domstol.
          </note>
          <note>
            Vi välkomnar naturligtvis förslaget att den misstänkte nu skall
            ha rätt att åberopa egen bevisning. Men i övrigt anser jag nog
            att förändringarna mer är av kosmetisk art än att de har någon
            verklig betydelse.
          </note>
          <note>
            Anf. 129 Statsrådet MAJ-LIS LÖÖW (s)
          </note>
          <note>
            replik:
          </note>
          <note>
            Herr talman! Jag måste erkänna att jag har litet svårt att hänga
            med Berith Eriksson i de internationella panoramor som hon gör
            när hon jämför med andra länder. Berith Eriksson kunde kanske
            ägna samma omsorg åt att göra en internationell jämförelse när
            det gäller generös asylpolitik. Då finge vi nog belägg för att
            vi står oss ganska gott. Men det skall vi kanske debattera vid
            ett annat tillfälle.
          </note>
          <note>
            Jag försökte peka på att oavsett om man har tagit in terroristbestämmelser
            i utlänningslagen eller om man har en särskild lag för att reglera
            möjligheterna att utvisa människor som kan tänkas begå ett terrordåd,
            är vi ju inte ensamma om att inta denna hållning. Alla länder
            som vill slå vakt om demokratiska rättigheter och värja sig mot
            terroristdåd har på sitt sätt tagit konsekvenserna av detta, men
            deras konstruktioner är olika.
          </note>
          <note>
            Det är något paradoxalt, men vår lagstiftning kom delvis till
            just för att dessa frågor är så svåra och känsliga att vi ville
            ha en speciell lagstiftning för att särskilt kunna ta till vara
            rättssäkerhetsaspekterna vid bedömningen av dessa fall. Det är
            därför som det finns en särskild lagstiftning, och inte för att
            vi är mer restriktiva än vad man är i andra länder eller att vi
            i Sverige värjer oss hårdare mot terrorister.
          </note>
          <note type="speaker">
            Anf. 130 HANS GÖRAN FRANCK (s):
          </note>
          <note>
            Herr talman! Enligt min mening handlar inte frågan om huruvida
            vi skall ha en aktiv bekämpning av terrorism eller inte. Det kan
            egentligen inte råda några delade meningar om att det behövs en
            mycket aktiv sådan brottsbekämpning. Frågan handlar i stället
            om på vilket sätt man bäst och effektivast bekämpar terrorism.
            På den punkten finns det delade meningar, både i olika länder
            och bland experter på området.
          </note>
          <note>
            I denna diskussion utgår man ifrån att den metod som används
            här i Sverige är den effektivaste och den bästa, men detta är
            inte verifierat och det är också väldigt svårt att få en verifiering.
          </note>
          <note>
            I regeringens proposition föreslås -- som också framhållits här
            -- att den s.k. kommunarresten skall avskaffas, något som jag
            under många år ivrigt har förespråkat. Man kan bara uttrycka sin
            tillfredsställelse över att även ledamöter i terroristkommittén
            tycker att det är bra att regeringen har lagt fram ett sådant
            förslag.
          </note>
          <note>
            Även om Maj-Lis Lööw hade en hel del synpunkter beträffande vissa
            förbättringar, finns det i det nu föreliggande förslaget till
            lagstiftning tyvärr ändå brister, där kraven på rättssäkerhet
            och humanitet inte är uppfyllda på det sätt som bör utmärka en
            rättsstat av Sveriges kaliber.
          </note>
          <note>
            I en motion, nr 32, avgiven av mig, Stig Gustafsson,
          </note>
          <note>
            Magnus Persson, Anita Johansson och Ulla-Britt
          </note>
          <note>
            Åbark -- samtliga socialdemokrater -- har vi lämnat en utförlig
            motivering och kommit med förslag till hur man enligt vår uppfattning
            skall kunna förbättra situationen, både från humanitär synpunkt
            och från rättssäkerhetssynpunkt.
          </note>
          <note>
            Användningen av tvångsmedel förutsätter i andra sammanhang konkret
            misstanke om ett begånget brott av allvarligt slag. Man kan därför
            med viss rätt säga att både de gällande och nu föreslagna terroristreglerna
            innebär att staten ser med ogillande på vissa aktiviteter från
            utlänningars sida och tillåter polisen att undersöka dessa med
            medel som om dessa aktiviteter vore kriminaliserade. Det kan kanske
            stämma till eftertanke att en reell kriminalisering skulle innebära
            vissa fördelar för den presumtive terroristen. Han skulle, sedan
            åtal väckts, vid huvudförhandlingen få ta del av allt material
            som åberopas mot honom och därmed effektivt kunna försvara sig
            mot anklagelserna för presumtiv terrorism.
          </note>
          <note>
            En följd av att vi nöjer oss med att
          </note>
          <note>
            ''pseudokriminalisera'' de presumtivt terroristiska utlänningarna
            blir i stället att de placeras i en gråzon mellan förvaltnings-
            och brottmålsprocess.
          </note>
          <note>
            Möjligheterna till långvarig polisiär övervakning är dock större
            än på något annat område, och för effektiviteten svarar så ingripande
            tvångsmedel som hemlig telefonavlyssning, brevkontroll och anmälningsplikt
            m.m. Men som förfarandet är uppbyggt vet den presumtive terroristen
            om att han kan komma att utsättas för sådana åtgärder. Det kan
            därför ifrågasättas om denna halvöppna övervakning av presumtiva
            terrorister ger bättre resultat än den polisiära spaning och bevakning
            i hemlighet som annars är det som används vad gäller brottslighet
            av grövre slag.
          </note>
          <note>
            Det har här diskuterats huruvida denna lagstiftning är diskriminerande
            eller inte. Det står dock klart att den riktar sig enbart mot
            utlänningar och mot dem som inte har hunnit bli svenska medborgare.
            Detta kan då upplevas -- och har också upplevts -- som diskriminerande.
            Det är emellertid självklart att en svensk medborgare inte kan
            bli föremål för utvisning, så någonting sådant kan det aldrig
            bli fråga om.
          </note>
          <note>
            Om man nu anser att de regler som finns är så effektiva för terroristbekämpning,
            borde man tillämpa dem på alla som vistas här i landet, men det
            gör man alltså inte. Därför är de som har trängt djupare frågan
            väl inte så övertygade om denna höga effektivitet, som det är
            lätt att tala högt och ljudligt om men kanske svårare att belägga.
          </note>
          <note>
            Det kan skenbart förefalla som att organisationsrekvisitet innebär
            en förbättring, men detta rekvisit är inte konsekvent genomfört.
            Maj-
          </note>
          <note>
            Lis Lööw har nu direkt sagt att man skall plocka bort organisationsrekvisitet
            ur huvudregeln om utvisning, eftersom man inte vill bli tvingad
            att officiellt peka ut vissa rörelser som terroristorganisationer.
          </note>
          <note>
            Eftersom jag hyser tveksamhet inför vissa tendenser i det officiella
            Sverige att försöka dölja vad som sker för att tjäna vissa syften
            -- vilka de nu kan vara -- anser jag att man inte skall avskaffa
            ett rekvisit som de facto kommer att ha stor betydelse vid tillämpningen
            och som finns kvar i tvångsmedelsregleringen. Som vi skrivit i
            motionen går det att klara de problem som berörs i betänkandet
            med en undantagsregel.
          </note>
          <note>
            Det är märkligt att utskottet inte kan gå med på en regelbunden
            omprövning varje år -- en inte speciellt human inställning! Att
            utlänningen skall vara beroende av motparten, rikspolisstyrelsens
            anmälan och skäl, är inte godtagbart från rättssäkerhetssynpunkt.
          </note>
          <note>
            Ett förslag från diskrimineringsombudsmannen om att ett beslut
            om avlägsnande m.m. skall omprövas regelbundet avslås med motiveringen
            att en sådan ordning skulle medföra ''onödigt merarbete''. Den
            initiativrätt till omprövning som här förlänas rikspolisstyrelsen
            förstärker det inkvisitoriska draget i den process som förordas
            i förslaget. En regelbunden omprövning bör ske en gång per år
            med hänsyn till att anmälningsplikten och övriga tvångsmedel är
            av så ingripande karaktär och har så unikt lång varaktighet. Utlänningen
            bör vidare ha rätt att påkalla omprövning vid domstol av t.ex.
            ett beslut om anmälningsplikt vid förändrade förhållanden, en
            rätt som de för brott misstänkta har enligt rättegångsbalken.
          </note>
          <note>
            Det finns mycket mer att säga om detta, men, som jag tidigare
            har nämnt, har detta utförligt tagits upp i motionen.
          </note>
          <note>
            Förslaget om förfarandet i terroristärenden bär spår av att processen
            genomförs alltför tidigt. Det görs i ett skede då man borde nöja
            sig med ordinär polisspaning och vanlig yttre bevakning. Det kan
            inte accepteras att man skall kunna fatta ingripande beslut mot
            utlänningen utan att han har fått veta att en förhandling skall
            äga rum.
          </note>
          <note>
            De regler om sekretess m.m. som föreslås bli tillämpliga vid
            förfarandet mot den presumtive terroristen är av det slaget att
            han får sämre möjligheter att försvara sig än en person som åtalats
            för grovt spioneri. Om man vill ge den utpekade presumtive terroristen
            en chans till ett effektivt försvar kan det inte accepteras att
            vittnesattester åberopas mot honom, att ett vittnes identitet
            inte får röjas och att avgörandet kan grundas på omständigheter
            som inte lagts fram vid förhandlingen och som varken utlänningen
            eller hans ombud har fått ta del av. Om man menar allvar med talet
            om att man bör undvika stämplingseffekter av dessa processer,
            bör man också försöka minimera risken för sådana genom att garantera
            utlänningen ett effektivt försvar.
          </note>
          <note>
            Herr talman! Jag intar en neutral hållning till vissa av de förslag
            som lagts fram av majoriteten och reservanterna och grundar då
            mina ställningstaganden på vad vi har framfört i motionen.
          </note>
          <note>
            I övrigt utgår jag från att en noggrann uppföljning sker av en
            ny lagstiftning och att en utvärdering kommer till stånd så snart
            tillräcklig erfarenhet av rättstillämpningen erhållits.
          </note>
          <note type="speaker">
            Anf. 131 INGELA MÅRTENSSON (fp):
          </note>
          <note>
            Herr talman! Det är glädjande att vi nu skall besluta om att
            avskaffa kommunarresten som har kritiserats så länge. När vi diskuterade
            frågan i terroristlagstiftningskommittén var jag den enda som
            tyckte att den borde tas bort från svensk lag, inte minst med
            tanke på att kommunarresten kan ses som ett frihetsberövande.
            Jag måste då tillägga att vänsterpartiet och miljöpartiet inte
            var representerade i kommittén. Det gläder mig att regeringen
            har gått på min linje och inte på Lars-
          </note>
          <note>
            Erik Lövdéns linje i kommittén. Nu har ju även
          </note>
          <note>
            Lars-Erik Lövdén tvingats byta fot, och det är ju bra.
          </note>
          <note>
            Maj-Lis Lööw tog upp den förändring som borttagandet av organisationsrekvisitet
            innebär.
          </note>
          <note>
            Det tycker även jag är positivt. Men det finns vissa skönhetsfläckar
            kvar som enligt min mening borde tas bort. Jag tänker i första
            hand på tvångsmedel i form av spaningar på utländska medborgare
            som anses vara presumtiva terrorister. Detta är en diskriminering
            och ett långtgående ingrepp i den personliga integriteten som
            också diskrimineringsombudsmannen, Sveriges advokatsamfund och
            Svenska flyktingrådet vänder sig mot.
          </note>
          <note>
            Hur vi skall skydda oss mot terrorism kan ju inte vara beroende
            av medborgarskap. Terrorism är en mycket allvarlig internationell
            företeelse som alla stater måste skydda sig mot. Men det är bara
          </note>
          <note>
            Sverige av de västeuropeiska länderna som tillåter tvångsmedel
            av det här slaget. I Danmark, Norge,
          </note>
          <note>
            Finland, Schweiz och Canada, för att nämna några länder, finns
            inte dessa särskilda möjligheter mot utlänningar. Dessutom tillåter
            man över huvud taget inte telefonavlyssning, brevöppning, osv.
          </note>
          <note>
            såvida det inte handlar om personer som är misstänkta för brott.
          </note>
          <note>
            Frågan är varför Sverige skall anses behöva en sådan särskild
            lagstiftning. I alla andra sammanhang hävdas att de nordiska länderna
            skall ha en likartad lagstiftning. Inte minst i dessa dagar skall
            vi också anpassa oss till EG. Varför gäller detta inte i det här
            fallet?
          </note>
          <note>
            När jag ställde frågan i kommittén sades det att
          </note>
          <note>
            Sverige har en så liberal flyktingpolitik och att det skulle
            motivera att vi har en sådan speciallagstiftning. Jag protesterade
            mot att benämna den flyktingpolitik som i dag tillämpas som liberal.
            Vi har i dag enligt folkpartiet en mycket restriktiv tillämpning
            av flyktingpolitiken.
          </note>
          <note>
            Lars-Erik Lövdén liksom Maj-Lis Lööw talade om att vi har en
            generös lagstiftning. Jag kan i dag inte dela denna uppfattning.
            Det kan alltså inte vara något skäl till att vi behöver ha denna
            särskilda lagstiftning. Dessutom tycker jag att det är olämpligt
            att blanda ihop asylpolitik och terrorism på ett sådant sätt.
            Ett sådant resonemang kan bara leda till att man förstärker främlingshat,
            och det kan ingen tjäna på.
          </note>
          <note>
            Mot den här bakgrunden har Maria Leissner och jag motionerat
            om ett avslag på förslaget till terroristlagstiftning. Vi anser
            att det inte behövs någon särskild lag.
          </note>
          <note>
            När det gäller misstanke om terrorism kan brottsbalken användas.
            Jag fick i kommittén uppfattningen att det finns möjligheter att
            kontrollera även svenska medborgare som anses vara terrorister.
            Då behöver vi inte heller någon speciellagstiftning när det gäller
            utländska medborgare. Däremot menar även jag att om man inte kan
            utvisa en person skall det finnas möjlighet till anmälningsplikt.
          </note>
          <note>
            Det är en väldigt allvarlig anklagelse att peka ut någon som
            terrorist. Därför är det också mycket angeläget att det ur rättssäkerhetssynpunkt
            sker på ett korrekt sätt.
          </note>
          <note>
            De kurder som suttit i kommunarrest under sex år har varit mest
            förtvivlade över att inte kunna få sin s.k. dom prövad i en rättslig
            instans. De anser att de är felaktigt anklagade för att vara terrorister.
            De har haft en förhandling utan att veta vad de är anklagade för.
            Inte heller deras ombud har fått reda på det.
          </note>
          <note>
            Jag menar att det måste finnas möjligheter att få sin sak prövad
            i en domstol. Men det måste också finnas en möjlighet att utvisa
            personer som anses vara terrorister. Jag vill särskilt betona
            det för Lars-
          </note>
          <note>
            Erik Lövdén som kritiserade vänsterpartiet för att man inte ville
            att denna möjlighet skall finnas. Jag anser alltså att det måste
            finnas en möjlighet att utvisa terrorister, men det måste också
            finnas en rättslig grund för påståenden om terrorism.
          </note>
          <note>
            När det gäller den parlamentariska insynen anser jag att man
            beträffande de skrivelser som regeringen lämnar över till riksdagen
            inte kan tala om någon reell insyn från riksdagens sida.
          </note>
          <note>
            I konstitutionsutskottet har vi haft några granskningsärenden
            när det gäller terrorism. Jag kan bara konstatera att det är mycket
            svårt även för oss i konstitutionsutskottet att utifrån de handlingar
            som vi har fått göra en bedömning av de källor som påstår det
            ena och det andra och hur trovärdiga de är, osv. Jag förstår att
            detta är mycket känsliga uppgifter och att man inte kan sprida
            källors identitet, osv. Men om man skall ha en parlamentarisk
            insyn skall en sådan inte bara innebära att endast en årlig skrivelse
            överlämnas från regeringen. Det måste i så fall till andra grepp,
            och då bör regeringen fundera över detta och lägga fram ett sådant
            förslag. Men det är möjligt att man hamnar i en sådan situation
            att man anser att det inte är lämpligt med denna form av parlamentarisk
            insyn, vilket jag också kan acceptera. Det viktigaste är emellertid
            att man ur rättssäkerhetssynpunkt prövar saken på ett adekvat
            sätt och att denna möjlighet finns inom en domstol.
          </note>
          <note type="speaker">
            Anf. 132 LARS-ERIK LÖVDÉN (s):
          </note>
          <note>
            Herr talman! Jag skall inte förta Ingela
          </note>
          <note>
            Mårtenssons glädje över att hon har fått en av sina punkter i
            reservationen tillgodosedd. Men jag vill då ganska nöjt konstatera
            att regeringen på i stort sett alla övriga punkter går kommittémajoriteten
            till mötes mot reservanten Ingela Mårtensson.
          </note>
          <note>
            Jag har ett par kommentarer utöver detta till vad
          </note>
          <note>
            Ingela Mårtensson sade. Först och främst underströk jag i en
            av mina repliker till vänsterpartiet att det är oerhört vanskligt
            att göra internationella jämförelser när det gäller lagstiftning.
            Man kan inte bara titta på om det finns särskilda regler när det
            gäller terroristlagstiftningen i dess inskränkta mening. Man måste
            också titta på asylbestämmelserna men också på vilka möjligheter
            det finns till tvångsmedel inom ramen för det ordinära rättssystemet.
            Det är klart att det i en rad andra länder finns större möjligheter
            till tvångsmedelsanvändning, ordinärt i rättssystemet.
          </note>
          <note>
            Jag vill bara erinra Ingela Mårtensson om att man i exempelvis
            Danmark har rikliga möjligheter att använda buggning i olika sammanhang,
            vilket vi i
          </note>
          <note>
            Sverige inte har.
          </note>
          <note>
            Jag vill också göra en liten kommentar till det som
          </note>
          <note>
            Ingela Mårtensson sade om parlamentarisk insyn.
          </note>
          <note>
            Vi understryker från utskottets sida att det är viktigt att vi
            även fortsättningsvis får en redovisning till riksdagen om terroristbestämmelsernas
            tillämpning. I det sammanhanget säger utskottet att det naturligtvis
            är fullt möjligt för utskottet att begära in kompletterande upplysningar
            och information om terroristbestämmelsernas tillämpning utöver
            vad som är möjligt att redovisa öppet i en sådan skrivelse som
            regeringen årligen lämnar till riksdagen. Därmed är det upp till
            berörda utskott att se till att den parlamentariska kontrollen
            sköts på ett riktigt och ordentligt sätt.
          </note>
          <note type="speaker">
            Anf. 133 Statsrådet MAJ-LIS LÖÖW (s):
          </note>
          <note>
            Herr talman! Får jag bara säga att jag tyckte att
          </note>
          <note>
            Ingela Mårtensson på ett alldeles utmärkt sätt, genom att beskriva
            de olika hänsyn som måste tas, visade hur svårt det här är. Jag
            vill egentligen bara ta tillfället i akt att understryka att jag
            instämmer i mycket av Ingela Mårtenssons beskrivning av svårigheterna.
            Men jag vill också stryka under att även jag tycker att det är
            viktigt att det finns en rättslig grund när man skall tillämpa
            terroristlagstiftningen för att utvisa människor. Jag tycker också
            att det är viktigt att den misstänkte eller ombudet så långt som
            möjligt får del av underlaget för beslutet.
          </note>
          <note>
            Det faktum att regeringen handlägger de här ärendena, med sina
            jurister som hjälp och nu även med hörande av domstolen i de fall
            där just deras kunskaper och erfarenheter av bevisbedömningsfrågor
            kan tjäna som underlag, utesluter inte att vi tar hänsyn till
            rättssäkerheten och försöker att med största möjliga öppenhet
            redovisa det som är möjligt av materialet för den misstänkte och
            för ombudet. I själva verket tycker jag att denna lagstiftnings
            korta historia -- nästan 20
          </note>
          <note>
            år -- visar att inte någon regering har använt lagen vare sig
            lättfärdigt eller vidlyftigt, utan med stor restriktivitet. Jag
            kan försäkra, efter att ha haft insyn i några sådana här ärenden,
            att man också så långt det någonsin är möjligt försöker att tillgodose
            kravet på rättssäkerhet och öppenhet gentemot ombudet och den
            misstänkte. Det är viktigt, det tycker jag också.
          </note>
          <note type="speaker">
            Anf. 134 INGELA MÅRTENSSON (fp):
          </note>
          <note>
            Herr talman! Först vill jag vända mig till Lars-Erik
          </note>
          <note>
            Lövdén som säger att man inte kan jämföra olika länder i det
            här sammanhanget. Jag tog upp punkten om tvångsmedel, som berördes
            i en särskild fråga till de här olika länderna. Då måste man kunna
            jämföra. Det är ändå ett väldigt ingrepp i den personliga integriteten
            att på det här viset använda sig av tvångsmedel gentemot personer
            som inte ens misstänks för att begå brott. Där skall vi vara unika.
          </note>
          <note>
            Jag förstår inte heller att inte vi skall kunna ha samma bestämmelser
            som de övriga nordiska länderna. Nu säger Lars-Erik Lövdén att
            man i
          </note>
          <note>
            Danmark får lov att ''bugga''. Får man lov att
          </note>
          <note>
            ''bugga'' personer som inte ens misstänks för brott?
          </note>
          <note>
            Maj-Lis Lööw tar upp den rättsliga grunden. Jag vill starkt betona
            att det skall finnas en möjlighet att få sin sak prövad rättsligt.
            Nu kommer ni med ett förslag om att den här möjligheten skall
            finnas efter tre år. Varför kan man inte få den redan från början?
            Det skulle också stärka rättssäkerheten.
          </note>
          <note>
            Jag återgår till frågan om den parlamentariska insynen. Med de
            erfarenheter jag har gjort i konstitutionsutskottet kan jag inte
            påstå att det är någon reell insyn. Men det är möjligt att detta
            inte heller går att sprida på för många personer, eftersom det
            är mycket känsliga uppgifter. En viss insyn kan man naturligtvis
            ha. Men att gå in och pröva ärendet har jag upplevt som mycket
            svårt. Vi har nyligen haft frågan uppe om huruvida det har varit
            fråga om kollektiv bestraffning av vissa personer. Det fanns påtryckningar
            om att en oberoende grupp verkligen skulle pröva den saken.
          </note>
          <note>
            För att kunna göra en reell prövning måste man ha alla tillgängliga
            data, och det är litet svårt för ett utskott.
          </note>
          <note type="speaker">
            Anf. 135 BERITH ERIKSSON (v):
          </note>
          <note>
            Herr talman! Liksom Ingela Mårtensson tycker jag att det är mycket
            obehagligt att det görs kopplingar mellan asylpolitik och terrorism.
            Jag tycker att det är felaktigt. I mitt inledningsanförande och
            även i en av replikerna har jag tagit upp att vi naturligtvis
            anser att man skall kunna utvisa terrorister från landet. Jag
            upprepar att när det blir fråga om utvisning skall samma regler
            tillämpas som i lagen om utlämning på grund av brott. Det innebär
            att innan regeringen prövar ärendet skall riksåklagaren verkställa
            utredning till grund för beslutet och högsta domstolen skall pröva
            om utlämning lagligen kan beviljas. Beträffande tvångsmedel bör
            samma sak gälla som föreskrivs vid andra brottmål.
          </note>
          <note>
            Ingela Mårtensson tog också upp det som jag reserverade mig för
            i utskottet. Det gällde en parlamentarisk granskning av hur lagen
            har tillämpats. I det fallet, liksom när det gäller andra av säkerhetspolisens
            verksamhetsområden, tycker jag att parlamentariker behöver hjälp
            av oberoende experter för att kunna ställa de rätta frågorna och
            för att veta vilket material man bör titta på.
          </note>
          <note type="speaker">
            Anf. 136 HANS GÖRAN FRANCK (s):
          </note>
          <note>
            Herr talman! Man har snuddat vid en rättssäkerhetsfråga som jag
            tycker att det finns all anledning att beröra och även reagera
            på. Jag menar att det i själva verket kommer i konflikt med den
            s.k. proportionalitetsprincipen att tillåta ingripande tvångsmedel
            som telefonavlyssning, husrannsakan och anmälningsplikt i åratal
            utan att någon brottsmisstanke manifisteras. Det stämmer illa
            med denna princip att inte kräva brottsmisstanke efter tre års
            övervakning eller att inte ens höja beviskravet till påtaglig
            risk, som terroristlagskommittén föreslagit. Det finns inte med
            nu.
          </note>
          <note>
            Den jämförelse som görs i utskottsbetänkandet av häktningsreglernas
            risk är missvisande. Det är här fråga om personer som återfaller
            i brott och som är brottsmisstänkta. Ingripandet med tvång är
            i regel kortvarigt jämfört med terroristreglerna. Detta har blivit
            en svaghet i det föreliggande förslaget, som jag inte tycker är
            försvarlig.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 28 maj.)
          </note>
          <note>
            16 § Tilläggsbudget II
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1990/91:JuU30 Tilläggsbudget II (prop.
          </note>
          <note>
            1990/91:125 delvis).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 28 maj.)
          </note>
          <note>
            17 § Vapenlagen
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1990/91:JuU33 Vapenlagen (prop. 1990/91:130).
          </note>
          <note type="speaker">
            Anf. 135 GÖTHE KNUTSON (m):
          </note>
          <note>
            Herr talman! Jag skall börja med att citera ett brev ifrån jägarna
            i Västerbottens läns
          </note>
          <note>
            Jaktvårdsförening, ställd till justitieutskottet. De säger där
            angående propositionen om ändringar av vapenlagen att:
          </note>
          <note>
            ''Även om Sveriges jägare och skyttar kan dra en djup suck av
            lättnad över att de flesta dumheterna i Leif G W Perssons vapenutredning
            lämnats därhän i de nyligen lagda förslagen om ändringar i vapenlagen
            m.m. så återstår emellertid mycket att invända emot. -- -- --
          </note>
          <note>
            Jägarna, Västerbottens läns Jakvårdsförening, protesterar främst
            emot det allmänna synsättet att kampen mot väpnad brottslighet
            i samhället ska ske i form av riktade åtgärder mot den del av
            befolkning som bevisligen förekommer minst i brottsstatistiken.''
          </note>
          <note>
            När regeringen gav departementstjänstemannen
          </note>
          <note>
            Leif G W Persson i uppdrag att utreda och komma med förslag till
            restriktioner i vapenlagstiftningen var det ett rått och simpelt
            försök att skaffa substitut för åtgärder mot brottsligheten i
            vårt land.
          </note>
          <note>
            I stället för att vidta resoluta åtgärder mot rånöverfall och
            andra brott med skjutvapen, pekade man, som jägarna i Västerbotten
            skriver, på en grupp i vårt land som man fann skulle kunna ställas
            fram som en riskfaktor då det gäller eldhandvapen, jaktvapen eller
            vapen över huvud taget. Jag kan mycket väl föreställa mig hur
            det gick till i regeringskansliet när man diskuterade den starkt
            ökande förekomsten av rånöverfall och annan brottslighet som ledde
            till att människor miste livet eller vållades allvarlig skada.
          </note>
          <note>
            Så småningom kom denna statistik att väcka bestörtning hos statsrådet
            och tillika chefen för justitiedepartementet samt bland tjänstemännen
            där. Naturligtvis diskuterade man detta i frågetermer: Vad skall
            vi göra? Förmodligen kom man då att tala om hemmets och skolans
            fostrande betydelse. Men det går naturligtvis inte att rätta till
            nu. Här krävs det resoluta och synbara tag. Man började diskutera
            detta med vapen. Man erinrade sig att militären har vapen. Men
            dessa vapen finns i förråd, och i det sammanhanget har åtgärder
            vidtagits. Vapnen är alltså inlåsta och ligger i kassuner.
          </note>
          <note>
            Det finns emellertid också vapen hos polisen -- det här var innan
            polisstationen på Lidingö hemsöktes, då ett fönster stod öppet
            och polisens vapen var lättillgängliga. Men man trodde inte att
            polisen hade några vapen att bjuda på. Då kom någon att tänka
            på landets jägare. Jägarna är en grupp som naturligtvis kan ses
            som ett potentiellt alternativ när det gäller brottslingars möjligheter
            att komma över vapen. Man funderade också på illegala möjligheter
            att införa vapen. Det ledde förmodligen till att man gav upp.
            Endast ca 5 % av den narkotika som kommer in över landets gränser
            blir ju beslagtagen. Slutsats: Det gäller att ta det som ligger
            närmast till hands. Det blev alltså
          </note>
          <note>
            Sveriges jägare.
          </note>
          <note>
            Vidare har det konstaterats att de värsta dumheterna och de mest
            långtgående restriktionerna i Leif G W Perssons utredningsbetänkande
            inte kom med i propositionen. Leif G W Persson själv trodde faktiskt
            inte att det skulle komma någon proposition i år. Det sade han
            på våren i fjol, då han deltog i en debatt som jägarna i Västsverige
            anordnade. Han blev då synnerligen hårt kritiserad. Han sade bl.a.:
            Det är ju valår 1991, och då kan det inte vara så lämpligt att
            gå ut med så här utmanande förslag.
          </note>
          <note>
            Ja, det är valår i år. Vi moderater skulle ingalunda beklaga
            om Leif G W Perssons farhågor besannades. Vi skulle alltså inte
            beklaga om den här propositionen -- som trots allt kom till stånd
            --
          </note>
          <note>
            skulle leda till att socialdemokraterna förlorade röster i valet
            och till den socialdemokratiska regeringens fall. Däremot vore
            det mycket beklagligt -- dess värre ligger det nu i farans riktning
            att det blir så -- om de här regeringsförslagen förverkligades.
          </note>
          <note>
            Åtskilligt här liknar mest av allt klåfingrighet. Det tycks handla
            om restriktioner för restriktionernas skull. Men vill alltså just
            visa att man vill göra någonting.
          </note>
          <note>
            Arne Andersson i Ljung och några andra moderater pekar i en motion
            på de restriktioner som gäller ammunitionstillstånd. I propositionen
            anför justitieministern att det stora flertalet remissinstanser
            godtar utredningsförslaget. Men sanningen är den att ''det stora
            flertalet'' inte har yttrat sig över förslaget. Däremot har de
            remissinstanser som verkligen har yttrat sig stor insikt här.
            Man anför betänkligheter. Ja, man avstyrker rent av bestämt. I
            motionen står det:
          </note>
          <note>
            ''Man kan således dela remissinstanserna uppfattning att bestämmelserna
            innebär avsevärt ökad byråkrati utan att någon vinst kommer att
            uppnås i brottsförebyggande syfte. Denna
          </note>
          <note>
            'uppstramning' torde endast leda till problem för legala vapeninnehavare.
          </note>
          <note>
            Att bestämmelsen skulle innebära ett hinder för illegal åtkomst
            av ammunition torde närmast vara att likna vid självbedrägeri.
            Det torde inte finnas något känt fall, då avsaknad av ammunition
            utgjort ett hinder för att vapen kommit till brottslig användning.''
          </note>
          <note>
            Motionärerna anser alltså att det inte förebragts något bärande
            skäl för den föreslagna förändringen. Tvärtom kan förändringen,
            framför allt i glesbygd förorsaka onödiga bekymmer. Inte så sällan
            köper glesbygdsbor ammunition genom ombud. Ofta är det familjemedlemmar
            eller jaktkamrater som får agera skickebud.
          </note>
          <note>
            Många av landets jägare bor, som jag redan har nämnt, på landsbygden.
            Avstånden där är långa.
          </note>
          <note>
            Jag instämmer i vad Jägareförbundet säger om just det här förslaget
            från regeringen:
          </note>
          <note>
            ''Det är befängt att tro att den föreslagna ändringen på något
            sätt skulle försvåra för den som har ett vapen utan licens t.ex.
            ett stulet vapen, att skaffa ammunition till detsamma. Den som
            skaffar sig ett vapen för illegal användning kan naturligtvis
            lika lätt skaffa sin ammunition.''
          </note>
          <note>
            Själv har jag också, tillsammans med Gullan
          </note>
          <note>
            Lindblad, väckt en motion. Vi motionärer aktualiserar här propositionens
            förslag om att det skall krävas yrkesmässighet för att vapenhandel
            skall få bedrivas. Men i många inlands- och fjällkommuner i vårt
            land finns det inte tillräckligt underlag för yrkesmässig vapenhandel.
            Jakt och innehav av jaktvapen måste däremot ses som högst legitima
            företeelser där -- som en del av tillvaron för de här människorna.
            Återigen drabbas alltså glesbygden.
          </note>
          <note>
            Här har vi ytterligare ett exempel på klåfingrighet och på att
            man har starka böjelser för t.ex.
          </note>
          <note>
            generalklausuler. Detta har lett till en total omskrivning av
            29 § vapenlagen, där det stadgas i vilka fall återkallelse av
            tillstånd skall ske. Den föreslagna lydelsen ser vi alltså som
            ännu ett exempel på s.k. Lidbomeri -- ett gammalt känt begrepp.
          </note>
          <note>
            Vi instämmer i vad Jägareförbundet och
          </note>
          <note>
            Västerbottens läns jaktvårdsförening säger:
          </note>
          <note>
            ''-- -- -- föreslagen lydelse av paragraf 29 i vapenlagen lämnar
            utrymme för polisiärt godtycke av en omfattning som inte är värdigt
            en rättsstat.
          </note>
          <note>
            Först uppräknas fyra omständigheter som ger polisen möjligheter
            att återkalla ett vapentillstånd.
          </note>
          <note>
            Om ingen av dessa fyra skäl föreligger har förslagsställaren
            kastat in en 'generalklausul' enligt vilket ett vapen får återkallas
            även av andra skäl.
          </note>
          <note>
            'Generalklausulen' gör uppräkningen av de fyra tidigare förutsättningarna
            till en helt meningslös omgång. Om det är justitieministerns mening
            att polisen på eget bevåg och när som helst skall kunna återkalla
            ett vapentillstånd bör det skrivas rent ut och inte smygas in
            i lagtexten. Vår bestämda mening är att föreslagna ändringar skall
            avvisas.''
          </note>
          <note>
            Till sist: Om nu regeringen vill komma åt de tillhyggen som visar
            sig ha förekommit när människor mördats, dräpts, bragts om livet
            eller allvarligt skadats, måste statistik i det sammanhanget studeras.
            Av statistiken framgår att jaktvapen utgör en mycket ringa del,
            ca 10 %, av de vapen som används i sådana här sammanhang.
          </note>
          <note>
            Köksverktyg, såsom brödknivar, är däremot vanligast förekommande.
            Om man har sinne för det analoga, gör man en utredning. Om man
            då kommer fram till att det behövs restriktioner när det gäller
            användningen av köksverktyg, är det mera begåvat, intelligent
            och motiverat än att på det här sättet hålla fram landets jägare.
            Dessa utgör sannerligen inte -- vare sig på fritiden eller i egenskap
            av yrkesutövare, som ju en del är -- någon potentiell grupp brottslingar
            i samhället.
          </note>
          <note>
            Herr talman! Självfallet ställer jag mig bakom de reservationer
            som vi moderater har varit med om att underteckna. Det gäller
            då reservationerna 1, 2,
          </note>
          <note>
            3, 4, 6 och 7 i justitieutskottets betänkande 33. Av för kammaren
            redan kända skäl nöjer jag mig dock med att yrka bifall till reservation
            1. Jag vill bara tillägga att bakom dessa reservationer återfinns
            de moderata motionerna Ju37, 38, 42 och 812.
          </note>
          <note type="speaker">
            Anf. 138 KJELL ERICSSON (c):
          </note>
          <note>
            Herr talman! Vi har i Sverige en omfattande kontroll i hanteringen
            av vapen och ammunition.
          </note>
          <note>
            Denna kontroll syftar till att omöjliggöra att vapnen och ammunitionen
            brukas på ett otillbörligt sätt. Framför allt gäller det att förhindra
            att vapen används i brottslig verksamhet.
          </note>
          <note>
            Det här förslaget om förändringar i vapenlagen skall ju också
            syfta till att stärka kontrollen, så att brottslig användning
            av vapen och ammunition försvåras. Men såvitt jag kan se leder
            inte detta förslag till åsyftat resultat. Jag vill då redan från
            början slå fast att det här är ett dåligt förslag som bör avvisas.
          </note>
          <note>
            Av direktiven till den s.k. vapenutredningen framgår att syftet
            med begäran om vapenlagen var att åstadkomma förbättringar av
            lagstiftningen --
          </note>
          <note>
            detta som ett skydd mot att vapen och ammunition kommer i orätta
            händer eller används i brottsliga sammanhang. I direktiven ingick
            det också att man skulle förenkla och minska byråkratin och arbetet
            med handläggningen av vapenärendena. Men detta har det inte tagits
            någon hänsyn till.
          </note>
          <note>
            Propositionen bakom det här betänkandet bygger delvis på den
            angivna vapenutredningen. Den utredningen föreslog mycket långtgående
            åtgärder i skärpningen av lagstiftningen bl.a. när det gäller
            jaktvapen. Utredningen fick med all rätt mycket kritik, och de
            flesta remissinstanserna var mycket negativa till förslaget.
          </note>
          <note>
            I propositionen har många av kraven från utredningen avvisats,
            och det är väl i och för sig bra.
          </note>
          <note>
            De åtgärder som nu föreslås skulle ha mycket ringa eller ingen
            brottsförebyggande verkan alls. De åtgärder som föreslås skulle
            inte heller innebära att skjutvapen och ammunition kom till användning
            i brottsligt syfte i mindre omfattning än nu.
          </note>
          <note>
            Förslagen har också fått en så oklar utformning att vi kan förvänta
            oss att det blir rättstillämpningen som kommer att få avgöra vilka
            krav som skall ställas. På det viset ställer man bara till mer
            byråkrati för den enskilde, samtidigt som det inte får den avsedda
            verkan.
          </note>
          <note>
            Man har inte tagit upp de verkligt stora problemen med bl.a.
            vapen, som förs in i landet illegalt. Det har också varit stölder
            av militära vapen som florerar i brottslig verksamhet. Jag fick
            i dag en uppgift från avdelningen KK 5 på kriminalen här i
          </note>
          <note>
            Stockholm om att mer än 50 % av alla vapen som förekommer i brottsliga
            sammanhang införs illegalt i landet, och det saknas tillstånd
            för dem. Detta är någonting att bita i. Men i stället för att
            ta itu med de riktigt stora problemen försvårar man nu för enskilda
            vapenägare och jägare. Det är inte till fyllest.
          </note>
          <note>
            Jag anser att man bör ställa mycket hårda krav på vapeninnehavare
            när det gäller skötsamhet och omdömesgillhet. Jag tycker också
            att det skall ställas stora krav på förvaringen av vapen och ammunition.
            Uppfylls dessa krav, behövs det inte så många ytterligare regleringar
            som försvårar för den enskilde vapeninnehavaren.
          </note>
          <note>
            Som jag sade skall vi ställa stora krav på förvaringen av vapen,
            men vi skall för den skull inte ha en övertro på regler härvidlag.
            Låt mig bara som exempel nämna inbrottet hos Lidingöpolisen. Här
            hade man vapnen inlåsta efter alla konstens regler, och ändå skedde
            det ett inbrott där vapnen blev stulna. Det är sådant som inte
            får hända. Men det har ändå hänt.
          </note>
          <note>
            Jag tror inte att vi skall ställa hårdare krav på enskilda vapeninnehavare
            än vad vi ställer på myndigheter. Och jag tycker att exemplet
            från
          </note>
          <note>
            Lidingö bra belyser att det finns problem och att vi därför inte
            skall ha en övertro på regleringar.
          </note>
          <note>
            Om innehavaren är en skötsam och omdömesgill person och vapnen
            förvaras på ett riktigt sätt, är denna klångfingriga detaljreglering
            ganska överflödig. Det här förslaget är också svårt att överblicka
            för den enskilde som har ett legitimt vapenbehov.
          </note>
          <note>
            Från centerns sida anser vi att vapenutredningen har missat viktiga
            delar när det gäller att förhindra att vapen kommer till brottslig
            användning. Det förekommer vapenstölder ur militärens förråd.
            Det förekommer också ofta illegalt införda vapen i
          </note>
          <note>
            Sverige, som används i brottslig verksamhet.
          </note>
          <note>
            Sådana vapen kommer i mycket större omfattning till användning
            i brottslig verksamhet än t.ex.
          </note>
          <note>
            jaktvapen. Men detta har inte beaktats i utredningen. Därför
            menar vi att utredningen och propositionen är dåliga produkter
            och att de bör avvisas. Jag yrkar därför bifall till reservation
            1.
          </note>
          <note>
            Om det är så, att inte detta förslag avvisas, har vi en rad förslag
            till ändringar som är helt nödvändiga att vidta i det här avseendet.
            Jag kan med glädje notera att utskottet tagit hänsyn till ett
            par centermotioner i betänkandet. En av dem gäller återkallelse
            av vapentillstånd. I det avseendet har regeringen föreslagit att
            tillstånd att inneha vapen skall få återkallas, om tillståndshavaren
            har missbrukat vapnet, visat oaktsamhet eller på annat sätt visat
            att han är olämlig att inneha vapen. Om detta är det inte så mycket
            att säga, det är ungefär som i dag. Därutöver har regeringen föreslagit
            att det skall ges möjlighet att återkalla tillstånd om förutsättningar
            för tillstånd ej längre föreligger eller om det annars finns skälig
            anledning att göra det. Detta är någonting som ger uppenbart utrymme
            för godtycke. Här hade vi i centern föreslagit stor restriktivitet,
            och det har utskottet ställt sig bakom. Jag menar att det måste
            vara så stor restriktivitet, att den här regeln nästintill aldrig
            behöver tillämpas. För vad betyder ''när förutsättningar ej längre
            föreligger''? För att t.ex.
          </note>
          <note>
            få vapenlicens på jaktvapen måste vederbörande ha jakträtt. Upplåtande
            av jakträtt är oftast begränsat till viss tid. Skulle t.ex. ett
            tillstånd återkallas på grund av att vederbörande inte längre
            har jakträtt?
          </note>
          <note>
            Han kan ju senare få ny jakträtt. Eller skulle tillstånd återkallas
            när en jägare inte har jagat aktivt under en viss tid? Denna bestämmelse
            är väldigt svårtolkad, och den måste således användas med mycket
            stor restriktivitet.
          </note>
          <note>
            En annan motion som vi har fått gehör för gäller sekretess av
            vapenregister. Det är någonting som jag och Ingbritt Irhammar
            har motionerat om i flera år. Det är därför glädjande att vi nu
            fått gehör för vårt krav. Det finns ingen anledning att kräva
            att uppgifterna i vapenregistret skall vara offentliga.
          </note>
          <note>
            Enligt det nu framlagda förslaget blir det ett omvänt skaderekvisit
            som införs i sekretesslagen.
          </note>
          <note>
            Det innebär att uppgifter ur vapenregistret inte får lämnas ut,
            om det inte står klart att uppgiften kan röjas utan fara för att
            vapnen kommer till brottslig användning.
          </note>
          <note>
            När det gäller utformningen av förslaget till ammunitionstillstånd
            anser vi att regeringsförslaget går alltför långt. Om vederbörande
            har vapentillstånd skall det vara tillräckligt för att man skall
            få köpa ammunition till olika vapen. Det skall inte vara begränsat
            till ett.
          </note>
          <note>
            Som jag sade tidigare skall vi ställa höga krav på skötsamhet
            och omdömesgillhet hos den som vill ha vapentillstånd. Men har
            vederbörande klarat det skall han kunna köpa den ammunition som
            han behöver utan att vi behöver krångla till det ytterligare.
            Inte blir det mindre illegal ammunition i omlopp med en sådan
            begränsning som nu föreslås.
          </note>
          <note>
            Det är också vanligt att jaktkamrater lånar vapen av varandra
            och att de själva tillhandahåller ammunition. Det kan väl knappast
            vara en person som känner till hur det fungerar som har att invända
            mot ett sådant förfarande. Det är inte heller ovanligt att jägare
            dels köper, dels förvarar ammunition för ett helt jaktlag eller
            för en jaktkamrats räkning. Inte heller detta kan man ha någonting
            att invända emot. Jag har under min nästan tjugoåriga polismannabana
            inte kommit i kontakt med något ärende där ammunition kommit i
            orätta händer på det viset. Jag tycker att förslaget tyder på
            bristande kunskaper om hur den praktiska verkligheten ser ut.
            Jag yrkar därför bifall till reservation 5.
          </note>
          <note>
            Det här ärendet omfattar även vapenamnesti. Jag har svårt att
            se att den anonymitet som behövs för en amnesti skulle lägga hinder
            i vägen när det gäller allvarliga brott. Det är ju mycket osannolikt
            att vapen som används vid brottslig verksamhet skulle lämnas in.
            Då är det ju mycket enklare att kasta ett sådant vapen i t.ex.
            sjön.
          </note>
          <note>
            Vi tycker att det vore riktigt att medge amnesti för inlämnade
            vapen som det av skilda anledningar saknas tillstånd för. Det
            kan ju vara vapen som vederbörande har kommit i besittning av
            genom arv och som sedan innehafts under många år utan tillstånd.
            Om ett sådant vapen anmäls riskerar vederbörande att fällas för
            olaga vapeninnehav.
          </note>
          <note>
            Det finns exempel på vapen som innehafts utan tillstånd sedan
            40-talet och som över huvud taget inte har brukats därefter. Lämnas
            ett sådant vapen in i dag riskerar vederbörande att få böter och
            hamna i registret för olaga vapeninnehav. Därför är det säkert
            många som avstår från att lämna in vapen. Det vore väl bättre
            att stimulera till att sådana vapen lämnas in.
          </note>
          <note>
            Slutligen vill jag ta upp frågan om behovet av en parlamentarisk
            utredning, där man ser över hela vapenområdet, alltså alla problem
            med alla vapen som kommer till användning i brottslig verksamhet.
          </note>
          <note>
            Som jag tidigare nämnde förs många vapen illegalt in i vårt land.
            Också militära vapen är på villovägar.
          </note>
          <note>
            Skall man komma till rätta med att vapen används vid brottslig
            hantering skall man ge sig på hela problematiken, inte bara krångla
            till det för våra
          </note>
          <note>
            800 000 vapenägare, som nu har föreslagits. Det gäller i regel
            laglydiga personer som sköter sina vapen och sin ammunition.
          </note>
          <note>
            Herr talman! Jag har bara yrkat bifall till reservationerna 1
            och 5. Jag står självfallet bakom alla centerreservationer, men
            på grundval av arbetsläget i riksdagen avstår jag från ytterligare
            yrkanden.
          </note>
          <note type="speaker">
            Anf. 139 BERITH ERIKSSON (v):
          </note>
          <note>
            Herr talman! Vänsterpartiet har en reservation till det här betänkandet.
            Den handlar om en harmonisering av vapenlagarna i de nordiska
            länderna. I betänkandet hänvisas till att man inom
          </note>
          <note>
            EG nu håller på att utarbeta direktiv på området.
          </note>
          <note>
            Jag blir litet irriterad, för jag tycker att i praktiskt taget
            alla ärenden vi behandlar slutar det med att vi skall avvakta
            behandlingen i EG. EG kan vi kanske vara medlemmar i tidigast
            1996, men i Nordiska rådet är vi redan medlemmar. Där kan vi ta
            initiativet till att fullfölja det som de nordiska länderna har
            beslutat om, nämligen att ''en harmonisering av den nordiska vapenlagstiftningen
            bör ske på grundval av Europarådets konvention om kontroll av
            enskildas förvärv -- -- --.'' Som det fungerar i dag är det möjligt
            att åka över till Norge, gå in i en järnhandel och köpa ett hagelgevär.
            Jag har fått lära mig att avsågade hagelgevär ganska ofta används
            vid väpnade rån.
          </note>
          <note>
            Jag tycker i övrigt att det är bra att vi får en ytterligare
            skärpning av reglerna när det gäller vapen och ammunition. Att
            det i detta betänkande handlar om fritidsanvändarna av vapen,
            jägarna och pistolskyttarna, medför inte att nästa betänkande
            inte kommer att handla om andra områden i samhället där vapen
            förekommer. Man har kunnat konstatera att 50 % av vapnen som används
            i brottsliga sammanhang är införda illegalt, men detta motiverar
            ju inte att man inte skall försöka skärpa lagstiftningen på det
            område som man nu har möjlighet att göra det på.
          </note>
          <note>
            Jag ställer mig bakom vänsterpartiets reservation. I
          </note>
          <note>
            övrigt yrkar jag bifall till utskottets hemställan. Jag ämnar
            inte begära votering.
          </note>
          <note type="speaker">
            Anf. 140 SIGRID BOLKÉUS (s):
          </note>
          <note>
            Herr talman! Det finns inte mycket kvar av vapenutredningens
            förslag i detta betänkande.
          </note>
          <note>
            Regeringen har i propositionen beaktat vad justitieutskottet
            förra året uttalade, nämligen att vissa av vapenutredningens förslag
            var alltför långtgående och knappast borde genomföras. Jag läste
            i en jakttidning att justitieministern hatar vapen och hundar.
            Efter en intervju med rätt utmanande frågor ställde justitieministern
            upp på en bild med en ryggsäck på ryggen, men hon ville varken
            ha en bössa på axeln eller en labrador alltför tätt inpå sig.
          </note>
          <note>
            Men om justitieminister Laila Freivalds skulle hata vapen och
            vara avogt inställd till jakt och skytte skulle hon inte ha lyssnat
            så noga på oss som varit kritiska till många av utredningens förslag.
            Hon skulle då också ha tagit till sig synpunkter i remissvaren.
            Man behöver inte läsa många av de
          </note>
          <note>
            150 remissvaren för att inse att det även finns starkt stöd för
            många av Leif G W Perssons olika förslag.
          </note>
          <note>
            Vi socialdemokrater ser, liksom tidigare talare, med tillfredsställelse
            att de förslag som vi har motsatt oss har tagits bort. Det blir
            ingen begränsning av vapengarderoben. Det blir heller inga inskränkningar
            när det gäller minnes- och prydnadsvapen. Polisen får ingen befogenhet
            att göra hembesök för att kontrollera hur vapen förvaras. Skytteföreningar
            skall inte ha skyldighet att meddela polisen när någons medlemskap
            upphör. Det blir heller ingen kriminalisering av felaktig förvaring
            av vapen, och rikspolisstyrelsen får inte, som utredningen föreslog,
            partsställning i vapenärenden.
          </note>
          <note>
            I nr 4 av tidningen Jaktjournalen uttalades farhågor att propositionen
            om vapenlagen skulle gå igenom i sin helhet därför att den skulle
            komma i skymundan på grund av att riksdagen i mars haft osedvanligt
            många ärenden att behandla. Ägare av civila vapen, som har följt
            denna fråga mycket noga sedan utredningen tillsattes 1987, har
            snarare gagnats av att vi har haft många ärenden och att motionstiden
            gick ut första arbetsdagen efter påskuppehållet.
          </note>
          <note>
            Bara några dagar efter motionstidens utgång hörde jag på nyheterna
            att kvinnojourerna anser att kvinno- och barnmisshandlare inte
            skall få vapentillstånd. Detta var dock efter motionstidens utgång.
            Under påsklovet kom underlag till motioner, och jag antar att
            många ledamöter liksom jag även fick telefonsamtal med synpunkter.
          </note>
          <note>
            Det är till god hjälp i vårt arbete att folk hör av sig, och
            det har också lett till bifall av motioner.
          </note>
          <note>
            Jag skall kommentera några punkter i betänkandet och i reservationerna.
            I betänkandet föreslås skärpta förvaringsbestämmelser för vapen
            och ammunition. Vi anser det vara befogat att vapenlicensen kan
            dras in om brister i förvaringen uppdagas. Jägarförbundet anförde
            i sitt remissyttrande att förvaringsbestämmelserna i någon mån
            kunde skärpas, dock inte så att krav på vapenskåp för några få
            vapeninfördes.
          </note>
          <note>
            Informationen om de nya förvaringsreglerna är viktig, och jag
            vill ge en eloge till de jakttidningar som i helsidesannonser
            under hela våren informerat om vapenförvaring. Vapnet skall vara
          </note>
          <note>
            ''delat i tre'', dvs. vapnets huvuddel och vitala del samt ammunitionen
            skall förvaras var för sig under säkert lås.
          </note>
          <note>
            När det gäller inköp av ammunition blir det en klar förbättring
            för pistolskyttarna. De får handla ammunition mot uppvisande av
            giltig licens. De är i dag i praktiken hänvisade till sin klubb
            för inköp.
          </note>
          <note>
            Speciellt människor i glesbygd har uttryckt oro och missnöje
            dels över kravet på att uppvisa vapenlicens vid inköp av ammunition,
            dels över att ett ombud måste ha fullmakt från uppdragsgivaren
            och uppdragsgivarens vapenlicens med sig. Vi i glesbygden är ju
            inte vana vid att behöva visa upp några handlingar. Det kan vara
            både ris och ros att bo på en plats där alla känner alla. En fördel
            är att man slipper att visa legitimation på t.ex. banken och posten.
            Det blir samma sak vid köp av ammunition. Vapenhandlaren i glesbygd
            brukar känna sina jägare väl, vilka vapen de har och vilka som
            ingår i olika jaktlag.
          </note>
          <note>
            De krav som föreslås för inköp av ammunition har tillkommit för
            att förhindra brott. Det skulle kännas fånigt att plötsligt börja
            kontrollera folks licenser och legitimationer om man vet att de
            har rent mjöl i påsen. Vi utgår här ifrån att det finns sunt förnuft
            vid tillämpningen av lagen. Skulle det bli för stora problem får
            vi väl föreslå att man ändrar lagen. Den gyllene regeln vid ammunitionsinköp
            måste vara att det man redan vet inte behöver bevisas.
          </note>
          <note>
            I tätorter är det annorlunda. Om en främling kommer in på t.ex.
            Sport &amp; Maskin i Bollnäs gäller kravet att hon skall kunna visa
            upp vapenlicens.
          </note>
          <note>
            När jag här i Stockholm skall ta ut pengar åt någon annan måste
            jag ha en avi med uppdragsgivarens namnunderskrift, dennes legitimation
            samt min egen legitimation. Det går bra när man blir van.
          </note>
          <note>
            Ammunition behöver man inte köpa ofta, eftersom det inte är någon
            färskvara. Dessutom vet en erfaren jägare oftast hur mycket ammunition
            han eller hon gör av med på ett år. Problemet är att ett engångsinköp
            är dyrt.
          </note>
          <note>
            Jag tycker att jägare och skyttar kan ställa upp på detta lilla
            besvär med pappersarbete vid behov. De ingår ju redan i det brottsförebyggande
            arbetet.
          </note>
          <note>
            Bland dem finns många ungdomar som får sitt behov av spänning
            och en meningsfull fritid tillgodosedd. De får goda vuxna förebilder.
            Efter t.ex. en jaktdag i skogen är de för trötta för att hitta
            på några dumheter.
          </note>
          <note>
            Vapenlicensen är en värdehandling som man är rädd om. Jag fick
            i går en fråga från en jägare om huruvida en kopia av licensen
            som är vidimerad med någon annans namnteckning gäller vid inköp
            av ammunition. Jag vände mig till justitiedepartementet och fick
            svaret: Man kan aldrig tvinga en handlare att acceptera en kopia,
            men man kan inte heller säga att han gjort något fel genom att
            godta en kopia om det inte finns anledning att misstänka att något
            är fel.
          </note>
          <note>
            Beträffande innehav av enstaka patroner stod det i förarbetena
            att det inte skall vara kriminellt att inneha patroner som inte
            passar till de vapen som man har licens för. Det har i betänkandet
            förts in i vapenlagen. Vi är många tusen som har patroner som
            souvenirer, minnesföremål eller av ren kuriosa. Ledare av jägarexamen
            behöver dessutom olika slags patroner som undervisningsmaterial.
          </note>
          <note>
            Det fanns inga tveksamheter om att bifalla motion
          </note>
          <note>
            1990/91:Ju38, eftersom vi anser det vara en miss att tillägget
            inte fanns med redan i propositionen.
          </note>
          <note>
            Önskemålet om kollektiva vapenlicenser berör i huvudsak grytpistoler,
            som används främst till avlivning av djur i fällor, vid grävlingsjakt
            med ställande hund och grytjakt. De som redan nu har gemensamt
            vapentillstånd får behålla det, men vi tycker det är viktigt att
            principen en person, en licens skall gälla i framtiden. Det får
            inte råda någon tvekan om vem som har ansvaret för ett visst vapen.
            Jag tror inte att det blir någon nämnvärd ökad arbetsbelastning
            för polisen när det gäller licensansökningar för grytpistol. Jag
            tror inte heller att det kommer att bli en stor utökning av vapen
            i hemmen. I Bollnäs rör det sig om cirka tio ansökningar per år,
            och handläggarna kände inte till ett enda ärende där några sökt
            kollektiva licenser.
          </note>
          <note>
            Ett mycket efterlängtat förslag är att uppgifter ur vapenregister
            inte skall kunna lämnas ut som i dag och att vi får det omvända
            skaderekvisitet. Liksom utskottsmajoriteten tvekar vi att införa
            ett centralt register. Om en obehörig person får tillgång till
            ett centralt register skulle skadeverkningarna kunna bli mycket
            stora. Vi avvaktar tills justitieministern återkommer i frågan
            om att använda vapenregister för brottsspaning. Nils Recke på
            justitiedepartementet beräknar ha en departementspromemoria om
            en ny polisregisterlag klar före sommaren, och den skall remissbehandlas.
          </note>
          <note>
            § 23 i vapenlagen om utlåning har inte ifrågasatts förrän i mars
            1990 då det väcktes åtal mot en provledare i Uppsala som fått
            bötesföreläggande som han vägrade godkänna. Han hade skrivit på
            ett sjukintyg för en elev i Jägarskolan, som fått sin vapenlicens
            indragen, och eleven saknade det erforderliga polistillståndet.
            Åklagaren lade ner målet efter att ha fått ett bredare beslutsunderlag.
          </note>
          <note>
            Det är helt klart att om våra många ideellt arbetande provledare
            skulle behöva kontakta polisen för att kontrollera om det är grönt
            för alla som t.ex. skall göra skjutproven för Jägarskolan skulle
            vi inte få några provledare kvar.
          </note>
          <note>
            Sedan Rosén åtalades har diskussionens vågor gått höga, både
            i fackpress och vid jägarsammankomster. Jag hoppas och tror att
            ledarna för jägarexamen kommer att göra provledarna den tjänsten
            att de informerar sina kursdeltagare om att ett polistillstånd
            behövs för uppskjutning ifall någon fått vapenlicensen indragen.
          </note>
          <note>
            Vi kan inte bifalla önskemålet att polistillstånd inte skall
            behövas för att låna vapen för övning, tävling eller skjutprov
            om vapenlicensen dragits in. Även om skjutningen på våra skjutbanor
            sker under funktionärernas och provledarnas direkta ledning och
            kontroll, skall det inte i lagen öppnas en möjlighet för personer
            som fått licensen återkallad att utan vidare fortsätta att skjuta
            med lånat vapen.
          </note>
          <note>
            Återkallelse av vapentillstånd på andra grunder än missbruk och
            tillståndsinnehavarens olämplighet att inneha vapenbör tillämpas
            restriktivt. Där håller jag helt med Kjell Ericsson. Det betonas
            i betänkandet.
          </note>
          <note>
            Farhågorna i Jakt och Jägare nr 5 om att enskild polischef skall
            ha rätt att godtyckligt återkalla vapenlicens kan jag inte dela.
            Där spekuleras om att t.ex. hög ålder, sönderslagna glasögon,
            benbrott och avsaknad av jaktmark skulle vara skäl till att behov
            av licens inte finns. Rikspolisstyrelsen ger ut allmänna råd och
            föreskrifter så att tillämpningen av vapenlagen skall bli enhetlig.
            Det finns möjlighet att överklaga ett beslut om indragen licens
            till länsstyrelsen och förvaltningsdomstol.
          </note>
          <note>
            Dessutom har vi bl.a. JO som övervakar hur myndigheter agerar.
          </note>
          <note>
            Vi får hoppas att folk inte tvekar att överklaga beslut så att
            vi får fram prejudikat.
          </note>
          <note>
            I går fick vi alla ett flygblad från Sveriges vapenägares förbund,
            som jag inte skall kommentera. Däremot skall jag läsa upp vad
            som står i ledaren i Svensk Jakts aprilnummer:
          </note>
          <note>
            ''Vapenlagen kan vi acceptera. Skärpningarna är inte hårdare
            än att vi skall kunna leva med dem.
          </note>
          <note>
            Regeringens förslag är en seger för
          </note>
          <note>
            Jägareförbundet och för det sunda förnuftet. Låt oss nu visa
            att vi är goda vinnare.''
          </note>
          <note>
            När sansade representanter för ägare av civila vapen hör av sig
            lyssnar man noga till synpunkter och önskemål. Jag blev mycket
            glad när åklagaren i Uppsala talade om att det var Bo Thelander
            på
          </note>
          <note>
            Jägareförbundet som hördes i Rosénmålet, eftersom jag tycker
            att det är en både sympatisk och saklig man.
          </note>
          <note>
            Vi vill inte ha en ny utredning eftersom vi är nöjda med både
            det som finns kvar och det som tagits bort från 1987 års vapenutredning.
          </note>
          <note>
            Herr talman! Jag yrkar bifall till hemställan i betänkandet och
            avslag på samtliga reservationer.
          </note>
          <note type="speaker">
            Anf. 141 KJELL ERICSSON (c):
          </note>
          <note>
            Herr talman! Sigrid Bolkéus tar upp vissa saker här och säger
            att det var tur att det inte är så mycket kvar av vapenutredningens
            förslag. Det instämmer vi i. Hade det blivit verklighet hade det
            verkligen blivit besvärligt för oss med indragning av den nuvarande
            vapengarderoben osv. Men det finns onödiga krångligheter kvar.
            Om man en gång har fått en vapenlicens har man visat att man är
            en omdömesgill och skötsam person. Och då kan man väl också få
            köpa ammunition.
          </note>
          <note>
            Om jag t.ex. vill köpa 6x6,5-kaliber, eller 30--06
          </note>
          <note>
            eller 9,3 -- det förekommer att man vill ha både--
          </note>
          <note>
            och -- hur gör jag då? Jag förstår att man får ha enstaka patroner.
            Men vad är enstaka patroner? Är det 20 av varje som man brukar
            köpa när man köper ammunition för att ha hemma, eller är det kanske
            bara en eller två? Detta är svårt att säga.
          </note>
          <note>
            Det finns en massa svårtolkade regler.
          </note>
          <note>
            Jag tycker att om man en gång har fått vapenlicens, då har man
            klarat provet. Då är man en skötsam person. Det ställs stora krav
            och det skall vara hårda krav också när det gäller förvaringen.
            Men i detta fall krånglar man till något helt i onödan. Det kan
            bli en godtycklig tillämpning av det hela.
          </note>
          <note>
            Sedan säger Sigrid Bolkéus också att sådana som är barn- eller
            kvinnomisshandlare inte skall ha vapentillstånd. Nej, helt självklart.
            Vapentillstånd skall endast ges skötsamma personer som kan bruka
            detta. Jag vill påstå att Sveriges jägare och vapenägare är mycket
            skötsamma personer. Det har jag själv sett under mina år. Jag
            har utrett många vapenärenden och behandlat många ansökningar
            om vapen. Det är skötsamma personer som får detta, de andra får
            inte licenser. Därför tycker jag också att de 800 000 jägare vi
            har i vårt land kan betros också med att köpa den ammunition som
            behövs.
          </note>
          <note type="speaker">
            Anf. 142 GÖTHE KNUTSON (m):
          </note>
          <note>
            Herr talman! Jag noterar Sigrid Bolkéus nästan undfallande behandling
            av detta ärende. Hennes anförande innehåll kritik, naturligtvis
            mycket inlindad och försiktigt uttalad, mot propositionen.
          </note>
          <note>
            Hon förutsätter förhoppningsfullt att man kommer att använda
            den nya lagstiftningen med sunt förnuft, återhållsamhet och restriktivitet.
          </note>
          <note>
            Jag ber herr talman att få instämma i den replik som
          </note>
          <note>
            Kjell Ericsson hade tillfälle att ge, där han betonade att detta
            krångel som tillkommit alldeles i onödan, dvs. utan vettigt syfte.
          </note>
          <note>
            Sigrid Bolkéus talar med stor insikt om det liv och det sätt
            att leva som fritidsjägarna har. Det innebär inte bara att man
            lever nära naturen utan också nära sina grannar och ibland t.o.m.
            till vapenhandlaren och ammunitionshandlaren. Men då vill det
            också till att de som säljer vapen och ammunition inte skall bli
            färre ute i glesbygden så att man behöver åka in till Luleå eller
            Härnösand eller andra större städer. Där är det nog inte så att
            man kan komma utan legitimation till vapenhandlaren för den som
            är uppifrån inlandet och fjällkommunen.
          </note>
          <note>
            I Värmland finns tillräckligt mycket av glesbygd.
          </note>
          <note>
            Det är ett län jag känner väl, och jag kan förstå att det kan
            bli problem om man inför dessa restriktioner beträffande försäljningsställen.
          </note>
          <note>
            Det är klart att en socialdemokratisk företrädare gläder sig
            över en ledare i Svensk Jakt i vilken man är förfärlig glad över
            att man tror sig ha vunnit.
          </note>
          <note>
            Kort sagt: Det påminner mig om näringslivets främsta direktörer
            under Harpsundsandans år. De trodde de hade vunnit stora segrar
            därför att de hade fått komma till regeringen och umgås med finansministern,
            en statsminister och andra statsråd. Så småningom upptäckte de
            att de knappt hade vunnit en pyrrusseger, och besvikelsen blev
            stor.
          </note>
          <note>
            Svensk jakt är för övrigt inte den enda jakttidningen. Det finns
            andra organ för fritidsjägarna.
          </note>
          <note type="speaker">
            Anf. 143 SIGRID BOLKÉUS (s):
          </note>
          <note>
            Herr talman! Jag tyckte Göthe Knutson påstod att vi krånglade
            till det och var ute efter jägarna. Jag tycker precis tvärtom.
            Dels har vi i betänkandet tagit bort allt som upplevts som påhopp
            på jägarna, och så har vi behållit det som vi anser kan hjälpa
            i det brottsförebyggande arbetet.
          </note>
          <note>
            Jag måste fråga Göthe Knutson: Vilket annat parlament har som
            vi i den nya jaktlagen uttalat att det skall skapas så goda förutsättningar
            som möjligt för jakten och att man därigenom skall stödja jaktintresset?
            Detta förslag kommer från en socialdemokratisk regering, och snart
            kommer det, med anledning av Jan Franssons utredning och naturvårdsverkets
            utredning, en proposition om en förenkling av älgjakten. Jag vet
            att jägarna är positiva till dessa förslag, som innebär att ansvaret
            i högre grad läggs på jägarna själva. Vi har, som
          </note>
          <note>
            Kjell Ericsson sade, mycket kompetenta jägare i
          </note>
          <note>
            Sverige. De remissvar som har kommit in är positiva, och jag
            vill poängtera att propositionen arbetas fram i gott samarbete
            med jägarna.
          </note>
          <note>
            Jag upplever alltså klimatet som mycket bra, och jag menar att
            den bild Göthe Knutson målar upp inte alls stämmer med verkligheten.
          </note>
          <note>
            Göthe Knutson sade också att det inte finns något känt fall där
            avsaknad av ammunition har utgjort hinder för ett brott. Men står
            man med bössan tom och utan ammunition begår man väl inget brott,
            och då hamnar man väl inte heller i någon brottsstatistik?
          </note>
          <note>
            Kjell Ericsson säger att om man har fått vapenlicens, så skall
            man få köpa ammunition även till bössor som man inte har licens
            för. Jag vill då omvänt fråga: Varför skall man köpa en massa
            ammunition till bössor som man inte har någon användning för?
            I de skrivelser jag har fått har det hela tiden talats om enstaka
            patroner. Jag inser det orimliga i att över en natt göra flera
            tusen människor till kriminella, men varför skall man ha en massa
            ammunition liggande när man inte har en bössa till den?
          </note>
          <note>
            Kjell Ericsson frågade också vad som menas med enstaka patroner.
            Jag kan inte säga om det är fråga om 10 eller 20 stycken. Det
            problemet kan vi inte lösa i Sveriges riksdag, utan jag tror att
            det hela får en lösning genom att det är olika många patroner
            i olika förpackningar.
          </note>
          <note>
            Göthe Knutson sade också något om vapenhandlarna i Norrland.
            Kravet är faktiskt att man skall sälja mindre än ett gevär i månaden.
            Jag tycker att det är självklart att man skall kräva att vapenhandlarna
            har kompetens och känner till vapen.
          </note>
          <note type="speaker">
            Anf. 144 GÖTHE KNUTSON (m):
          </note>
          <note>
            Herr talman! Det är väl knappast någon som har följt den här
            debatten från i fjol vintras som är det allra minsta förvånad
            över att regeringen har tagit bort de mest vådliga förslagen från
            Leif G W
          </note>
          <note>
            Perssons utredningsbetänkande. Det hade varit helt orimligt att
            tänka sig att regeringen skulle lägga fram en proposition där
            man föreslår en form av husrannsakan som skulle kunna genomföras
            utan något som helst beslut ens på en polisstation och ännu mindre
            i en domstol. En polisman skulle precis när som helst när andan
            faller på kunna gå in och göra en husrannsakan i en familj där
            det finns en vapenlicens.
          </note>
          <note>
            Jag, liksom säkert även andra, kan mycket väl tänka mig att flera
            av de andra förslagen i Leif G W
          </note>
          <note>
            Perssons utredning tillsammans med förslaget om husrannsakan
            skulle ha kunnat skapa en bokstavlig folkstorm eller att detta
            åtminstone bland jägarna skulle ha skapat en sådan storm att de
            hade tågat till kanslihuset och att regeringen hade fått ta tillbaka
            alltihop.
          </note>
          <note>
            Sigrid Bolkéus påstod också att detta är brottsförebyggande åtgärder.
            Men ta då fasta på den statistik som berättar om i hur liten omfattning
            jaktvapen kommer till användning i hemska våldsdåd där människor
            mister livet. Det är bara fråga om ungefär en tiondel av fallen.
            Vilka restriktioner införs då mot de andra tillhyggena?
          </note>
          <note>
            Det är fortfarande så att jägarna, sett som en grupp i samhället,
            utgör den minsta gruppen i brottsstatistiken.
          </note>
          <note>
            Sigrid Bolkéus utfärdar en gissningstävling om vilket parlament
            i världen som har skrivit på samma sätt som det svenska, men jag
            vet inte vilket detta är. Man har väl i så fall skrivit på ett
            annat språk än det svenska. Jag skulle emellertid kunna tänka
            mig att det inte är främmande för något parlament i västerlandet
            att skriva på det sättet om nu landets regering anser att det
            är nödvändigt att fästa på papper att man inte vill förfölja jägarna
            och utpeka dem som en brottsgrupp.
          </note>
          <note type="speaker">
            Anf. 145 KJELL ERICSSON (c):
          </note>
          <note>
            Herr talman! Jag tycker att det är en självklarhet att vi skall
            skapa goda förutsättningar för jakt i
          </note>
          <note>
            Sverige. Detta är vi överens om. Vi är också överens om att vi
            har duktiga och kompetenta jägare i vårt land. Vi är väl även
            överens om att man skall ha vapenlicens för att få köpa ammunition,
            men vad jag har sagt är onödigt i detta fall är att det skall
            vara nödvändigt att ha med sig vapenlicens för varje slags ammunition
            som man skall köpa. Även Sigrid Bolkéus vet att det ofta förekommer
            i jaktlag att en köper ammunition till hela jaktlaget. Då kan
            det röra sig om en mängd olika kalibrer. Varför skall man då inte
            kunna köpa allt detta? Det både förenklar och underlättar, och
            kanske kan man också förvara ammunitionen åt jaktlaget, så att
            man sedan kan dela ut den. Det är fullt möjligt att göra på det
            viset. Man krånglar alltså till detta helt i onödan. Dessutom
            kanske man ett år lånar ett vapen. Om jag till mitt eget vapen
            har ammunition av en kaliber men en annan gång vill låna ett annat
            vapen, skall jag då inte från det ena året till det andra kunna
            ha ammunition hemma som passar till det andra vapnet?
          </note>
          <note>
            Det här är alltså onödigt krångel. Vi är ju överens om att de
            som har vapenlicens är omdömesgilla, laglydiga, skötsamma och
            även kompetenta personer. Då måste väl dessa personer kunna anförtros
            att också köpa ammunition.
          </note>
          <note type="speaker">
            Anf. 146 SIGRID BOLKÉUS (s):
          </note>
          <note>
            Herr talman! Vi talade nyss om vapenförsäljningen i glesbygder.
            Jag sade då att det inte ens var nödvändigt att sälja ett vapen
            i månaden. Polisen i
          </note>
          <note>
            Vilhelmina sade i sitt remissvar att det i dag är svårare att
            få tillstånd till en skrothandel än till en vapenhandel. Detta
            är rätt fantastiskt. Man menade också att det måste ställas krav
            och att det måste vara fråga om en viss omfattning. Jag tror inte
            att det bara blir storhandlare kvar och att detta skulle vara
            konkurrenshämmande.
          </note>
          <note>
            Vad som sades om husrannsakan behöver inte kommenteras. Även
            jag tyckte att förslaget var synnerligen dumt.
          </note>
          <note>
            Kjell Ericsson vill ha en ny utredning som dels på nytt skall
            utreda jägarnas situation, dels skall utreda frågan om militära
            vapen, dels illegala vapen. Jag undrar om jägarna orkar med en
            omgång till. Nu har man upptäckt att man har vunnit ett lopp,
            och så skall man starta ett nytt utan att veta riktigt vilken
            placering man får.
          </note>
          <note>
            Krafterna behövs i stället till nya viktiga frågor. Det gäller
            bl.a. förslaget om att skogsvårdsstyrelsen skall ta över jägarfrågorna
            från naturvårdsverket, det gäller ettårskontrakt för arrenden
            på domänverkets mark, och det gäller EG och vad ett medlemskap
            innebär för jakten.
          </note>
          <note>
            Jag funderar över vilka det egentligen är som vill ha en ny utredning
            förutom centerpartiet. Är det polisen? Jag betvivlar att jägarna
            har några sådana önskemål efter den här pärsen.
          </note>
          <note type="speaker">
            Anf. 147 GÖTHE KNUTSON (m):
          </note>
          <note>
            Herr talman! Sigrid Bolkéus hänvisar till remissyttrandet från
            en polismästare. Detta är ju mycket betecknande för socialdemokratins
          </note>
          <note>
            Sverige, som är så fullt av restriktioner och byråkratiskt krångel
            att det t.o.m. är ett eländes elände att få öppna en skrothandel.
            Dock finns en viss grund för visst krångel då det gäller tillståndsgivning
            för skrothandel, nämligen att man kan misstänka att det förekommer
            häleriverksamhet i skepnad av skrothandel. Detta kan alltså vara
            ett motiv för restriktivitet.
          </note>
          <note>
            Men vi misstänker ju inte jägarna för att vara vare sig hälare
            eller presumtiva dråpare. Det där argumentet var inte särskilt
            bra, men jag är tacksam för att det blev sagt och att det kan
            fästas till protokollet i Sveriges riksdag att socialdemokratins
          </note>
          <note>
            Sverige är byråkratiskt och krångligt.
          </note>
          <note type="speaker">
            Anf. 148 KJELL ERICSSON (c):
          </note>
          <note>
            Herr talman! Jägarna behöver vi inte utreda mer.
          </note>
          <note>
            Vi vet att de är skötsamma och duktiga. Men det är andra vapen
            som förekommer i sammanhanget.
          </note>
          <note>
            Det är en väldigt stor del av de vapen som är illegalt införda
            i landet som förekommer i brottsliga sammanhang. Det gör också
            militära vapen. Vi måste försöka att hindra att de vapnen kommer
            till brottslig användning. Det är inte jägarna vi skall ge oss
            på, men det är det vi har gjort undan för undan.
          </note>
          <note>
            Däremot har vi inte givit oss på det som är det viktigaste, nämligen
            de vapen som är illegalt införda och stulna militära vapen. Det
            är dem vi skall titta på.
          </note>
          <note type="speaker">
            Anf. 149 SIGRID BOLKÉUS (s):
          </note>
          <note>
            Herr talman! Det här betänkandet innebär inte någon begränsning
            i vapengarderoben, Kjell
          </note>
          <note>
            Ericsson. Det är precis som tidigare, och man får köpa hur mycket
            ammunition man vill till de bössor som man har licens för.
          </note>
          <note>
            Jag tycker inte heller att vi skall ha ytterligare skärpningar
            för jägarna, men vi vet ju att förslag när det gäller militära
            vapen förbereds i försvarsdepartementet. Det är ÖBs avdelning.
            Då är det väl de illegala vapnen som återstår.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 28 maj.)
          </note>
          <note>
            18 § Immunitet och privilegier
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1990/91:JuU38 Immunitet och privilegier (prop.
          </note>
          <note>
            1990/91:104).
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 28 maj.)
          </note>
          <note>
            19 § Bordläggning
          </note>
          <note>
            Anmäldes och bordlades
          </note>
          <note>
            Socialförsäkringsutskottets betänkande
          </note>
          <note>
            1990/91:SfU16 Rehabilitering och rehabiliteringsersättning.
          </note>
          <note>
            Arbetsmarknadsutskottets betänkanden
          </note>
          <note>
            1990/91:AU21 Vissa fredspliktsregler, ''Lex
          </note>
          <note>
            Britannia''
          </note>
          <note>
            1990/91:AU22 Arbetsmiljö och rehabilitering
          </note>
          <note>
            1990/91:AU23 Tilläggsbudget II till statsbudgeten för budgetåret
            1990/91
          </note>
          <note>
            1990/91:AU24 Ändringar i lagen om arbetslöshetsförsäkring, m.m.
          </note>
          <note>
            20 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 22 maj
          </note>
          <note>
            1990/91:655 av Hugo Hegeland (m) till statsrådet
          </note>
          <note>
            Erik Åsbrink om kostnaderna för det tillfälliga sparandet:
          </note>
          <note>
            Bara i administrationskostnader kostar återbetalningen av tvångssparandet
            skattebetalarna upp till 150 milj.kr., uppger riksskatteverket.
            Enligt tidigare uppgifter från finansdepartementet uppgår kostnaden
            till högst 40
          </note>
          <note>
            milj.kr. Med anledning härav vill jag fråga biträdande finansministern:
          </note>
          <note>
            Är statsrådet beredd att inför riksdagen redogöra för de totala,
            faktiska kostnaderna för det s.k.
          </note>
          <note>
            tillfälliga sparandet?
          </note>
          <note type="speaker">
            1990/91:656 av Lars Ahlström (m) till utbildningsministern om
            försäljning av porslinsskärvor från Ostindienfararen Götheborg:
          </note>
          <note>
            Den 25 oktober 1989 uttalade ett enhälligt kulturutskott att
            bestämmelserna i kulturminnetslagen inte utgör något hinder för
            regeringen att i ett enskilt fall lämna tillstånd till försäljning
            av fornfynd.
          </note>
          <note>
            När ämnar regeringen bevilja Stiftelsen
          </note>
          <note>
            Ostindienfararen Götheborg tillstånd att sälja delar av de miljontals
            blåvita porslinsskärvor som bärgats ur vraket av det år 1745 förlista
            fartyget?
          </note>
          <note type="speaker">
            1990/91:657 av Ulla Orring (fp) till civilministern om arbetsfördelningen
            inom regeringen:
          </note>
          <note>
            I den infekterade debatten om inlandsbanan har framför allt Västerbottens
            landshövding engagerat sig starkt. Han har fått hård kritik främst
            från länets socialdemokrater. Den fråga som bl.a. diskuterats
            är vilka befogenheter en landshövding har.
          </note>
          <note>
            Med anledning av ovanstående vill jag fråga civilministern:
          </note>
          <note>
            Får en landshövding vända sig till landets statsminister med
            ett ärende som tidigare avgjorts av en fackminister?
          </note>
          <note type="speaker">
            1990/91:658 av Charlotte Branting (fp) till statsrådet Lena Hjelm-Wallén
            om bistånd åt katastrofoffren i Bangladesh:
          </note>
          <note>
            Den cyklon som nyligen drabbade Bangladesh var en tragedi av
            en omfattning som är svår att föreställa sig. Man uppskattar att
            150 000
          </note>
          <note>
            människor dödades. Större delen av bostäderna i det berörda området
            förstördes. Infrastrukturen raserades.
          </note>
          <note>
            Behovet av bistånd är mycket stort. Sverige har hittills bidragit
            med 20 milj.kr. Ytterligare insatser vore väl motiverade.
          </note>
          <note>
            På förslag av folkpartiet liberalerna beslöt riksdagen nyligen
            att bemyndiga regeringen att göra ytterligare katastrofinsatser
            utöver de anslag som tidigare beviljats. Denna möjlighet borde
            kunna utnyttjas för att öka katastrofbiståndet till
          </note>
          <note>
            Bangladesh.
          </note>
          <note>
            Även förutsättningarna för mer direkta svenska katastrofinsatser
            av det slag som förekom vid stödet till kurderna borde prövas.
          </note>
          <note>
            Mot denna bakgrund vill jag fråga biståndsministern:
          </note>
          <note>
            Är regeringen beredd att vidta ytterligare åtgärder av det slag
            som här nämnts för att bistå katastrofens offer i Bangladesh?
          </note>
          <note type="speaker">
            1990/91:659 av Elisabeth Fleetwood (m) till justitieministern
            om ersättning åt Halvard Alvgard:
          </note>
          <note>
            I lagutskottets betänkande LU27, Det allmännas skadeståndsansvar,
            skriver utskottet med anledning av fallet Halvar Alvgard bl.a.
            att det kan vara rimligt att ekonomisk gottgörelse utgår utöver
            den ersättning som Halvar Alvgard var berättigad till enligt lagen
            om ersättning vid frihetsinskränkning, samt att utskottet betonar
            att regeringen snarast bör ta upp frågan.
          </note>
          <note>
            Med hänvisning till ovanstående ber jag att till justitieministern
            få ställa följande fråga:
          </note>
          <note>
            När kommer regeringen att lägga förslag om ersättning till Halvar
            Alvgard för den skada och det lidande som han under tio år åsamkats?
          </note>
          <note type="speaker">
            1990/91:660 av Margareta Persson (s) till justitieministern om
            egenmäktighet med barn:
          </note>
          <note>
            I Sverige finns i dag ganska många svenska kvinnor som fått sina
            barn kidnappade av barnens utländska pappor. Trots att svenska
            domstolar tilldömt kvinnan vårdnaden, så finns det nu alltför
            många fall där mannen tagit barnen och lämnat dem i sina hemländer,
            för att sedan återvända hit. Flera av dessa drabbade mödrar undrar
            nu varför dessa män inte utvisas från Sverige. Enligt de lagar
            som finns så skall brottet anses som mycket grovt, för att utvisning
            skall kunna äga rum. Egenmäktighet med barn anses tydligen tillhöra
            den kategorin. Att olovligen röva bort ett barn till ett annat
            land från den förälder som tilldömts vårdnaden och förhindra all
            kontakt mellan barnet och vårdnadshavaren är mycket grymt.
          </note>
          <note>
            Anser justitieministern att en översyn av lagen bör ske så att
            egenmäktighet med barn skall kunna leda till utvisning?
          </note>
          <note type="speaker">
            1990/91:661 av Margareta Persson (s) till justitieministern om
            reglerna om umgängesrätt:
          </note>
          <note>
            Det finns i dag kvinnor som lever under hot att deras barn skall
            kidnappas av sina utländska fäder.
          </note>
          <note>
            Svenska domstolar kan ha gett modern vårdnaden om barnen, men
            i flera fall jag känner till har man samtidigt gett fadern en
            sådan umgängesrätt som tillåter att han får föra barnen ur riket.
            Den oro och den fasa dessa kvinnor lever under borde inte vara
            svår att sätta sig in i, eftersom de känner mannen och vet vad
            hans avsikter är. Naturligtvis är det svårt för svenska domstolar,
            som vill ta hänsyn till barnets rätt att ha ett naturligt umgänge
            med sin far, att förstå följderna för kvinnan och barnen när de
            ger umgängesrätt på mannens villkor. Men allt för många barn har
            nu förts ur riket. Det är dags för att en omprövning måste göras
            av umgängesrätten och under vilka villkor den får ske.
          </note>
          <note>
            Är justitieministern beredd att göra en omprövning av reglerna
            för umgängesrätten mot bakgrund av dessa problem?
          </note>
          <note type="speaker">
            1990/91:662 av Margareta Persson (s) till utrikesministern om
            problemen med bortrövade barn:
          </note>
          <note>
            I en interpellationsdebatt den 22 april, lovade utrikesministern
            att snabbt ta kontakt med socialministern och justitieministern
            för att diskutera hela problematiken med bortrövade barn. Sedan
            den 22 april har en förening,
          </note>
          <note>
            Bortrövade Barns Förening, bildats och allt fler kvinnor berättar
            nu om bristande hjälp och stöd från svenska myndigheter.
          </note>
          <note>
            Jag vill fråga utrikesministern om han nu tagit kontakt med socialministern
            och justitieministern för att diskutera hela problematiken kring
            bortrövade barn?
          </note>
          <note type="speaker">
            1990/91:663 av Margareta Persson (s) till socialministern om
            ökad förståelse för problemen med bortrövade barn:
          </note>
          <note>
            I Sverige finns i dag ganska många kvinnor som fått sina barn
            kidnappade av barnens utländska pappor.
          </note>
          <note>
            Trots att svenska domstolar tilldömt kvinnan vårdnaden, så finns
            det nu alltför många fall där mannen tagit barnen och lämnat dem
            i sina hemländer. I andra fall lever kvinnorna under hot att en
            kidnappning skall ske. De drabbade kvinnorna upplever ofta att
            stödet från svenska myndigheter är alltför litet.
          </note>
          <note>
            I en interpellationsdebatt den 22 april lovade utrikesministern
            att snabbt ta kontakt med socialministern och justitieministern
            för att överlägga om olika åtgärder som behöver vidtas.
          </note>
          <note>
            Socialtjänsten har i många fall visat en mycket ringa förståelse
            för kvinnorna och barnens situation.
          </note>
          <note>
            Kvinnorna har nekats ekonomiskt bistånd för att kunna resa och
            få besöka sina barn. Andra kvinnor som lever under hot att barnen
            skall kidnappas har upplevt att socialtjänsten inte förstått allvaret
            i mannens avsikter.
          </note>
          <note>
            Kommer socialministern att ta initiativ till att socialtjänsten
            i kommunerna får större kunskap om dessa frågor?
          </note>
          <note>
            1990/91:664 av Marianne Jönsson (c) till arbetsmarknadsministern
            om sockerbruket i
          </note>
          <note>
            Mörbylånga:
          </note>
          <note>
            Riksdagen beslutade den 17 maj att stödet till
          </note>
          <note>
            Mörbylånga Sockerbruk inte skall utgå efter 1992
          </note>
          <note>
            års betkampanj. Beslutet är ett mycket hårt slag mot Mörbylånga
            kommun och hela Kalmar län.
          </note>
          <note>
            Sockerbruket har mycket stor betydelse för sysselsättningen och
            jordbruket på Öland och även på fastlandet. Nedläggningen innebär
            att 600, dvs.
          </note>
          <note>
            10 %, av samtliga arbetstillfällen i Mörbylånga kommun drabbas.
            Dessutom kommer sockerbetsodlingen i Kalmar län att upphöra med
            svåra konsekvenser för ett bevarat öppet landskap.
          </note>
          <note>
            Arbetsmarknadsläget är mörkt i Kalmar län.
          </note>
          <note>
            Varslen duggar tätt. Antalet anmälda arbetslösa är
          </note>
          <note>
            1 000 fler än vid motsvarande tid förra året. I år har, t.o.m.
            den 6 maj, 82 företag varslat 3 589 personer.
          </note>
          <note>
            Sockerbolaget hotar att lägga ned Mörbylånga
          </note>
          <note>
            Sockerbruk direkt efter årets kampanj om regeringens förslag
            om ensidigt sänkt gränsskydd vinner riksdagens gehör.
          </note>
          <note>
            Jag vill fråga jordbruksministern:
          </note>
          <note>
            Vilka åtgärder ämnar regeringen vidta för att förhindra sockerbolaget
            att sätta denna hotelse i verket?
          </note>
          <note type="speaker">
            1990/91:665 av Pär Granstedt (c) till miljöministern om jordbruksomställningen
            i Stockholms län:
          </note>
          <note>
            I Stockholms län riskerar omställningen inom jordbruket att bli
            ett hot mot kulturlandskapet och hundratusentals människors närmiljö.
            Ca 25 000
          </note>
          <note>
            hektar är i år föremål för omställning och siffran förväntas
            växa mot 40 000 hektar, med en växande andel skogsplantering.
            Tillgängliga medel för naturvårdsåtgärder är helt otillräckliga.
          </note>
          <note>
            Avser statsrådet att ta några initiativ för att säkerställa att
            inte jordbruksomställningen i
          </note>
          <note>
            Stockholms län och andra särskilt hårt drabbade områden leder
            till oacceptabla skador för landskapsmiljön?
          </note>
          <note>
            1990/91:666 av Gunhild Bolander (c) till arbetsmarknadsministern
            om sockerbruket på
          </note>
          <note>
            Gotland:
          </note>
          <note>
            Sockerbruket i Roma på Gotland skall läggas ned om fem år enligt
            beslut av en riksdagsmajoritet.
          </note>
          <note>
            Enligt beslutet skall regeringen återkomma till riksdagen i det
            fall problem skulle uppstå att få fram alternativ sysselsättning.
          </note>
          <note>
            Just nu behandlas i riksdagen ett förslag från regeringen om
            att sänka gränsskyddet på jordbruksprodukter bl.a. socker. Enligt
          </note>
          <note>
            Sockerbolaget kommer ett beslut om ett sänkt gränsskydd att innebära
            att bruket på Gotland läggs ned betydligt tidigare än planerat.
            Detta skulle leda till mycket svåra problem för arbetsmarknaden
            och jordbruket på Gotland.
          </note>
          <note>
            Vilka åtgärder planerar regeringen att vidta för att förhindra
            att Sockerbolagets hot om nedläggning av sockerbruket på Gotland
            efter 1992 års betsäsong skall verkställas?
          </note>
          <note>
            21 § Kammaren åtskildes kl. 21.31.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. 4 §
            anf. 16 (delvis),
          </note>
          <note>
            av tredje vice talmannen därefter t.o.m. 13 §
          </note>
          <note>
            anf. 104 (delvis),
          </note>
          <note>
            av talmannen därefter t.o.m. ajourneringen kl.
          </note>
          <note>
            17.57,
          </note>
          <note>
            av tredje vice talmannen därefter t.o.m. 17 §
          </note>
          <note>
            anf. 138 (delvis) och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
