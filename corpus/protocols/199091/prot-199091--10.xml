<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--10</head>
          <docDate when="1990-10-16">1990-10-16</docDate>
        </div>
      </front>
      <body>
        <div>
          <note>
            Förhandlingarna leddes av tredje vice talmannen.
          </note>
          <note>
            1 § Justering av protokoll
          </note>
          <note>
            Justerades protokollet för den 10 oktober.
          </note>
          <note>
            2 § Svar på fråga 1990/91:44 om lagen om anställningsskydd
          </note>
          <note>
            Anf. 1 Arbetsmarknadsminister MONA
          </note>
          <note>
            SAHLIN:
          </note>
          <note>
            Herr talman! Lars-Ove Hagberg har frågat mig om regeringen är
            beredd att ändra i lagen om anställningsskydd så att koncerner
            har ett större ansvar för personal vid nedläggningar och förändringar
            av verksamhet.
          </note>
          <note>
            Frågan är ställd mot bakgrund av vad som förekommit i samband
            med att en ICA-butik i
          </note>
          <note>
            Borlänge lades ned och en ny ICA-butik öppnades.
          </note>
          <note>
            Jag har erfarit att denna händelse är föremål för tvist mellan
            berörda parter. Jag kan därför självfallet inte uttala mig närmare
            om denna händelse.
          </note>
          <note>
            Frågor rörande anställningsskydd inom koncerner inrymmer flera
            komplicerade frågeställningar som har varit föremål för behandling
            i samband med såväl den tidigare som den nuvarande anställningsskyddslagen.
            Det har då inte ansetts lämpligt att lagstifta i vidare mån än
            regeln att en arbetstagare som har bytt anställning får tillgodoräkna
            sig tiden i den förra anställningen om arbetsgivarna vid anställningsbytet
            tillhör samma koncern. I övrigt har det ansetts lämpligt att överlämna
            till parterna på arbetsmarknaden att genom kollektivavtal lösa
            de skiftande problem som i detta sammanhang kan uppkomma.
          </note>
          <note>
            I arbetsmarknadsdepartementet pågår för närvarande planering
            av en översyn av den framtida arbetsrätten. Inom ramen för den
            översynen kommer arbetsrättsliga koncernfrågor att beröras. Därför
            är jag inte nu beredd att föreslå några ändringar i dessa hänseenden.
          </note>
          <note type="speaker">
            Anf. 2 LARS-OVE HAGBERG (v):
          </note>
          <note>
            Herr talman! När Borlänge kommun olyckligtvis var med och planerade
            ett affärscentrum uppstod problem. Butikerna i det gamla centret
            flyttade över till det nya. För ICAs del blev det en ny butik,
            men personalen blev över. Man valde och vrakade medan personalen
            i den gamla butiken blev arbetslös, vilket har rört upp fackliga
            känslor inte minst i Borlänge med omgivning.
          </note>
          <note>
            Det här ställer återigen bolagiseringsfrågan inom industrin i
            blixtbelysning: Skall man ha företräde till ett arbete när man
            är anställd inom samma koncern? Vi behöver inte tvista om vad
            som har hänt i detta fall, utan frågan gäller om regeringen vill
            täppa till den möjlighet som ICA har använt sig av -- att man
            inte behöver ta över personalen från den gamla butiken ICA Brage
            till ICA Max, utan kunde välja och vraka. Det är ju den luckan
            i lagen som man har utnyttjat!
          </note>
          <note>
            Det hjälper inte att ICAs centrala organisation säger att man
            skall anställa dessa människor och kanske ge besked om vilka arbeten
            de får. Det här är upprörande och försvagar hela tiden fackets
            position. Det svar som arbetsmarknadsministern nu ger återspeglar
            väl inte regeringens syn på denna fråga? Jag tycker att det borde
            vara självklart att det skulle finnas ett bredare arbetsgivaransvar
            som man kunde teckna avtal om. Om man bara säger att det är arbetsmarknadens
            parter som skall klara ut dessa problem, blir det ju faktiskt
            ganska svårt för dem att hävda detta. Därför blir min följdfråga:
            Är det Mona Sahlins uppfattning att man bör ha ett bredare arbetsgivaransvar?
          </note>
          <note>
            Anf. 3 Arbetsmarknadsminister MONA
          </note>
          <note>
            SAHLIN:
          </note>
          <note>
            Herr talman! I slutet av mitt svar anger jag att vi kommer att
            börja med en översyn av den framtida arbetsrätten. Jag säger också
            att arbetsrättsliga koncernfrågor kommer att beröras. Därför betonade
            jag också att jag inte nu är beredd att föreslå eller ange någon
            typ av ändringar.
          </note>
          <note>
            Sedan många år tillbaka är jag mycket medveten om de problem
            som Lars-Ove Hagberg tar upp i sin fråga. Man kan i och för sig
            ha en diskussion med olika utgångspunkter huruvida ICA verkligen
            är att räkna som en koncern i det här fallet. Jag lämnar den diskussionen
            åt sidan.
          </note>
          <note>
            Jag vill uttrycka stor förståelse för att det kan tyckas mycket
            svårförståeligt och orättvist om arbetstagare på en och samma
            arbetsplats inte har gemensam turordningskrets, som det heter,
            i sådana fall där verksamhet delas upp i flera bolag.
          </note>
          <note>
            Jag vill också ta upp den andra sidan av problemet.
          </note>
          <note>
            Det kan finnas motstridiga arbetstagarintressen i de olika bolagen.
            Det kan inte utan vidare förutsättas att redan anställda i koncernbolag
            anser det vara riktigt att ett nyförvärvat bolag och dess företags
            personal kommer att gå före i turordningskretsen.
          </note>
          <note>
            Jag vill bara ange att jag inser problemen och kommer att verka
            för att denna översyn kommer att bidra till förändringar, men
            jag vill också med dessa två exempel visa att frågan kanske är
            lite mer komplicerad än vad Lars-Ove Hagberg lät antyda.
          </note>
          <note type="speaker">
            Anf. 4 LARS-OVE HAGBERG (v):
          </note>
          <note>
            Herr talman! Det komplicerade i denna fråga skulle i så fall
            vara att ICA -- som jag betraktar som en koncern i detta fall
            -- t.ex. lägger ner en butik på ett ställe och öppnar på ett annat.
          </note>
          <note>
            Det som är anmärkningsvärt är att man kan rata en arbetstagare
            och välja en annan. Jag vet att man inte kan skriva entydiga lagar,
            men regeringen borde ändå i ett förändringsarbete utgå ifrån att
            fastslå att denna typ av anställningskydd måste personalen ha.
            Arbetar man inom en koncern skall man inte kunna bli sparkad därför
            att den gamla butiken ersätts av en ny. Jag tycker att det är
            upprörande att det finns en sådan lucka i lagstiftningen!
          </note>
          <note>
            Sedan inser jag att andra fall kan uppstå som är möjliga att
            åtgärda med hjälp av lagstiftningen. En sådan här typ av anställningsskydd
            måste på något sätt skrivas in i lagen.
          </note>
          <note>
            Anf. 5 Arbetsmarknadsminister MONA
          </note>
          <note>
            SAHLIN:
          </note>
          <note>
            Herr talman! Utan att gå in mer på detta exempel vill jag bara
            uttrycka att utgångspunkten för min och regeringens del när vi
            diskuterar den framtida arbetsrätten är att vi självfallet skall
            stärka löntagarens inflytande och inte försvaga det.
          </note>
          <note type="speaker">
            Anf. 6 LARS-OVE HAGBERG (v):
          </note>
          <note>
            Herr talman! Om jag får tolka arbetsmarknadsministerns svar välvilligt
            kanske man kan säga att hon t.o.m. instämmer med mig i att ICA
            har det moraliska ansvaret gentemot sin arbetskraft.
          </note>
          <note>
            Egentligen borde det vara någon som tog hand om problemen och
            inte uppträdde på detta sätt. Jag kan aldrig tänka mig att lagens
            intentioner har varit att man skall kunna bete sig på det här
            sättet, utan lagen skulle skydda de anställda och man skulle inte
            kunna utnyttja den så här. Jag hoppas att arbetsmarknadsministern
            håller med mig om det.
          </note>
          <note>
            Överläggningen var härmed avslutad.
          </note>
          <note>
            3 § Svar på fråga 1990/91:72 om chefstjänsten vid den regionala
            arbetslivsfonden i Värmland
          </note>
          <note>
            Anf. 7 Arbetsmarknadsminister MONA
          </note>
          <note>
            SAHLIN:
          </note>
          <note>
            Herr talman! Gullan Lindblad har frågat civilministern på vilka
            grunder regeringen beslöt att inställa tillsättningen av chefstjänsten
            vid den regionala arbetslivsfonden i Värmlands län för att leta
            upp en kvinna och om det är regeringens uppfattning att kvinnor
            respektive män skall ha företräde vid tillsättningen av vissa
            tjänster samt på vilket sätt regeringen anser att ett dylikt förfarande
            främjar jämställdhet. Vidare påstår Gullan
          </note>
          <note>
            Lindblad att hon försökt förmå såväl jämställdhetsministern som
            arbetsmarknadsministern att förklara principerna för tillsättningen,
            men att de bara hänvisat till varandra.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Jag avser inte att gå in i en diskussion om detaljer i det enskilda
            fall som Gullan Lindblad nämner och beträffande vilket regeringen
            redan fattat beslut.
          </note>
          <note>
            Jag vill först erinra om föreskriften i regeringsformens 11 kap.
            9 § om att vid tillsättning av statlig tjänst avseende skall fästas
            vid sakliga grunder, såsom förtjänst och skicklighet. Såsom framgår
            av paragrafens ordalydelse finns utrymme att beakta andra sakliga
            grunder än sådana som kan hänföras till förtjänst och skicklighet.
            Det allmänna intresset att främja jämställdhet mellan kvinnor
            och män har i praxis godtagits som en saklig grund enligt regeringsformen.
          </note>
          <note>
            Det regeringsärende som Gullan Lindblad nämner innebär inte något
            avsteg från regeringens hittillsvarande praxis när det gäller
            att tillsätta chefstjänster. Underlag för regeringens ställningstagande
            inhämtas under ärendets beredning. När tillräckligt underlag föreligger
            beslutar regeringen och tar då hänsyn till de faktorer som är
            relevanta i ärendet. Så har också skett i detta ärende och jag
            är övertygad om att vi har funnit en mycket duglig person, en
            kvinna, till detta viktiga arbete.
          </note>
          <note>
            Slutligen har varken jämställdhetsministern eller jag själv haft
            någon kontakt med Gullan Lindblad när det gäller den ifrågavarande
            tillsättningen.
          </note>
          <note type="speaker">
            Anf. 8 GULLAN LINDBLAD (m):
          </note>
          <note>
            Herr talman! Tack för svaret, fru arbetsmarknadsminister. Det
            faller ingen skugga på kvinnan som har tillträtt den aktuella
            tjänsten. Det är en kompetent person. Det är inte det frågan gäller.
          </note>
          <note>
            Det är faktiskt så att såväl arbetsmarknadsministern som jämställdhetsministern,
            som ju bor i mitt eget län, har haft upprepade tillfällen att
            träda fram och förklara principerna i det här ärendet. En grupp
            kvinnor vid länsarbetsnämnden har också skrivit ett brev. De har
            förgäves väntat på svar. Men nog om detta.
          </note>
          <note>
            Tillvägagångssättet i det här tjänstetillsättningsärendet har
            upprört många i mitt län. Det gäller allmänheten och det gäller
            partiföreträdare såväl från vänster som från höger, inte minst
            från arbetsmarknadsministerns eget parti. Man tycker att det är
            anmärkningsvärt att en man fått tjänsten i fråga, men att regeringen
            agerat för att en kvinna, som inte ens har sökt tjänsten eller
            förklarat sig intresserad av den inom stipulerad tid, skulle få
            den.
          </note>
          <note>
            Jag, och många med mig, anser att detta är något av en rättssäkerhetsfråga.
            Om det här är det vanliga tillvägagångssättet så har alla som
            söker statliga tjänster all anledning att vara oroliga. Och jag
            vill fråga arbetsmarknadsministern om regeringen ändå har för
            avsikt att, när det gäller tillsättande av tjänster inom statliga
            myndigheter, skriva i platsannonsen att sedvanliga meriter inte
            skall räknas om det inte blivit tillräckligt stort antal sökande
            av rätt kön, att det underrepresenterade könet skall ha villkorslöst
            företräde. Det är ju detta den här frågan handlar om.
          </note>
          <note>
            Anf. 9 Arbetsmarknadsminister MONA
          </note>
          <note>
            SAHLIN:
          </note>
          <note>
            Herr talman! För det första vill jag påpeka att jag har svarat
            de kvinnor som har skrivit till mig och som Gullan Lindblad talar
            om.
          </note>
          <note>
            Jag vill verkligen understryka att man inom alla typer av anställningar,
            både i privat och offentlig tjänst, kan uttala en allmän inställning
            att det är viktigt att man anstränger sig för att få fler kvinnor
            eller fler män beroende på vilket kön som är underrepresenterat.
            Detta är ingen ny praxis, utan det är en gammal praxis som regeringen
            likväl som många andra arbetsgivare har att hantera. Ett exempel
            är, som jag nämnde, att det är saklig grund att sträva efter att
            främja jämställdhet mellan könen. Det betyder också att aktivt
            medverka till att det uppstår en mer jämställd situation när man
            t.ex. tillsätter den här typen av tjänster. Det står ju också
            i jämställdhetslagen att varje arbetsgivare skall verka för att
            lediga anställningar söks av båda könen.
          </note>
          <note>
            Jag vill bara understryka att till de här chefstjänsterna så
            var det ungefär 20 % kvinnor som sökte, men det var mycket ojämt
            fördelat över landet. Det var fler kvinnor i storstadslänen och
            färre i de mindre länen. Regeringen hade som ambition att, på
            detta för kvinnorna så viktiga område som arbetsliv och arbetslivsförnyelse,
            få en någorlunda jämn spridning mellan de manliga och kvinnliga
            cheferna. Jag vill understryka att detta beslut icke är ett frångående
            av praxis. Det understryker bara att regeringen tar praxis och
            strävan att få ett mer jämställt arbetsliv på allvar.
          </note>
          <note type="speaker">
            Anf. 10 GULLAN LINDBLAD (m):
          </note>
          <note>
            Herr talman! Eftersom jag är ordförande för ett kvinnoförbund
            så ligger det naturligtvis i mitt intresse att vi får en så jämställd
            fördelning av tjänster som möjligt på olika områden. Men enligt
            mitt förmenande får det inte gå till så här. Vi kvinnor skall
            inte kvoteras fram för att få vissa tjänster.
          </note>
          <note>
            Om det är jämbördiga sökande till en tjänst så tycker jag att
            man helt naturligt kan välja kvinnan om det övervägande antalet
            anställda inom det området är män och vice versa. Men i detta
            fall gällde det själva förfaringssättet, att ansökningstiden var
            utgången och att det inte fanns någon medsökande. Personen i fråga
            hade alltså fått tjänsten och sedan får vederbörande höra att
            han är desavouerad för att han har fel kön. Anser verkligen regeringen
            att detta är att främja jämställdheten? Jag anser det inte. Jag
            vill påstå att en majoritet av kvinnorna i mitt län icke anser
            det.
          </note>
          <note>
            Anf. 11 Arbetsmarknadsminister MONA
          </note>
          <note>
            SAHLIN:
          </note>
          <note>
            Herr talman! Jag vill understryka att ett ärende har en hel beredningsgång
            innan det är färdigt, detta inkluderar även tillsättandet av de
            här chefstjänsterna inom arbetslivsfonden. Det var ingen som hade
            fått tjänsten och som sedan plötsligt inte fick den.
          </note>
          <note>
            Här handlar det om att regeringen tog ett ansvar för att helheten,
            dvs. det totala antalet chefer inom arbetslivsfonden, skulle få
            en större andel kvinnor än vad den från början hade fått. Det
            var det som låg i beredningsarbetet, och jag har genom den här
            beskrivningen visat att varje ansvarsfull arbetsgivare måste,
            om man vill uppnå en mer jämställd arbetsmarknad, anstränga sig
            å det yttersta för att få den helhet som någorlunda motsvarar
            de mål vi sätter upp -- att dessa nya mycket framåtsyftande verksamheter
            som arbetslivsfonden är en del av, också skall få en jämnare könsfördelning
            än vad som annars hade varit fallet. I det underlaget ingick att
            leta dugliga kvinnor -- icke kvotera in dem för att de är kvinnor
            utan för att de är dugliga kvinnor. Det anser jag att de totalt
            sju kvinnor som i dag finns inom arbetslivsfonden är.
          </note>
          <note type="speaker">
            Anf. 12 GULLAN LINDBLAD (m):
          </note>
          <note>
            Herr talman! Jag är alldeles övertygad om att de är dugliga.
            Men för det första tror jag att de skulle ha varit med och sökt
            och inte blivit uppplockade. För det andra tror jag att de hade
            tyckt att det hade varit roligare om tillvägagångssättet hade
            varit det som allmänheten uppfattar som ett rättssäkert förfarande.
          </note>
          <note>
            Men jag upprepar min fråga: Kommer vederbörande statliga myndighet
            i fortsättningen att ange i platsannonser att sedvanliga meriter
            inte räknas om det inte blivit tillräckligt antal sökande av rätt
            kön? Kommer det att vara så att en person villkorslöst skall få
            tjänsten om han eller hon tillhör det underrepresenterade könet?
            Det handlar ju om villkorslösheten.
          </note>
          <note>
            Anf. 13 Arbetsmarknadsminister MONA
          </note>
          <note>
            SAHLIN:
          </note>
          <note>
            Herr talman! Får jag bara intill tjatighetens gräns upprepa att
            regeringen med det här beslutet icke har frångått någonting utan
            vidhåller en praxis som har varit gällande och som jag hoppas
            skall fortsätta vara gällande, nämligen detta att strävan att
            främja jämställdheten mellan könen också är en aktiv strävan som
            är praxis när man tillsätter tjänster. Så har också varit fallet
            när det gäller arbetslivsfonden. Det är inte ett frångående av
            någonting utan ett vidhållande att också jämställdheten är en
            aspekt som det åligger alla arbetsgivare att aktivt främja, så
            ock regeringen.
          </note>
          <note type="speaker">
            Anf. 14 GULLAN LINDBLAD (m):
          </note>
          <note>
            Herr talman! Jag blir inte lugnad av detta. Jag tycker att det
            är ännu mera anmärkningsvärt att man förfar på det här sättet.
            Att en människa som de facto har ansett sig vara anställd helt
            enkelt blir desavouerad därför att han är av fel kön. Jag tror
            inte att vare sig kvinnor eller män i detta land är betjänta av
            den sortens jämställdhetspolitik. Jag anser att regeringen i denna
            fråga liksom i så många andra faktiskt inte är i takt med folket.
          </note>
          <note>
            Överläggningen var härmed avslutad.
          </note>
          <note>
            4 § Svar på fråga 1990/91:91 om möjligheterna för baltiska ungdomar
            att praktisera i Sverige
          </note>
          <note>
            Anf. 15 Arbetsmarknadsminister MONA
          </note>
          <note>
            SAHLIN:
          </note>
          <note>
            Herr talman! Marianne Jönsson har frågat mig om de krav som AMS
            har ställt upp för att baltiska ungdomar skall komma till Sverige
            och praktisera ligger i linje med en allmän och klart uttalat
            vilja att från svensk sida på alla sätt hjälpa de baltiska republikerna
            att byggas upp och utvecklas.
          </note>
          <note>
            Jag förmodar att frågan har ställts utifrån de uppgifter som
            gavs i ett Eko-inslag i torsdags och som grundar sig på en rad
            missförstånd.
          </note>
          <note>
            Regeringen uppdrog i juni 1990 åt AMS och statens invandrarverk
            att verka för att personer från de baltiska republikerna Estland,
            Lettland och
          </note>
          <note>
            Litauen skulle få tillfälle till praktikanttjänstgöring i Sverige.
            Som underlag för arbetet fanns en rapport utarbetad av en expertgrupp
            under arbetsmarknadsdepartementet samt en kompletterande promemoria
            som tillkommit efter ett interdepartementalt samråd.
          </note>
          <note>
            Uppdraget resulterade i att statens invandrarverk genom beslut
            den 10 september 1990 bemyndigade det svenska generalkonsulatet
            i Leningrad att bevilja uppehålls- och arbetstillstånd för praktikanter
            från de baltiska republikerna under vissa förutsättningar.
          </note>
          <note>
            Till skillnad från annan tillståndsgivning bygger verksamheten
            på initiativ från enskilda personer, föreningar, företag och offentliga
            institutioner. Den svenska tillståndsmyndigheten gör alltså ingen
            arbetsmarknadsprövning utan bedömer de olika praktikantprojekten
            utifrån syftet att de skall bli ett bidrag till den sociala, kulturella
            eller ekonomiska utvecklingen i praktikantens hemland.
          </note>
          <note>
            Verksamheten är alltså inte avsedd att fylla vakanser på den
            svenska arbetsmarknaden. Skall hjälpen eller biståndet till de
            baltiska republikerna ha något värde, måste det vara fråga om
            väl utarbetade praktikantprojekt, som ger praktikanten ett yrkesmässigt
            och utbildningsmässigt utbyte.
          </note>
          <note>
            Denna utgångspunkt för tillståndsgivningen ligger således helt
            i linje med de uttalanden som den svenska regeringen har gjort
            när det gäller vår önskan att bidra till de baltiska republikernas
            uppbyggnad. Att genom krav på marknadsmässig lön, bostad och vissa
            språkkunskaper säkerställa att praktikanten får en dräglig tillvaro
            här i landet är en självklarhet inte bara i denna verksamhet utan
            också i all annan tillståndsgivning enligt de riktlinjer som riksdagen
            tidigare antagit.
          </note>
          <note>
            Några onödiga hinder ställs alltså inte upp.
          </note>
          <note>
            Däremot har vi gentemot de baltiska republikerna ett ansvar för
            att bara personer med vilja att bygga upp sitt hemland kommer
            hit. Detta kan vi endast göra genom en seriös och genomtänkt tillståndsgivning.
          </note>
          <note>
            Jag anser att både AMS och invandrarverket har hanterat den här
            frågan på ett föredömligt snabbt och smidigt sätt.
          </note>
          <note>
            Ett sextiotal ansökningar har redan beviljats. Ett trettiotal
            ungdomar från de baltiska republikerna är redan i Sverige och
            i gång med sin praktiktjänstgöring.
          </note>
          <note type="speaker">
            Anf. 16 MARIANNE JÖNSSON (c):
          </note>
          <note>
            Herr talman! Tack för svaret, statsrådet!
          </note>
          <note>
            Ja, det var Ekot i torsdags som upprörde mig. Jag har nämligen
            följt denna fråga med stort intresse alltsedan statsministern
            i mars tillkännagav sin regeringsförklaring. Det var en mycket
            god idé och ett led i det arbete som vi så starkt känner för i
          </note>
          <note>
            Sverige, nämligen det som går ut på att hjälpa våra grannar på
            andra sidan Östersjön att bygga upp sina länder. Fru statsrådets
            svar lugnade mig, och jag gladde mig åt att ett sextiotal ansökningar
            har kommit och att ett trettiotal ungdomar är på väg hit. Det
            tycker jag är bra.
          </note>
          <note>
            Jag har erfarenhet från mer okonventionella utbyten. Jag är från
            Öland, och dit kommer t.ex.
          </note>
          <note>
            fiskarungdomar från Estland för att praktisera ett tag. Även
            inom jordbruket har vi ett visst utbyte.
          </note>
          <note>
            Jag kunde emellertid när jag lyssnade på statsministern förstå
            att det nu skulle bli fråga om ett större utbyte, ett brett kontaktnät.
            Jag föreställer mig att detta skall byggas upp systematiskt. Initiativet
            skall självfallet komma från enskilda, men det kanske leder till
            att inte alla nås av informationen och att det kanske blir nödvändigt
            att ha väldigt gott om kontakter för att kunna göra dessa ansökningar.
          </note>
          <note>
            Det är klart att verksamheten skall vara rigoröst kontrollerad,
            att den skall vara seriös och att det inte bara skall vara de
            som vill komma ifrån besvärliga förhållanden i Baltikum som kommer
            hit. Av arbetsmarknadsdepartementets krav kan jag hålla med om
            att arbetstillståndet skall vara klart, men jag tycker att de
            andra kraven är mycket mycket stränga. Man skall från Estland,
            Lettland eller Litauen ha ordnat bostad, man skall uppfylla vissa
            krav när det gäller språket, och man skall dessutom ha etablerat
            kontakter med svenska organisationer och ungdomsrörelser för att
            vistelsen här skall bli så bra som möjligt.
          </note>
          <note>
            Jag vill fråga fru statsrådet: Skulle det inte behövas en styrgrupp
            för att se till att detta kommer i gång på ett bra sätt?
          </note>
          <note>
            Anf. 17 Arbetsmarknadsminister MONA
          </note>
          <note>
            SAHLIN:
          </note>
          <note>
            Herr talman! Det är bra att vi här i riksdagen är överens om
            att uppgifterna i massmedia inte alltid överensstämmer med verkligheten.
            Det kan man få uppleva mer än en gång.
          </note>
          <note>
            Beslutet om att ge de baltiska ungdomarna möjlighet att komma
            hit fattades strax före sommaren. Redan nu kan vi konstatera att
            det finns ett antal baltiska ungdomar här och att ännu fler är
            på väg. Jag tror att vi skall understryka att detta är en början.
            Detta är ett projekt som kommer att hitta sina former ännu mer
            ju fler kontakter som uppstår, ju fler arbetsgivare som uppmärksammar
            den här verksamheten och ju fler exempel vi får på hur man hanterar
            detta och vilka problem man möter. Jag hoppas därför att det vi
            ser nu inte är det slutliga, utan början på ett projekt som också
            jag tror väldigt varmt på som ett sätt för oss att göra mycket
            för att hjälpa de baltiska staterna att utveckla sitt näringsliv
            och sin arbetsmarknad.
          </note>
          <note>
            Jag vill också angående kraven på bostad understryka att ungdomarna
            inte behöver sitta i
          </note>
          <note>
            Lettland och leta efter en bostad här, utan det åligger arbetsgivaren,
            den som vill ta emot praktikanterna, att också hitta en bostad
            i samband med att han erbjuder dessa människor att komma till
            Sverige. Också jag inser att det skulle vara oerhört svårt att
            från Baltikum behöva leta rätt på en bostad här. Men detta är
            alltså inte fallet.
          </note>
          <note>
            Jag tror att det här är ett smidigt och enkelt sätt för ungdomar
            från Baltikum att komma hit, och jag är övertygad om att ännu
            fler ungdomar kommer hit nästa sommar. Jag tror alltså att Marianne
            Jönsson och jag är helt överens om att detta är något som vi kan
            göra från Sveriges sida för att hjälpa Baltikum.
          </note>
          <note type="speaker">
            Anf. 18 MARIANNE JÖNSSON (c):
          </note>
          <note>
            Herr talman! Det är klart att det finns en otålighet, eftersom
            behoven är så oändliga. Man tycker att projektet skulle skyndas
            på. Det är som jag ser det inte bara inom näringslivet som praktiken
            behövs, utan de baltiska staterna behöver också bygga upp sin
            förvaltning; stat, kommun och landsting behöver ordna praktikplatser.
            Det är i detta sammanhang som jag menar att det skulle behövas
            någon form av styrgrupp, eftersom också svenska ungdomar har behov
            av praktikplatser; det blir alltså även fråga om en annan kategori.
            Jag frågar därför fru statsrådet en gång till: Skulle det inte
            behövas någon form av styrgrupp?
          </note>
          <note>
            Anf. 19 Arbetsmarknadsminister MONA
          </note>
          <note>
            SAHLIN:
          </note>
          <note>
            Herr talman! Det är väl inte alltid som denna typ av grupper
            underlättar i sådana här sammanhang.
          </note>
          <note>
            Jag lovar emellertid att jag mycket noga skall följa utvecklingen
            av detta -- det gör också jag redan i dag -- inte minst utifrån
            det behov som finns i de baltiska staterna av att lära sig förvaltning.
            De baltiska republikerna har också uttryckt ett mycket starkt
            önskemål om att få ta del av detta projekt, eftersom de på detta
            område har mycket att hämta av oss i Sverige.
          </note>
          <note>
            Jag lovar att mycket nära studera hur pass aktiva och medverkande
            myndigheter, kommuner och landsting i Sverige är och se om vi
            kan göra mer för att skynda på processen.
          </note>
          <note type="speaker">
            Anf. 20 MARIANNE JÖNSSON (c):
          </note>
          <note>
            Herr talman! Jag tackar för det svaret, eftersom det är så otroligt
            viktigt att vi får möjlighet att hjälpa till i det uppbyggnadsarbete
            som pågår.
          </note>
          <note>
            Överläggningen var härmed avslutad.
          </note>
          <note>
            5 § Meddelande om svar på interpellation
          </note>
          <note>
            1990/91:33
          </note>
          <note>
            Anf. 21 Arbetsmarknadsminister MONA
          </note>
          <note>
            SAHLIN:
          </note>
          <note>
            Herr talman! Med hänvisning till riksdagsordningen ber jag att
            få meddela att interpellation 1990/91:33 av Börje Hörnlund inte
            kan besvaras inom föreskriven tid på grund av hög arbetsbelastning.
            Vi har dock kommit överens om att interpellationen skall besvaras
            den 9 november
          </note>
          <note>
            1990.
          </note>
          <note>
            6 § Svar på fråga 1990/91:31 om åtgärder för att skydda Brasiliens
            gatubarn
          </note>
          <note>
            Anf. 22 Utrikesminister STEN
          </note>
          <note>
            ANDERSSON:
          </note>
          <note>
            Herr talman! Jag har fått ett antal frågor, som alla handlar
            om under hur vidriga omständigheter som många av världens barn
            lever.
          </note>
          <note>
            En fråga handlar om någon miljon av de enligt beräkningar ca
            80 miljoner barn som är föräldralösa, av vilka många lever i rika
            storstäders slumområden och ibland jagas och dödas av den egna
            polisen som om de vore vilda hundar eller råttor.
          </note>
          <note>
            En annan fråga handlar om de s.k.
          </note>
          <note>
            institutionsbarnen i Rumänien. Vi fick ju häromkvällen ett mycket
            skakande TV-reportage om detta.
          </note>
          <note>
            En fråga handlar om det brutala, omänskliga övervåld som används
            också mot barn och ungdomar på de ockuperade områdena i
          </note>
          <note>
            Mellanöstern och på annat håll.
          </note>
          <note>
            En fjärde serie frågor handlar om barn, som aldrig ges tillfälle
            att födas.
          </note>
          <note>
            Allt detta visar hur befogat och viktigt FNs toppmöte var, men
            det visar också -- vilket Bertil
          </note>
          <note>
            Måbrink påpekar i sin fråga -- att Sveriges regering aktivt måste
            agera i världen för att försvara barnens rättigheter.
          </note>
          <note>
            Bertil Måbrink har frågat mig om vilka åtgärder regeringen avser
            vidta för att protestera mot övergrepp och mord på brasilianska
            gatubarn.
          </note>
          <note>
            Det är uppenbart att de övergrepp och mord på gatubarn i Brasilien,
            som bl.a. Amnesty
          </note>
          <note>
            International fäst uppmärksamhet vid i en rapport, står i strid
            med den mest grundläggande mänskliga rättigheten, nämligen rätten
            till liv. Ett tungt ansvar vilar därför på den brasilianska regeringen
            att se till att sådana övergrepp omedelbart stoppas.
          </note>
          <note>
            Den brasilianska regeringen tycks ha tagit frågan på allvar,
            och den brasilianske justitieministern har deklarerat att man
            omedelbart kommer att utreda alla de fall som Amnesty tar upp
            i sin rapport. En av regeringen tillsatt rådgivande grupp för
            mänskliga rättigheter har fått uppdraget att särskilt bevaka barnens
            rättigheter.
          </note>
          <note>
            Sverige var en av initiativtagarna till det toppmöte om barn,
            som nyligen hölls i New York, där också
          </note>
          <note>
            Brasiliens president Collor deltog. En av avsikterna med toppmötet
            var att påskynda ratificeringen av
          </note>
          <note>
            FNs konvention om barnets rättigheter och att få fram de konkreta,
            politiska åtaganden som krävs för att konventionens innehåll skall
            förverkligas.
          </note>
          <note>
            Jag vet att toppmötet fick stor uppmärksamhet i
          </note>
          <note>
            Brasilien, och Brasilien ratificerade barnkonventionen i slutet
            av september.
          </note>
          <note>
            Toppmötet har också skapat ett politiskt opinionstryck i dessa
            frågor, som jag hoppas kommer att bestå.
          </note>
          <note>
            Den speciellt utsatta situation som många av världens barn lever
            i, och behovet av att trygga deras överlevnad och utveckling är
            en viktig del i svenskt biståndssamarbete, både bilateralt och
            multilateralt. En huvuddel av de enskilda svenska organisationer
            som med ekonomiskt stöd från
          </note>
          <note>
            SIDA arbetar i Brasilien, bedriver där en verksamhet som riktar
            sig till barn och ungdomar.
          </note>
          <note>
            Ett flertal projekt omfattar åtgärder för att söka kontakt med
            gatubarnen och ge dem husrum, mat och utbildning. Dessutom har
            flera FN-organ, däribland UNICEF -- som Sverige för övrigt är
            största bidragsgivare till -- men också bl.a. WHO, omfattande
            verksamhet riktad till barnen i
          </note>
          <note>
            Brasilien. UNICEFs verksamhet är särskilt inriktad på att förebygga
            och minska våld mot gatubarn och andra fattiga ungdomar.
          </note>
          <note>
            Mot denna bakgrund förefaller en svensk protest, som Bertil Måbrink
            efterlyser, inte vara påkallad för närvarande. Jag betonar att
            detta är fallet för närvarande. Jag kan försäkra Bertil Måbrink
            att vi med stor uppmärksamhet kommer att följa huvuvida den brasilianska
            regeringen fullföljer sina åtaganden.
          </note>
          <note type="speaker">
            Anf. 23 BERTIL MÅBRINK (v):
          </note>
          <note>
            Herr talman! Jag tackar utrikesministern för svaret. Min fråga
            var föranledd av Amnestys rapporter, inte minst de från september
            i år vilka redovisade situationen för de s.k. gatubarnen i de
            tre största städerna i Brasilien.
          </note>
          <note>
            I Brasilien, men också i många andra länder i
          </note>
          <note>
            Latinamerika, tvingas barn ut på gatorna just för att klara familjens
            försörjning. De tvingas ut för att tigga. Detta säger också något
            om den förfärande sociala situation som råder i många av dessa
            länder.
          </note>
          <note>
            För att undanröja dessa problem har dödspatruller, där poliser
            ingår, börjat rensa gatorna. Man för bort dessa barn. Sedan hittas
            de dödade, torterade eller lemlästade, på olika ställen i städerna.
            Bara under förra året hittades 457 barn döda som hade mördats
            av dödspatrullerna.
          </note>
          <note>
            Det är bra att FN har genomfört toppkonferensen om barn. Det
            var mycket viktigt.
          </note>
          <note>
            Men en annan viktig sak, som utrikesministern också nämner, är
            att man nu måste se till att de som ratificerat och godkänt barnkonventionen
            också lever upp till den. Det är ett mycket viktigt arbete.
          </note>
          <note>
            Jag utgår ifrån att Sverige i fortsättningen kommer att vara
            mycket vaksamt och bevaka de olika länderna.
          </note>
          <note>
            Jag håller med utrikesministern om att någon protest inte behövs
            just nu. Efter det att jag ställde min fråga har man vidtagit
            vissa åtgärder, men vi måste kontrollera dessa länder. Det finns
            så många exempel i historien, där man har skrivit under konventioner
            men sedan åkt hem och fortsatt att bryta mot bestämmelserna. Det
            är därför viktigt att man nu tar det andra steget, nämligen att
            bevaka dessa länder och ha tummen i ögat på dem.
          </note>
          <note>
            Anf. 24 Utrikesminister STEN
          </note>
          <note>
            ANDERSSON:
          </note>
          <note>
            Herr talman! Jag vill till detta säga att jag helt delar
          </note>
          <note>
            Bertil Måbrinks uppfattning. Dess värre förekommer sådant här
            inte bara i Latinamerika utan också på andra håll i världen. Jag
            kan än en gång försäkra att vi skall följa detta med vaksamhet
            så länge fenomenet består och inte har rättats till.
          </note>
          <note type="speaker">
            Anf. 25 BERTIL MÅBRINK (v):
          </note>
          <note>
            Herr talman! Jag är också medveten om att detta naturligtvis
            inte sker bara i Latinamerika. Men problemet är mest markant och
            har fått mer uppmärksamhet i Latinamerika. Vi kunde t.ex. i går
            se ett TV-program om Thailand och hur man där behandlar barnen.
            Svenska medborgare framstod inte i så väldigt bra dager. Detta
            är väl också någonting som vi måste återkomma till och ta itu
            med så småningom.
          </note>
          <note>
            Överläggningen var härmed avslutad.
          </note>
          <note>
            7 § Svar på frågorna 1990/91:73, 74 och 85 om barn på institutioner
            i Rumänien
          </note>
          <note>
            Anf. 26 Utrikesminister STEN
          </note>
          <note>
            ANDERSSON:
          </note>
          <note>
            Herr talman! Rumäniens svåra arv från
          </note>
          <note>
            Ceausescudiktaturen illustreras inte minst av barnens situation.
            Redan kort efter revolutionen i december i fjol inledde hjälporganisationer
            från
          </note>
          <note>
            Sverige och andra länder ett omfattande biståndsarbete i landet,
            inte minst inom hälsovårdssektorn. Redan från början ägnades särskild
            uppmärksamhet åt barnens situation.
          </note>
          <note>
            Omgående avsatte regeringen 20 milj. kr. för svenska organisationers
            akuta insatser i Rumänien.
          </note>
          <note>
            Också den svenska allmänheten har bidragit generöst till att
            försöka lindra den omedelbara nöden.
          </note>
          <note>
            Det var sålunda naturligt att jag i samband med mitt besök i
            Rumänien i januari i år inbjöd representanter för svenska hjälporganisationer
            att ingå i min delegation. Dessa organisationer har gjort en beundransvärd
            insats och åtnjuter naturligtvis regeringens fulla stöd.
          </note>
          <note>
            Gradvis har omfattningen av människors lidande i
          </note>
          <note>
            Rumänien blivit alltmer känd, senast genom det skakande inslaget
            i TV-programmet 8 dagar. Vi måste nu ställa oss frågan vad vi
            i Sverige mer kan göra för att visa vår solidaritet och vilka
            krav vi skall ställa på den rumänska ledningen.
          </note>
          <note>
            Svenska frivilligorganisationer, ingen nämnd och ingen glömd,
            har genom sin verksamhet i
          </note>
          <note>
            Rumänien redan den nödvändiga erfarenheten och överblicken och
            kan rätt prioritera och samordna de olika insatserna. De bör även
            i fortsättningen förbli centrala i hjälpen åt Rumänien. De rumänska
            barnens situation utgör ett viktigt element i frågan om respekten
            för de mänskliga rättigheterna.
          </note>
          <note>
            Konventionen om barnets rättigheter är en av fler konventioner
            som behandlar mänskliga rättigheter.
          </note>
          <note>
            Liksom i så många andra fall har Sverige verkat mycket aktivt
            för att stärka respekten för de mänskliga rättigheterna även i
            Rumänien. Låt mig bara påminna om det svenska initiativet i FNs
            kommission för de mänskliga rättigheterna att tillsätta en särskild
            rapportör för Rumänien, ett förslag som vi fick majoritet för.
            Han utsågs redan under Ceausescuregimen, men hans mandat har sedermera
            förlängts, även denna gång på svenskt initiativ. Det skedde efter
            ett samtal jag hade med
          </note>
          <note>
            Rumäniens dåvarande utrikesminister.
          </note>
          <note>
            Rapportören skall vid nästa möte om några månader lägga fram
            en ny rapport om läget. Då ges anledning att även göra en bedömning
            av hur
          </note>
          <note>
            Rumänien respekterar barnets rättigheter. På svenskt förslag
            har just frågan om barnets rättigheter satts upp på dagordningen
            för detta nästa möte med kommissionen.
          </note>
          <note>
            Det finns anledning att dröja vid de åtaganden som
          </note>
          <note>
            Rumänien gjort genom att ratificera barnkonventionen. Konventionen
            ger barn som vårdas på institution, liksom handikappade barn,
            ett särskilt starkt skydd.
          </note>
          <note>
            Det är den rumänska regeringens ansvar att skapa sådana villkor
            att barnen där kan få leva ett drägligt liv. Det är i detta sammanhang
            särskilt viktigt att den rumänska regeringen och rumäner i allmänhet
            tillägnar sig den grundsyn som är det bärande elementet i barnkonventionen:
            varje barn, oavsett handikapp, sjukdom e.d., har ett fullt människovärde
            och sin egna rättigheter. Alla åtgärder som rör barn skall baseras
            på principen om barnets bästa. Det ankommer på de nationella regeringarna
            att garantera dessa rättigheter.
          </note>
          <note>
            Statsministern har som bekant i ett brev till den rumänske presidenten
            dels erbjudit samarbete för att hjälpa de rumänska barnen, dels
            erinrat om den rumänska regeringens skyldigheter. Han tog i fredags
            initiativet till ett möte med de i Rumänien verksamma frivilligorganisationerna.
            Dessa redogjorde då för genomförda och planerade projekt. Man
            diskuterade hur det vidare arbetet skall genomföras och hur regeringen
            bäst kan stödja dem. Statsministern föreslog då att sända en regeringsdelegation
            till Rumänien. För närvarande undersöks när en sådan skulle kunna
            resa.
          </note>
          <note>
            Vi kommer från svensk sida att med största uppmärksamhet fortsätta
            att följa utvecklingen i
          </note>
          <note>
            Rumänien, både vad rör de institutionsplacerade barnen och mänskliga
            rättigheter i allmänhet. Vi avser även fortsättningsvis hålla
            nära kontakt med de organisationer som är verksamma där och på
            olika sätt stödja dem i deras olika aktiviteter.
          </note>
          <note>
            Anf. 27 INGRID RONNE-BJÖRKQVIST
          </note>
          <note>
            (fp):
          </note>
          <note>
            Herr talman! Jag ber att få tacka för svaret.
          </note>
          <note>
            En folkstorm i dag innebär tyvärr alltför ofta en glömska i morgon.
            Därför är det viktigt att man för den här frågan vidare till FN-nivå
            och håller liv i den.
          </note>
          <note>
            Jag tror personligen inte att denna situation är unik.
          </note>
          <note>
            Det är bara 30 år sedan vi i Sverige hade missförhållanden, som
            inte var så grova men som ändå var mycket anmärkningsvärda. Jag
            började som barnläkare just när dessa frågor fördes på tal.
          </note>
          <note>
            Jag har fått uppleva det positiva i att det går att göra något
            åt situationen.
          </note>
          <note>
            I somras var jag i ett Medelhavsland och funderade över var de
            handikappade barnen fanns. Jag fick då uppgift om att det rådde
            stora missförhållanden även där på institutionerna.
          </note>
          <note>
            Man har tagit itu med gatubarnen, man har tittat på barnarbete
            och man har tittat på prostitution bland barn. För mig känns det
            naturligt att man nu går vidare och tar ett rejält tag för de
            glömda barnen på institutionerna.
          </note>
          <note>
            Är utrikesministern villig att bredda diskussionen i
          </note>
          <note>
            FN och försöka lyfta fram inte bara Rumäniens barn -- det behövs
            naturligtvis riktade insatser, och man får hoppas att det inte
            är lika vidrigt på andra håll -- och se över hela fältet och lägga
            fram ett åtgärdsprogram för att förbättra för barn på institutioner,
            barn som utan tvivel har det mycket svårt i många länder?
          </note>
          <note type="speaker">
            Anf. 28 BERTIL MÅBRINK (v):
          </note>
          <note>
            Herr talman! Jag tackar utrikesministern för svaret.
          </note>
          <note>
            Jag vill precis som Ingrid Ronne-Björkqvist säga att den situation
            som råder i Rumänien naturligtvis går att ändra så att även de
            barnen kan få samma rättigheter som alla andra barn.
          </note>
          <note>
            Jag tycker att det är positivt att det sedan jag ställde min
            fråga har hänt mycket när det gäller solidaritetsaktioner från
            svenska folkets sida. Jag tycker också att det är bra att statsministern
            har skrivit till den rumänska presidenten och påtalat detta och
            erbjudit vissa ytterligare hjälpinsatser.
          </note>
          <note>
            Vad jag förstår råder det inte så stor brist på pengar i nuläget.
            Det är precis som utrikesministern säger i sitt svar: ''Det är
            i detta sammanhang särskilt viktigt att den rumänska regeringen
            och rumäner i allmänhet tillägnar sig den grundsyn som är det
            bärande elementet i barnkonventionen: varje barn, oavsett handikapp,
            sjukdom e.d., har ett fullt människovärde och sina egna rättigheter.''
          </note>
          <note>
            Har regeringen övervägt -- det framkommer i statsministerns formuleringar
            -- att Sverige skulle kunna t.ex. erbjuda rumäner platser i Sverige
            för utbildning på sådana institutioner som har ansvaret för bl.a.
            handikappade barn? Jag tror att det skulle vara bra för att snabbt
            ändra attityder. I första hand skulle det gälla den vårdpersonal
            i Rumänien som har en annan attityd på grund av en regims hänsynslöshet.
            Man skulle även kunna skicka svensk personal till Rumänien.
          </note>
          <note type="speaker">
            Anf. 29 JAN SANDBERG (m):
          </note>
          <note>
            Herr talman! Jag vill börja med att tacka för svaret på min fråga.
          </note>
          <note>
            Det var chockerande bilder som mötte oss i alla svenska vardagsrum
            för inte så många dagar sedan.
          </note>
          <note>
            Jag tror att många minns dessa bilder av barn i burar, eller
            vad jag skulle vilja kalla för dödens väntrum i källaren.
          </note>
          <note>
            Vi har sett ett skrämmande exempel på den värsta formen av styre
            under, vad man har kallat, socialistrepubliken Rumäniens envåldshärskare
          </note>
          <note>
            Ceausescus ledarskap.
          </note>
          <note>
            Jag tror att alla har trott, liksom jag, att den nya ledningen
            i Rumänien skulle göra rent hus med de gamla oförrätterna. Men
            tyvärr visar det sig att så inte verkar vara fallet. Det är glädjande
            att regeringen har hanterat denna fråga på ett bra sätt och agerat
            snabbt. Men det finns frågetecken inför framtiden.
          </note>
          <note>
            Denna situation för barnen på barnhemmen i
          </note>
          <note>
            Rumänien riskerar att vara endast en del av ett fortfarande delvis
            omänskligt system i Rumänien.
          </note>
          <note>
            Kommer regeringen att vidta några åtgärder för att försäkra sig
            om att det inte ser ut på liknande sätt på andra områden i Rumänien?
          </note>
          <note>
            Vi moderater har länge krävt att en större andel av biståndet
            skall gå via frivilligorganisationerna. I det här fallet har regeringen
            agerat på ett mycket bra sätt när dessa organisationer har fått
            bidrag. Frågan är om regeringen har för avsikt att ändra inriktningen
            även på andra områden vad gäller att ge frivilligorganisationerna
            ett större stöd.
          </note>
          <note>
            Känner statsrådet till att i den här kammaren finns representanter
            från ett parti som har besökt
          </note>
          <note>
            Rumänien hela sex gånger sedan 1978? Det är mer än vad man har
            gjort vad gäller något annat utomnordiskt land. Jag misstänker
            att statsrådet delar min undran när det gäller om vänsterpartiet
            --
          </note>
          <note>
            som det handlar om -- har haft både skygglappar och hörselskydd
            under besöken. Jag tror att inte bara statsrådet och jag utan
            även svenska folket vill få ett svar på den frågan.
          </note>
          <note>
            Anf. 30 Utrikesminister STEN
          </note>
          <note>
            ANDERSSON:
          </note>
          <note>
            Herr talman! Jag tycker att det som Ronne-
          </note>
          <note>
            Björkqvist påpekade är mycket viktigt.
          </note>
          <note>
            Handikappade barn runt om i världen, oavsett regim, också en
            gång här i Sverige, även om det var länge sedan, stoppades undan
            och behandlades inte som om de hade ett fullt människovärde. Det
            ursäktar ingenting av det som händer i Rumänien och på annat håll.
            Men det är ändå klokt att erinra sig detta då man resonerar med
            andra folk.
          </note>
          <note>
            Jag fick frågan om regeringen är beredd att bredda verksamheten
            i FN. Barnkonventionen är en sådan breddning. Det får inte stanna
            vid de högtidliga tal som hölls och som var så långtgående och
            så hoppingivande. Nu måste länderna leva upp till dem. Detta gäller
            även i Sverige där det till äventyrs brister. Vi får naturligtvis
            försöka, som Bertil
          </note>
          <note>
            Måbrink påtalade tidigare, bevaka att så verkligen sker.
          </note>
          <note>
            Bertil Måbrink har också rätt i att det för närvarande inte råder
            brist på pengar, utan att det är mänskliga insatser som behövs.
            Det finns en del svensk personal i Rumänien i frivilligorganisationer
            som har gjort ett utomordentligt fint arbete. Men det gäller att
            också samordna de olika aktiviteterna.
          </note>
          <note>
            Vi överväger, men har inte kommit till beslut, att ta emot både
            rumänska barn och rumänsk personal.
          </note>
          <note>
            Det är en sak delegationen skall undersöka.
          </note>
          <note>
            Ja, Jan Sandberg, vi är beredda att agera på andra områden. Jag
            agerade mycket tidigt. Det var en herre som hette Brucan som sade
            att en liten elit skall styra massan. Jag protesterade. Då rök
            moderata samlingspartiets tidning Svenska
          </note>
          <note>
            Dagbladet på mig och hävdade att jag var för tidigt ute. Jag
            delar helt uppfattningen att man skall ha vaksamheten riktad mot
            alla områden.
          </note>
          <note type="speaker">
            Anf. 31 BERTIL MÅBRINK (v):
          </note>
          <note>
            Herr talman! Jag tackar utrikesministern för det senaste han
            sade.
          </note>
          <note>
            Har utrikesdepartementet sedan början av 80-talet känt till situationen
            för dessa barn i Rumänien? Om någon skulle ha känt till detta,
            borde det ha varit personalen på den svenska ambassaden i Bukarest,
            som har befunnit sig där år efter år.
          </note>
          <note>
            Jag besökte Rumänien senast 1984. Jag brukar ha för vana att
            även besöka den svenska ambassaden.
          </note>
          <note>
            Jag träffade då den dåvarande ambassadören Per
          </note>
          <note>
            Kollberg. Han berättade inte detta för mig. Hade han gjort det
            skulle jag också ha sagt mitt hjärtas mening vid det tillfället.
            Jag fick ingen sådan information av dem som borde ha kunnat ge
            mig den. Jag tycker att det är en oförskämdhet av moderaterna
            att stå här i talarstolen och utnyttja den situation som råder
            i Rumänien.
          </note>
          <note>
            Anf. 32 Tredje vice talmannen:
          </note>
          <note>
            Frågorna skall riktas till vederbörande statsråd.
          </note>
          <note>
            Anf. 33 INGRID RONNE-BJÖRKQVIST
          </note>
          <note>
            (fp):
          </note>
          <note>
            Herr talman! Jag var inte ute efter en generell breddning av
            barnkonventionen, utan kanske mera om man bör överväga om inte
            detta är ett område som nu borde prioriteras, liksom man tidigare
            har prioriterat problemen med prostitution och barnarbete.
          </note>
          <note>
            Jag förstår att det är svårt att svara ett rakt ja eller nej
            på den frågan. Men jag undrar om utrikesministern vill undersöka
            just detta och om det förefaller motiverat att -- om inte dessa
            initiativ redan har tagits av UNICEF -- ta initiativ till att
            genom en omprioritering se till att denna grupp lyfts fram. Jag
            tror att detta är motiverat med tanke på de rapporter som har
            avgetts om institutionsvård i andra länder.
          </note>
          <note type="speaker">
            Anf. 34 JAN SANDBERG (m):
          </note>
          <note>
            Herr talman! Vi fick höra här att Svenska
          </note>
          <note>
            Dagbladet har rykt på statsrådet. Jag tror att det berodde på
            en viss svajighet i uttalandena om just
          </note>
          <note>
            Rumänien, och kanske inte så mycket på det senaste uttalandet.
          </note>
          <note>
            Jag har förstått att debatten gäller de frågor och undringar
            som jag har gentemot statsrådet. Jag skall i fortsättningen hålla
            mig till det.
          </note>
          <note>
            Om man besöker ett land och det parti som har huvudansvaret för
            regeringsmakten, kan det nog förväntas att man den vägen kan få
            väldigt god information, åtminstone bättre information än vad
            som kan fås av en svensk delegation.
          </note>
          <note>
            Avslutningsvis hoppas jag att regeringen använder alla tänkbara
            påtryckningsmöjligheter för att se till att även Rumänien i framtiden,
            såväl när det gäller barnen som i övrigt avseende, blir en demokrati
            där alla kan leva i frihet.
          </note>
          <note>
            Anf. 35 Utrikesminister STEN
          </note>
          <note>
            ANDERSSON:
          </note>
          <note>
            Herr talman! Jag instämmer gärna i detta och jag kan förlåta
            Svenska Dagbladet. Det var Svenska
          </note>
          <note>
            Dagbladet som svajade, inte jag.
          </note>
          <note>
            Bertil Måbrink frågade om regeringen kände till förhållandena.
            I början av 70-talet var jag inte regeringsledamot utan jag inbjöds
            till Rumänien i min egenskap av partisekreterare av min ''kollega''
          </note>
          <note>
            Ceausescu, som då också var partisekreterare. Jag reste omkring
            i Rumänien, och jag kan försäkra att jag hade ganska animerade
            diskussioner med
          </note>
          <note>
            Ceausescu. Men man blev inte informerad om sådant här. Det är
            klart att man i dag blir chockerad och undrar varför inte detta
            har uppdagats. Det var ungefär som som med förintelselägren i
          </note>
          <note>
            Nazityskland. Vi var inte heller medvetna om dessa, eftersom
            det gjordes allt för att dölja dem.
          </note>
          <note>
            Därför skall man inte pådyvla varandra alltför mycket av anklagelser.
            Det gäller detsamma för var och en som besöker diktaturländer.
          </note>
          <note>
            Jag menar att man skall åstadkomma en breddning.
          </note>
          <note>
            Jag hade den ambitionen då jag för fem år sedan höll mitt första
            tal i FN, att jag skulle belysa världsproblemen med utgångspunkt
            bara från barnens situation. Det var ett jättebra tal som jag
            inte fick hålla, eftersom hela katalogen skulle ingå i talet.
            Jag tänker emellertid fullfölja min avsikt att varje gång jag
            får tillfälle att tala om detta utgå ifrån barnen. Bättre breddning
            än så kan man inte åstadkomma.
          </note>
          <note type="speaker">
            Anf. 36 BERTIL MÅBRINK (v):
          </note>
          <note>
            Herr talman! Jag kan hålla med utrikesministern om vad som gäller
            för vad man får se och höra när man reser i diktaturländer.
          </note>
          <note>
            Med tanke på vad som nu avslöjats i Rumänien --
          </note>
          <note>
            vi har också tidigare diskuterat barnens situation i andra länder,
            t.ex. i Latinamerika -- är det viktigaste nu att vi alla sex partier
            vinnlägger oss om att i fortsättningen gemensamt hjälpa till och
            arbeta för att komma till rätta med dessa missförhållanden. Vi
            måste påtala för dessa länders regimer och deras representanter
            vad vi vet och att dessa förhållanden är oacceptabla. Det är det
            viktigaste arbetet vi nu har framför oss.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1990/91:88 om förbud mot användande av plastkulor
          </note>
          <note>
            Anf. 37 Utrikesminister STEN
          </note>
          <note>
            ANDERSSON:
          </note>
          <note>
            Herr talman! Frågan avser plastkulor, men uttrycket plastkulor
            är något missvisande. Jag ber att till herr talmannen få överlämna
            två stycken plastkulor, båda med mantlar av stål. Den ena kulan
            lär ha dödat en pojke på Västbanken och den andra en flicka i
            Gaza. Det rör sig alltså om farlig materiel, om kulorna kommer
            till användning.
          </note>
          <note>
            Jag hoppas att hela denna kammare är överens om att användande
            av övervåld mot civilbefolkningen -- såsom sker just nu i Israel
            --
          </note>
          <note>
            måste fördömas. Detta övervåld mot civilbefolkningen är oacceptabelt
            sett från alla tänkbara utgångspunkter.
          </note>
          <note>
            Plastkulor orsakar ofta svåra personskador, och de som skadas
            tillhör i allmänhet civilbefolkningen.
          </note>
          <note>
            Som frågeställaren påpekar är många av dem som skadas och dödas
            av plastkulorna barn -- jag har inte sett några som har dödats,
            men jag har sett många som har skadats. Efter att ha sett det,
            kan jag inte säga annat än att detta är djävulskt.
          </note>
          <note>
            Folkrätten innehåller ett antal regler som förbjuder användning
            av inhumana vapen i väpnade konflikter. Bland dessa regler finns
            dock inget förbud mot plastkulor. Därtill kommer att frågan om
            hur olika stater utrustar sina polis- och säkerhetsstyrkor hittills
            har ansetts vara en fråga som faller under varje stats exklusiva
            rätt att bestämma om sina interna angelägenheter.
          </note>
          <note>
            Dess värre innehåller inte heller FN-
          </note>
          <note>
            överenskommelserna om mänskliga rättigheter eller 1950 års europeiska
            konvention om mänskliga rättigheter och grundläggande friheter
            någon regel som skulle kunna sägas rättsligt stödja ett förbud
            mot användandet av plastkulor. Dessa dokument slår emellertid
            fast att ingen människa får utsättas för omänsklig behandling.
            Frågan om plastkulor har -- uppenbarligen utan något reellt resultat
            --
          </note>
          <note>
            tagits upp vid ett flertal tillfällen i
          </note>
          <note>
            Europaparlamentet. Likaså har frågan varit uppe i
          </note>
          <note>
            FNs underkommission för mänskliga rättigheter.
          </note>
          <note>
            Från svensk sida anser vi, även om målet är klart, att det som
            en första åtgärd är viktigare att se till att användningen av
            plast- eller gummikulor mot civilbefolkningen upphör, snarare
            än att försöka få till stånd ett förbud mot vapnen som sådana.
            Jag önskar att vi kunde få till stånd ett förbud, men med tanke
            på de erfarenheter vi har tror jag inte att det är möjligt att
            nå ända fram. Det är möjligt att ta upp frågan i olika internationella
            fora, t.ex. i
          </note>
          <note>
            Europarådet och i Förenta Nationerna, liksom att ta kontakt med
            likasinnande länder för att höra efter hur hur de ser på frågan.
            Den svenska regeringen avser att överväga båda dessa handlingsmöjligheter.
          </note>
          <note type="speaker">
            Anf. 38 INGELA MÅRTENSSON (fp):
          </note>
          <note>
            Herr talman! Jag är glad över att utrikesministern verkligen
            ser allvarligt på frågan om plastkulor och att han så klart tar
            avstånd från plast- och gummikulor. Jag hoppas att regeringen
            arbetar vidare för att kunna vidta åtgärder.
          </note>
          <note>
            Vi diskuterade just plastkulor här i kammaren i våras när det
            gällde mänskliga rättigheter. I den debatten sade Karl-Erik Svartberg
            att regeringen redan höll på att agera i frågan. Det kanske var
            något förhastat av honom att göra ett sådant uttalande. Utskottet
            uttalade att man utgick ifrån att regeringen kommer att fortsätta
            att söka finna vägar för att internationellt reglera användandet
            av den här typen av ammunition.
          </note>
          <note>
            Det talas om ''inhumana'' vapen, men man kan då fråga sig om
            det finns några ''humana'' vapen.
          </note>
          <note>
            Jag återgår till de två förslag som svaret mynnar ut i om de
            olika angreppssätten. Det viktigaste är självfallet att se till
            att kulorna inte kommer till användning över huvud taget. Då är
            frågan: Hur skall man åstadkomma detta? Ett sätt är att införa
            ett förbud mot användande av plastkulor. Om man är överens måste
            det på något sätt gå att få in ett sådant förbud i de folkrättsliga
            reglerna. Det är en politisk fråga.
          </note>
          <note>
            Utrikesministern nämnde att man skall ta upp frågan med ''likasinnade
            länder''. Då undrar jag:
          </note>
          <note>
            Ingår England i den kretsen? Det vore lämpligt att ta upp frågan
            med England, eftersom den engelska armén använder plastkulor mot
            den nordirländska befolkningen. Inte minst barn har dödats av
            sådana kulor. Sammanlagt är det 16 personer på
          </note>
          <note>
            Nordirland som har dödats av plastkulor, och det är helt oacceptabelt.
          </note>
          <note>
            Anf. 39 Utrikesminister STEN
          </note>
          <note>
            ANDERSSON:
          </note>
          <note>
            Herr talman! Jag kan helt hålla med, men erfarenheterna som vi
            och andra har säger oss att det för närvarande är omöjligt. Det
            behöver dock inte betyda att man tappar målet ur sikte. Det är
            för närvarande omöjligt att skapa denna enighet eller uppslutning
            bakom ett förbud.
          </note>
          <note>
            EG-parlamentet har t.ex. vid ett flertal tillfällen tagit upp
            denna fråga i resolutioner och uppmanat medlemsländerna att förbjuda
            användning.
          </note>
          <note>
            Ändock fortsätter användning. Det är således upp till varje nation
            och dess parlament att avgöra detta.
          </note>
          <note>
            Det finns många andra vapen som är lika inhumana. Jag medger
            att uttrycket inhumana vapen, som används folkrättsligt, är jämförbart
            med uttrycket viltvård när man dödar älg. De enda vapen som är
            humana är de som inte används. Det finns ännu värre vapen, t.ex.
            laser, där vi arbetar allt vad vi orkar för att försöka få fram
            ett förbud.
          </note>
          <note>
            Jag har ingen anledning att låta bli att försöka gå den vägen
            även i fortsättningen. Det viktiga är dock att man kommer en bit
            på vägen mot målet och att det inte blir tvärstopp som hittills.
          </note>
          <note type="speaker">
            Anf. 40 INGELA MÅRTENSSON (fp):
          </note>
          <note>
            Herr talman! Jag delar helt uppfattningen att vi på alla sätt
            måste försöka agera för att få stopp för användandet av denna
            typ av vapen. Det är sagt att de skall användas i kravallsituationer
            och att det då skulle vara motiverat. Det har vidare sagts att
            den israeliska militären inte får lov att skjuta annat än i knähöjd
            osv. Trots detta skjuter man oprovocerat in i folkmassor, och
            man skjuter på enskilda barn som är på väg till skolan som då
            dödas.
          </note>
          <note>
            Jag hoppas verkligen att utrikesministern fortsätter och tar
            krafttag mot denna typ av vapen, inte minst i relationerna med
            England och Israel som är de länder som använder denna typ av
            vapen.
          </note>
          <note>
            Anf. 41 Utrikesminister STEN
          </note>
          <note>
            ANDERSSON:
          </note>
          <note>
            Herr talman! Alla vet att jag är djupt engagerad i dessa frågor
            och tänker fortsätta att verka i den riktning jag hittills har
            verkat.
          </note>
          <note>
            Överläggningen var härmed avslutad.
          </note>
          <note>
            9 § Svar på frågorna 1990/91:89 och 96 om
          </note>
          <note>
            Tibet
          </note>
          <note>
            Anf. 42 Utrikesminister STEN
          </note>
          <note>
            ANDERSSON:
          </note>
          <note>
            Herr talman! Ylva Annerstedt och Inger Koch har ställt varsin
            fråga till mig om tvångssteriliseringar och tvångsaborter i Tibet
            och vilka åtgärder regeringen avser vidta med anledning av dessa.
            Jag avser besvara frågorna i ett sammanhang.
          </note>
          <note>
            Jag utgår från att bakgrunden till frågorna är de rapporter som
            på senare tid återgivits i svensk press. Liknande rapporter om
            tvångsaborter och tvångssteriliseringar har då och då under året
            kommit från andra delar av Kina. Myndigheter, organisationer och
            enskilda på alla nivåer i detta land har ansvar enligt lag att
            medverka i ansträngningarna att begränsa befolkningstillväxten.
            Detta skall i första hand ske genom upplysning och genom ofta
            mycket kraftiga ekonomiska sanktioner. Officiellt skall inte fysiskt
            tvång få förekomma, men man kan räkna med att trycket på gravida
            kvinnor som fött mer än ett barn att genomföra abort är mycket
            starkt.
          </note>
          <note>
            Minoritetsfolken har i allmänhet tillåtits ha flera barn, men
            enligt vissa uppgifter skall befolkningsprogrammet i år ha utsträckts
            till att gälla också Tibet.
          </note>
          <note>
            Vi har från svensk sida förståelse för Kinas och andra u-länders
            strävan att minska sin befolkningstillväxt, samtidigt som vi självfallet
            förutsätter att detta sker på ett sätt som är förenligt med respekten
            för individens integritet. Vad Tibet beträffar, noterar vi med
            oro de rapporter som kommit om att de kinesiska myndigheterna,
            som under 1980-talet sökt komma till rätta med de övergrepp som
            begicks under 60- och 70-talen, nu åter tycks ha slagit in på
            en repressiv politik.
          </note>
          <note>
            Vi följer från regeringens sida noga utvecklingen i
          </note>
          <note>
            Tibet, så långt detta är möjligt med tanke på svårigheterna att
            få information. Vi har i samtal med kinesiska diplomatiska företrädare
            uttryckt vår oro över situationen i Tibet. Vi tog också vid det
            senaste mötet med FNs kommission för de mänskliga rättigheterna
            upp det läge som då rådde i Lhasa under rådande undantagstillstånd.
            Det faktum att Sverige i juni, som ett av de första europeiska
            länderna, tog emot Dalai Lama på regeringsnivå, skall också ses
            som ett uttryck för vårt engagemang i Tibet-frågan. Vi har noterat
            att
          </note>
          <note>
            Dalai Lama sedan dess tagits emot på regeringsnivå i ytterligare
            europeiska länder, och att sammantaget hans möjligheter att framföra
            sin syn på läget i Tibet därmed ökat.
          </note>
          <note>
            Vi överväger nu olika möjligheter att ytterligare markera vår
            oro över läget i Tibet beträffande mänskliga rättigheter.
          </note>
          <note type="speaker">
            Anf. 43 YLVA ANNERSTEDT (fp):
          </note>
          <note>
            Herr talman! Jag får tacka utrikesministern för svaret, och jag
            är tacksam att utrikesministern och regeringen delar oron för
            situationen i Tibet. Det finns dock en del formuleringar som jag
            tycker är litet oroväckande.
          </note>
          <note>
            Det gäller att utrikesministern på flera ställen i svaret tar
            upp frågan om u-ländernas berättigade strävan att hålla tillbaka
            befolkningstillväxten. Jag har faktiskt färskare rapporter än
            de tidningsnotiser som utrikesministern hänvisar till.
          </note>
          <note>
            Parlamentarikergruppen i riksdagen för Tibet har under de senaste
            dagarna haft besök av två flyktingar. Den ene av dem har varit
            domare i
          </note>
          <note>
            Tibet. De redovisade den systematiska repression som utövas mot
            de tibetanska kvinnorna.
          </note>
          <note>
            Kineserna delar t.ex. ut ett visst antal tillstånd att föda barn.
            Kvinnor som blir med barn utan tillstånd arresteras och förs med
            tvång till sjukhus där de aborteras och steriliseras. I vissa
            byar samlar soldaterna ihop alla kvinnor som sedan tvångssteriliseras.
            Arbetslösa kineser får kortkurser i hur man utför aborter och
            steriliserar.
          </note>
          <note>
            Det finns många rapporter om hur flera kvinnor har dött av dessa
            klåpares ingrepp.
          </note>
          <note>
            Det är således inte fråga om u-länders berättigade strävan att
            hålla tillbaka en onormal befolkningstillväxt, utan det handlar
            om helt andra saker.
          </note>
          <note>
            Den 17 maj skrev utrikesutskottet att regeringen enligt utskottets
            uppfattning bör fortsätta med att med kinesiska företrädare ta
            upp situationer vad gäller de mänskliga rättigheterna. Jag skulle
            vilja fråga vilka olika möjligheter regeringen överväger när det
            gäller att uttrycka oro för läget i Tibet.
          </note>
          <note type="speaker">
            Anf. 44 INGER KOCH (m):
          </note>
          <note>
            Herr talman! Jag tackar utrikesministern för svaret. Ylva Annerstedt
            har redan redovisat bakgrunden till att frågorna har ställts.
          </note>
          <note>
            När utrikesutskottet i våras behandlade mänskliga rättigheter
            betonade utskottet att strävandena för skyddet av de mänskliga
            rättigheterna ingår som en central del i svensk utrikes- och biståndspolitik.
          </note>
          <note>
            Sverige är för närvarande medlem i FNs konvention för de mänskliga
            rättigheterna, som utrikesministern berör i sitt svar. Vi har
            nu alla möjligheter att där påtala så grova brott mot de mänskliga
            rättigheterna som nu sker i Tibet mot de tibetanska flickorna
            och kvinnorna på uppdrag av de kinesiska myndigheterna.
          </note>
          <note>
            Det är beklagligt att det framtagna resolutionsförslaget beträffande
            situationen i Kina och Tibet inte kom upp till behandling vid
            MR-
          </note>
          <note>
            kommissionens möte under 1990. Sverige protesterade då mot det
            med hänvisning till att situationen när det gäller mänskliga rättigheter
            i
          </note>
          <note>
            Kina är en angelägen fråga. Det är positivt att vi gjorde så.
          </note>
          <note>
            Det är också positivt att Sverige vid olika samtal med kinesiska
            diplomatiska företrädare uttryckt oro för situationen i Tibet.
          </note>
          <note>
            Även jag vill dock fråga vilka möjligheter utrikesministern har
            tänkt sig i framtiden. En möjlighet skulle t.ex. kunna vara att
            låta någon av de tematiska rapportörer som redan finns inom FN-
          </note>
          <note>
            systemet för bl.a. religiös ofördragsamhet, inom ramen för ett
            allmänt studium av denna form av kränkningar av de mänskliga rättigheterna
            även studera förhållandena i ett enskilt land, t.ex. Kina och
            Tibet. Är utrikesministern beredd att medverka till att ett sådant
            initiativ tas?
          </note>
          <note>
            Anf. 45 Utrikesminister STEN
          </note>
          <note>
            ANDERSSON:
          </note>
          <note>
            Herr talman! Låt mig till att börja med säga att när jag uttalar
            svensk förståelse för strävandena att hålla tillbaka befolkningstillväxten
            avser jag naturligtvis inte sådana brutala och omänskliga metoder
            som finns redovisade i rapporten eller som det har lämnats uppgift
            om här. Däremot är det inte bara av intresse för de berörda länderna
            utan även för Sverige av försörjningsskäl och ekologiska skäl
            att vi klarar detta. I Sverige drev vi en kampanj med sexualupplysning.
            Det är naturligtvis sådana metoder som skall användas. De andra
            är, som jag har sagt, förkastliga.
          </note>
          <note>
            Vad har vi för möjligheter? Vi försökte, som sagt, att aktualisera
            behandlingen av frågan om de mänskliga rättigheterna i Kina i
            FNs kommission för de mänskliga rättigheterna. Där led vi ett
            nederlag. Vi överväger att försöka igen. Jag tror inte, uppriktigt
            sagt, att möjligheterna till framgång är särskilt mycket större
            i år. Men det förhindrar inte att vi överväger att göra ett försök.
          </note>
          <note type="speaker">
            Anf. 46 YLVA ANNERSTEDT (fp):
          </note>
          <note>
            Herr talman! Jag noterar att utrikesministern inte lämnar några
            konkreta svar på vilka möjligheter det finns att ytterligare markera
            oron över läget i
          </note>
          <note>
            Tibet. Det vore intressant att få några konkreta uppgifter om
            vad utrikesministern har tänkt att göra. Det handlar ju inte bara
            om befolkningsövergrepp, steriliseringar och aborter, utan det
            handlar även om systematiskt utplånande av den tibetanska kulturen.
            Det finns uppgifter om att ungefär 30 000 munkar har mördats och
            att ungefär 6 000 kloster har förstörts. Dessa munkar har i stor
            utsträckning varit bärarna av kulturtraditionen.
          </note>
          <note>
            Jag skulle alltså vilja ha litet mer konkreta uppgifter om vad
            utrikesministern tänker göra.
          </note>
          <note type="speaker">
            Anf. 47 INGER KOCH (m):
          </note>
          <note>
            Herr talman! Det är positivt att vi återigen försöker ta upp
            Kina till diskussion i kommissionen för de mänskliga rättigheterna.
            Jag uppskattar det.
          </note>
          <note>
            Tyvärr fick jag emellertid inget svar på min fråga om huruvida
            vi skulle kunna använda de tematiska rapportörer som redan finns
            inom FN-systemets ram. Detta påpekade utrikesutskottet i sitt
            betänkande, och utskottet sade också att det vore önskvärt att
            Sverige agerade på det sättet. Därför frågar jag återigen: Är
            utrikesministern beredd att ta ett sådant initiativ?
          </note>
          <note>
            Anf. 48 Utrikesminister STEN
          </note>
          <note>
            ANDERSSON:
          </note>
          <note>
            Herr talman! Jag kan säga att jag också önskar att vi kunde få
            ett beslut i FN-kommissionen för de mänskliga rättigheterna, en
            rapportör och en rättelse av missförhållandena i Kina. Men då
            man agerar på det diplomatiska området är det oerhört viktigt
            att man sonderar terrängen och att man hör sig för med andra länder
            om vad som är möjligt att göra.
          </note>
          <note>
            Dess värre är det på det sättet att om man talar alltför tydligt
            alltför tidigt, så blir det ingenting gjort. Det är en situation
            som en utrikesminister ofta hamnar i. Men eftersom jag anser att
            det är så viktigt att det blir någonting gjort, så följer jag
            den här regeln.
          </note>
          <note type="speaker">
            Anf. 49 YLVA ANNERSTEDT (fp):
          </note>
          <note>
            Herr talman! Jag vill återkomma till vad utrikesutskottet skrev
            i våras när det gällde att regeringen bör fortsätta med att ta
            upp denna situation med de kinesiska företrädarna. Det är faktiskt
            nästan ett halvår sedan den beställningen kom från riksdagen.
            Och såvitt jag kan utläsa av svaret har det inte förekommit några
            diskussioner med företrädare för Kina sedan detta uttalande gjordes.
          </note>
          <note>
            Har jag fel, eller utgör det som utrikesministern tar upp i slutet
            av sitt svar ett svar på utrikesutskottets beställning? Vad kommer,
            och i så fall när?
          </note>
          <note type="speaker">
            Anf. 50 INGER KOCH (m):
          </note>
          <note>
            Herr talman! Jag förstår att det kan vara svårt att rent diplomatiskt
            avgöra när en fråga skall tas upp.
          </note>
          <note>
            Men med tanke på den världsopinion vi nu har och med tanke på
            hur situationen ändå är kanske det just nu är rätt tidpunkt. Därför
            uppskattar jag om man från svensk sida nu vill ta detta initiativ.
          </note>
          <note>
            Anf. 51 Utrikesminister STEN
          </note>
          <note>
            ANDERSSON:
          </note>
          <note>
            Herr talman! Ni känner lika väl som jag till att de diplomatiska
            relationerna och tillfällena till samtal med kinesiska företrädare
            har varit ganska djupfrysta sedan den 4 juni förra året. Nu tror
            jag själv, och det är många länder som går samma väg, att vi har
            bättre möjligheter att komma till tals med kineserna också om
            detta om vi i någon mån på ett lågt plan börjar -- inte normalisera,
            det är lång tid kvar till dess -- men ändå utveckla relationerna,
            som OECD, USA, Japan och andra länder har gjort. Då kan vi också
            tala med dem om detta.
          </note>
          <note>
            Så sent som för två dagar sedan fördes ett sådant samtal om detta.
            Vi har alltså tagit de möjligheter som har stått till buds att
            påtala dessa missförhållanden.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1990/91:22 om hembudsskyldigheten för bostadsrätter
          </note>
          <note type="speaker">
            Anf. 52 Bostadsminister ULF LÖNNQVIST:
          </note>
          <note>
            Herr talman! Erling Bager har frågat mig om regeringen avser
            att lägga fram förslag om hembudsskyldighet för bostadsrätter
            i enlighet med det beslut som fattades på den socialdemokratiska
            partikongressen.
          </note>
          <note>
            Senare i höst kommer förslag till ny bostadsrättslag att föreläggas
            riksdagen. Därvid kommer frågan om hembud att behandlas. Jag är
            inte beredd att nu diskutera innehållet i en ej avlämnad proposition.
          </note>
          <note type="speaker">
            Anf. 53 ERLING BAGER (fp):
          </note>
          <note>
            Herr talman! Jag tackar bostadsministern för svaret. Jag hade
            hoppats på ett klart svar i dag. Nu fick jag inte det, och det
            oroar mig.
          </note>
          <note>
            Bakgrunden är ju att den socialdemokratiska partikongressen nyligen
            har föreslagit att man skall öka hembudsskyldigheten för bostadsrätter.
            Den enskilde skall under fem år, i stället för som i dag under
            tre år, kunna hindras från att fritt sälja sin lägenhet vidare.
            Kommunerna skall inte heller längre kunna säga nej till införande
            av hembud.
          </note>
          <note>
            Bostadsmarknaden skall tydligen enligt den socialdemokratiska
            partikongressen ytterligare regleras med allt vad det medför i
            form av minskad valfrihet och risk för svarta pengar.
          </note>
          <note>
            Herr talman! Det är inte mer utan mindre av planekonomi och förbud
            som behövs för att vi skall komma åt de köer och andra problem
            som finns på bostadsmarknaden. Vi skall slå vakt om bostadsrätten
            som boendeform, inte förstöra den med nya regleringar. Skulle
            inte bostadsministern redan nu kunna ge ett besked som lugnar
            människors farhågor för vad den socialdemokratiska kongressen
            har ställt till med?
          </note>
          <note type="speaker">
            Anf. 54 Bostadsminister ULF LÖNNQVIST:
          </note>
          <note>
            Herr talman! Jag vill upprepa att jag inte är beredd att gå in
            på en diskussion om innehållet i en ej avlämnad proposition. Däremot
            kan jag säga att något beslut på den socialdemokratiska partikongressen
            om femårigt hembud, som Erling
          </note>
          <note>
            Bager uttrycker det, inte har fattats.
          </note>
          <note type="speaker">
            Anf. 55 ERLING BAGER (fp):
          </note>
          <note>
            Herr talman! Jag har ett utdrag från den socialdemokratiska partikongressen
            med bl.a.
          </note>
          <note>
            partistyrelsens yttrande. Där svarar man på motioner från Stockholms
            arbetarekommun, från
          </note>
          <note>
            Helsingborgs arbetarkommun och från Lund. Där skriver den socialdemokratiska
            partistyrelsen att man skall slå vakt om hembudsförfarandena och
            att man skall utvidga föreningars möjligheter att kräva hembud
            till fem år. Vidare står det att man också skall förbjuda kommunerna
            att säga nej till att använda hembud. Och detta skapar stora farhågor
            för något som den socialdemokratiska partistyrelsen har sagt.
          </note>
          <note type="speaker">
            Anf. 56 Bostadsminister ULF LÖNNQVIST:
          </note>
          <note>
            Herr talman! När det gäller hembudsskyldighetens längd bör Erling
            Bager citera exakt vad som står i texten. Krav i enskild motion
            på utökningar av hembudsrätten har avslagits i den sista att-satsen
            som partistyrelsen föreslog kongressen, vilket också blev kongressens
            mening. Partistyrelsen har angivt att man bör kunna föra en diskussion
            om hembudsskyldighetens längd. Men det är alltså fel att referera
            detta på ett sådant sätt som Erling
          </note>
          <note>
            Bager gjorde och säga att det är ett beslut.
          </note>
          <note type="speaker">
            Anf. 57 ERLING BAGER (fp):
          </note>
          <note>
            Herr talman! Jag skall nu läsa ordagrant från partistyrelsens
            yttrande: ''-- -- -- att utvidga föreningens möjlighet att kräva
            hembud till fem år.''
          </note>
          <note>
            Detta är alltså ordagrant från partistyrelsens förslag, och detta
            oroar mig.
          </note>
          <note>
            Herr talman! Jag tycker att det vore utomordentligt olyckligt
            om den redan starkt reglerade bostadsmarknaden skulle drabbas
            av ytterligare planekonomiska påbud. Dagens bostadspolitik är
            ju beviset på hur svarta pengar existerar.
          </note>
          <note>
            Herr talman! Jag hoppas att min fråga och de argument som jag
            har framfört möjligtvis kan förhindra Ulf Lönnqvist att lägga
            fram en proposition, som innebär en utvidgning av regleringarna
            i den svenska bostadspolitiken. Vi skall gå i en motsatt riktning.
            Om det kommer en proposition med en sådan innebörd kan jag lova
            att folkpartiet på allt sätt kommer att kämpa emot och kritisera
            införandet av sådant som bara ställer till problem ännu mer i
            den svenska bostadspolitiken.
          </note>
          <note type="speaker">
            Anf. 58 Bostadsminister ULF LÖNNQVIST:
          </note>
          <note>
            Herr talman! Jag upprepar att innehållet i en ej avlämnad proposition
            är jag inte beredd att diskutera. Fortfarande citerar Erling Bager
            bara delar av det som är sagt i partistyrelsens utlåtande.
          </note>
          <note type="speaker">
            Anf. 59 ERLING BAGER (fp):
          </note>
          <note>
            Herr talman! Tiden medger inte att jag läser upp hela uttalandet
            av den socialdemokratiska partistyrelsen, för det upptar en A4-sida.
            Det tror jag att bostadsministern förstår, men jag har läst den
            viktigaste meningen.
          </note>
          <note>
            Det som oroar mig framför allt med den socialdemokratiska bostadspolitiken
            är att det exempelvis i den senaste propositionen om räntebidrag
            har förts in som villkor för att kunna få den nya typen av bostadslån
            att man skall uppfylla vissa krav vad gäller mark, bostadsanvisningslag,
            produktionskostnadskontroll osv. Det är fel väg att gå att hänga
            på ytterligare villkor för att genomföra en bostadspolitik. Jag
            hoppas att bostadsministern verkligen inte föreslår att man skall
            förlänga hembudet utan snarast att man skall ta bort det helt
            och hållet.
          </note>
          <note>
            Överläggningen var härmed avslutad.
          </note>
          <note>
            11 § Meddelande om svar på interpellationerna
          </note>
          <note>
            1990/91:2 och 21
          </note>
          <note type="speaker">
            Anf. 60 Bostadsminister ULF LÖNNQVIST:
          </note>
          <note>
            Herr talman! Jag vill meddela att Pär Granstedt är förhindrad
            att motta svaren på sina interpellationer den 26 oktober. Svaren
            kommer att lämnas vid en senare tidpunkt.
          </note>
          <note>
            12 § Svar på fråga 1990/91:54 om matbristen i
          </note>
          <note>
            Litauen, m.m.
          </note>
          <note>
            Anf. 61 Statsrådet LENA HJELM-
          </note>
          <note>
            WALLÉN:
          </note>
          <note>
            Herr talman! Carl Frick har frågat jordbruksministern om inte
            det vore lämpligt att ge en del av det svenska överskottet inom
            livsmedelsproduktionen till behövande människor i
          </note>
          <note>
            Litauen.
          </note>
          <note>
            Frågan har överlämnats till mig.
          </note>
          <note>
            Livsmedelssituationen i Litauen är svår och kan bli ännu svårare.
            Detta gäller dess värre också på många andra håll i världen. Läget
            är emellertid inte sådant att det för närvarande är aktuellt med
            livsmedelsbistånd till Litauen.
          </note>
          <note>
            Som ansvarig i regeringen för katastrofhjälp till fattiga länder
            följer jag noga situationen. Jag vill upplysa Carl Frick om att
            upphandling av livsmedel för katastrofbistånd sker på ett sådant
            sätt att man får ut mest livsmedel för anslagen summa.
          </note>
          <note>
            Litauen behöver stöd för att omvandla sin ekonomi. Redan i dag
            är landet ett utpräglat jordbruksland med goda utvecklingsmöjligheter
            och borde kunna bli en betydelsefull exportör av vissa produkter.
          </note>
          <note>
            De resurser som riksdagen har anslagit för samarbete med Östeuropa
            avser insatser för utbildning, erfarenhetsutbyte och miljö.
          </note>
          <note>
            Regeringen har redan inlett ett samarbete på flera områden med
            Litauen. I morgon kommer premiärminister Prunskiene till Sverige
            på besök, och i nästa vecka far en svensk regeringsdelegation
            till Vilnius för att diskutera samarbetet.
          </note>
          <note>
            Vi har alltså den närmaste tiden rika möjligheter att diskutera
            samarbetet med Litauen där utbildningsinsatser inom jordbruket
            kan utgöra en tänkbar insats.
          </note>
          <note type="speaker">
            Anf. 62 CARL FRICK (mp):
          </note>
          <note>
            Herr talman! Jag ber att få tacka så mycket för svaret. Livsmedelssituationen
            i Litauen är svår och kan bli ännu svårare, säger statsrådet.
            Enligt de uppgifter som jag har fått är det numera praktiskt taget
            tomt på affärshyllorna i Litauen, och människor har det över huvud
            taget väldigt svårt.
          </note>
          <note>
            Vi kan alltså räkna med att det blir betydligt värre.
          </note>
          <note>
            Ändå säger statsrådet att läget emellertid inte är sådant att
            det för närvarande är aktuellt med livsmedelsbistånd. Vi har ett
            betydande överskott av både säd och kött. Hur kan det då komma
            sig att läget inte är sådant att livsmedelsbistånd inte kan vara
            aktuellt? Är inte en förestående hunger under en vinter i ett
            grannland ett gott skäl nog för att försöka hjälpa dem?
          </note>
          <note>
            Jag är fullt medveten om hur vi brukar handla upp livsmedelsbistånd,
            men i det här området finns det uppenbarligen ingenting att handla
            upp, eftersom det är brist på varor i hela Sovjetunionen. Det
            enda som finns att handla upp är uppenbarligen i
          </note>
          <note>
            Sverige, och vi har betydande överskott. Är det inte bättre att
            skänka bort ett stort överskott i stället för att bränna upp säd,
            så som har varit aktuellt och diskuterats här?
          </note>
          <note>
            Människorna i Litauen skall få hjälp, säger statsrådet. Men de
            hjälps inte så mycket i sin akuta situation av ett framtida bistånd
            när det gäller utbildning och utveckling av jordbruket. Det känns
            sorgligt att regeringen avvisar en tanke på att faktiskt ge dessa
            människor, våra grannar som vi säger att vi ömmar varmt för i
            många andra sammanhang, ett akut bistånd så att de kan klara och
            slipper hunger under vintern. Det är inte så lång tid, och sedan
            kan man komma i gång med de andra verksamheterna för att hjälpa
            dem och få i gång jordbruket. Men här är det en akut situation,
            och vi har stort överskott. Jag är väldigt förvånad över att regeringen
            inte kan ställa sig positiv till ett sådant här förslag.
          </note>
          <note>
            Anf. 63 Statsrådet LENA HJELM-
          </note>
          <note>
            WALLÉN:
          </note>
          <note>
            Herr talman! Dess värre är situationen vad gäller tillgång till
            livsmedel akut i stora delar av världen.
          </note>
          <note>
            Vi ger också livsmedelsbistånd till många länder.
          </note>
          <note>
            Jag är öppen för att ge svenskt livsmedelsbistånd i det här sammanhanget,
            om vi kan köpa det till priser som stämmer med världsmarknadspriserna.
          </note>
          <note>
            Så är det dess värre inte nu. Skulle man göra som
          </note>
          <note>
            Carl Frick säger, skulle vi alltså betala väldigt mycket mer
            för vete -- om det är detta det är fråga om -- än om man skulle
            köpa upp det på världsmarknaden. Det skulle vara ett dåligt utnyttjande
            av katastrofmedel, för det är det vi talar om i så fall.
          </note>
          <note>
            Nu är det inte i första hand den här typen av insatser som våra
            samtal med Litauen har rört sig om. Det är annat man prioriterar.
            Skulle man göra en annan prioritering från Litauens sida, skall
            vi naturligtvis ta det till oss och se vad vi kan göra. Än så
            länge har det alltså rört sig om utvecklingsstöd till Litauen
            -- man har prioriterat det. Vi får ju tillfälle att tala om detta
            de närmaste dagarna.
          </note>
          <note type="speaker">
            Anf. 64 CARL FRICK (mp):
          </note>
          <note>
            Herr talman! Jag tycker att det är alldeles utmärkt att vi talar
            om ett utvecklingsstöd för våra närmaste grannländer, som har
            haft så svårt under så fruktansvärt lång tid -- ja, ända sedan
            jag var liten på 1930-talet. De är väl värda allt vi kan hjälpa
            dem med, och jag tror att det är väldigt populärt i
          </note>
          <note>
            Sverige att hjälpa. Att det är akut brist på livsmedel på andra
            håll i världen borde inte hindra att vi faktiskt försöker göra
            det vi kan. Blir det så förtvivlat dyrt? Världsmarknadspriserna
            är mycket låga, och vi har uppenbarligen svårt att över huvud
            taget sälja det stora överskott som vi för tillfället har i Sverige.
            I stället för att bränna upp säd tycker jag att det vore mycket
            finare att ge det till mat till människor som behöver det. Jag
            tycker att det finns all anledning att lyfta fram detta i samtalen
            med
          </note>
          <note>
            Prunskiene, när hon kommer hit, för att visa att vi förutom utvecklingsstöd
            bryr faktiskt bryr oss om situationen för människorna i Litauen.
          </note>
          <note>
            Anf. 65 Statsrådet LENA HJELM-
          </note>
          <note>
            WALLÉN:
          </note>
          <note>
            Herr talman! Så som Carl Frick ställde frågan uppfattade jag
            det som att det gällde att köpa svenskt vete till svenska priser.
            Då är det alltså fråga om att använda katastrofmedel på ett väldigt
            extensivt sätt. Det svenska priset är 130 kr. per 100
          </note>
          <note>
            kilo, och världsmarknadspriset är 47 kr. per 100
          </note>
          <note>
            kilo. Detta är vad man först måste beakta när man talar om livsmedelsbistånd.
            Vi köper upp mycket vete i Sverige för katastrofbiståndsändamål,
            men det köper vi till världsmarknadspriser. Denna princip vill
            jag slå fast.
          </note>
          <note type="speaker">
            Anf. 66 CARL FRICK (mp):
          </note>
          <note>
            Herr talman! Jag var ganska övertygad om att vi skulle köpa till
            världsmarknadspriser, inte till svenska priser, för något annat
            kan vi inte få ut över huvud taget. Så på den punkten är vi uppenbarligen
            överens.
          </note>
          <note>
            Min tanke var närmast att vi i stället för att bränna upp kunde
            vi skänka bort överskottet. Kan vi för katastrofändamål handla
            upp en lämplig kvantitet för att hjälpa våra grannar, är jag väldigt
            positivt inställd. Då hoppas jag att man skall kunna ordna detta
            i samband med samtalen med Prunskiene, så att människorna i Litauen
            slipper att svälta i vinter.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1990/91:67 om universitetsoch högskoleämbetet
          </note>
          <note>
            Anf. 67 Utbildningsminister BENGT
          </note>
          <note>
            GÖRANSSON:
          </note>
          <note>
            Herr talman! Birger Hagård har frågat mig när jag avser att föreslå
            en minskning av universitets- och högskoleämbetet, UHÄ, motsvarande
            vad skolministern just föreslagit i fråga om skolöverstyrelsen.
          </note>
          <note>
            Låt mig hänvisa till regeringens proposition
          </note>
          <note>
            1988/89:65 om formerna för högskolepolitiken.
          </note>
          <note>
            Propositionen innebar bl.a. att UHÄs roll skulle förtydligas
            genom att ökade krav ställdes på verket när det gällde uppföljning
            och utvärdering och i arbetet som tillsynsmyndighet för högskolan.
            Vad regeringen då föreslog för högskolan svarar mot den uppgift
            som det nya skolverket nu avses komma att få.
          </note>
          <note>
            Utbildningsutskottet anslöt sig i sitt betänkande enhälligt till
            vad regeringen sagt om UHÄ. Även
          </note>
          <note>
            Birger Hagård deltog i utskottets behandling av frågan (utbildningsutskottets
            betänkande
          </note>
          <note>
            1988/89:UbU9).
          </note>
          <note>
            UHÄ har i dag 189 anställda, varav 70 arbetar med det för alla
            högskolor gemensamma antagningssystemet. Det är med andra ord
            ingen över hövan stor myndighet. Men de uppgifter den står inför
            när det gäller utvärdering och tillsyn är --
          </note>
          <note>
            liksom det föreslagna skolverket för skolan -- av strategisk
            betydelse för vår redan mycket decentraliserade organisation för
            forskning och högre utbildning.
          </note>
          <note>
            Några förslag i fråga om UHÄ är med andra ord inte aktuella för
            närvarande, men jag vill samtidigt framhålla att regeringen med
            uppmärksamhet följer hur UHÄ lyckas förverkliga vad som sades
            i propositionen. Jag kommer därför inte att tveka inför en omprövning
            av ämbetets ställning om en sådan skulle visa sig befogad.
          </note>
          <note type="speaker">
            Anf. 68 BIRGER HAGÅRD (m):
          </note>
          <note>
            Herr talman! Jag ber att få tacka utbildningsministern för svaret
            på min fråga.
          </note>
          <note>
            Jag vill konstatera att det på senare tid har gjorts mycket för
            att åstadkomma en decentralisering av högskoleväsendet. Vi har
            också fått ett nytt styroch anslagssystem, som skall träda i kraft
            från
          </note>
          <note>
            1993/94. Allt detta är steg i rätt riktning. Vår ambition inom
            moderata samlingspartiet har alltid varit att stärka högskolornas
            autonomi och förenkla högskolans organisation. Det är bra att
            regeringen ansluter sig till de principerna. Man kan gå mycket
            längre.
          </note>
          <note>
            Det är alldeles riktigt att jag deltog i behandlingen av den
            proposition som utbildningsministern erinrade om i svaret. Jag
            framhöll då i debatten --
          </note>
          <note>
            och det gjorde vi också motionsvägen -- att vi behövde en parlamentarisk
            översyn av de centrala myndigheternas förhållande till högskolorna
            över huvud taget: Vilka befogenheter skall de ha? Vilka befogenheter
            skall UHÄ ha? Vilken roll skall UHÄ
          </note>
          <note>
            ha? Vilken roll skall andra myndigheter spela, och vilken dimensionering
            skall det vara fråga om? Allt detta är frågor som inte har fått
            något svar, trots att vi har efterlyst besked. Min fråga till
            utbildningsministern är då än en gång: Om utbildningsministern
            nu inte vill göra någonting åt
          </note>
          <note>
            UHÄ, vill utbildningsministern då se över den roll som de här
            nationella organen har att spela för framtiden över huvud taget?
          </note>
          <note>
            Jag vill i sammanhanget också erinra om den kritik som riktats
            från riksrevisionsverket mot vissa förhållanden inom högskolan.
            Man har bl.a.
          </note>
          <note>
            påpekat att åtskilligt kan uppnås genom en högre grad av decentralisering,
            inte minst när det gäller antagningssystemet. När det gäller anslagssystemet
            skall vi hoppas att det ordnar sig, men på den punkten finns det
            anledning att säga att utrustningspengarna kanske också borde
            komma med i bilden.
          </note>
          <note>
            Alltnog -- steg har tagits i rätt riktning, men är utbildningsministern
            alltså beredd att fullfölja detta och kanske också hjälpa till
            att åstadkomma en parlamentarisk översyn?
          </note>
          <note>
            Anf. 69 Utbildningsminister BENGT
          </note>
          <note>
            GÖRANSSON:
          </note>
          <note>
            Herr talman! Låt mig först upprepa och understryka att den centrala
            administrationen i
          </note>
          <note>
            Sverige är jämförelsevis liten. I
          </note>
          <note>
            utbildningsdepartementet är det 20 tjänstemän som arbetar med
            högskolefrågor. Jag vill dessutom i det här sammanhanget med en
            viss tillfredsställelse påpeka att antalet medarbetare i departementet
            under den tid jag har funnits där har reducerats från
          </note>
          <note>
            170 till ungefär 140. Det fanns alltså 20 % fler tjänstemän i
            departementet när vi för åtta år sedan inledde vårt arbete.
          </note>
          <note>
            Många västeuropeiska länder har mycket stora utbildningsdepartement.
            I Storbritannien är 6 000
          </note>
          <note>
            anställda på departementet, i Nederländerna 3 000.
          </note>
          <note>
            Vi har alltså en ganska liten administration. Vi har dessutom
            ett mycket starkt lokalt inflytande och en mycket stark lokal
            styrning av högskolorna och universiteten. Här gjordes en jämförelse
            med skolministerns förslag om skolverket. Men det hängde ju samman
            med en kommunalisering av skolan. Jag har emellertid inte omedelbart
            dragit slutsatsen att det är en kommunalisering av Lunds universitet,
            så att det fortsättningsvis skall styras av
          </note>
          <note>
            Lunds kommunstyrelse, som Birger Hagård är ute efter.
          </note>
          <note type="speaker">
            Anf. 70 BIRGER HAGÅRD (m):
          </note>
          <note>
            Herr talman! Kanske inte en kommunalisering, men nog vore det
            väl tacknämligt om utbildningsministern kunde tänka sig en form
            av fristående stiftelser för universiteten och högskolorna, där
            deras fullständiga autonomi kunde tryggas.
          </note>
          <note>
            Jag understryker att det är universitetens och högskolornas sak
            att stå för mycket av det kritiska tänkandet i landet, och det
            kan de göra endast om de kan utöva sin verksamhet i full självständighet.
          </note>
          <note>
            Självständighet har vi inte. Hedras den som hedras bör -- det
            är bra att utbildningsministern har medverkat till att minska
            antalet tjänstemän i departementet, men kanske vore det ännu bättre
            om man kunde få till stånd en ordentlig översyn och kanske helt
            och hållet eliminera statens direkta agerande i de här sammanhangen
            och överlåta åt de lokala organen att själva ta ansvar och fatta
            de erforderliga besluten. -- Alltså inte en kommunalisering men
            väl en ännu större frihet för våra universitet och högskolor!
          </note>
          <note>
            Anf. 71 Utbildningsminister BENGT
          </note>
          <note>
            GÖRANSSON:
          </note>
          <note>
            Herr talman! Jag vill då ändå påminna om att de svenska universiteten
            och högskolorna har en självständighet som går vida utöver vad
            som gäller i de allra flesta andra länder. Det är klart att man
            alltid kan tänka sig att avskaffa central styrning.
          </note>
          <note>
            Man kan ta bort ärkebiskopen, om man vill, för att få en starkare
            lokal styrning av kyrkan. Det finns en rad frågor som man kan
            väcka i det sammanhanget.
          </note>
          <note>
            Vad jag har pekat på är att utbildningsadministrationen på högskole-
            och universitetsområdet är blygsam. Den måste naturligtvis ändå
            vara föremål för kritisk granskning. Den utövar både universiteten
            och högskolorna från sitt håll och andra myndigheter och riksdagen
            från sitt håll.
          </note>
          <note type="speaker">
            Anf. 72 BIRGER HAGÅRD (m):
          </note>
          <note>
            Herr talman! Jag vet inte om man skall jämföra
          </note>
          <note>
            UHÄ med ärkebiskopen. Snarare borde man kanske i så fall jämföra
            ärkebiskopen med utbildningsministern. Men jag skulle inte ens
            vilja att utbildningsministern avskaffades i de här sammanhangen
            -- han har säkert en uppgift att fylla.
          </note>
          <note>
            Även om situationen här kan vara bättre än på många andra håll
            kan vi kanske göra den ännu bättre. Det ännu bättre tillståndet
            består, som jag sade, just i att vi får fria, autonoma universitet
            med ett absolut minimum av inblandning. Vi kanske inte behöver
            något UHÄ över huvud taget i framtiden?
          </note>
          <note>
            Anf. 73 Utbildningsminister BENGT
          </note>
          <note>
            GÖRANSSON:
          </note>
          <note>
            Herr talman! Nej, det är möjligt -- under förutsättning att studenterna
            accepterar att inte ha någon möjlighet till en central sammanjämkning
            av examinationsregler och intagningsmöjligheter. 70
          </note>
          <note>
            av ämbetets 180 anställda sysslar med den centrala antagningen.
          </note>
          <note>
            Eftersom Birger Hagård nämnde riksrevisionsverkets rapport kan
            jag säga att den hade en viss svaghet, nämligen den att man däri
            betraktade utnyttjandet av årsplatser som ett mått på effektivitet.
            Enklaste sättet att tillgodose önskemålen om effektivitet vore
            då att avskaffa alla examensprov och släppa ut alla som kommit
            in -- då skulle man ha hundraprocentig effektivitet i högskoleväseendet.
            Med den metoden är i varje fall inte jag beredd att åstadkomma
            den högre effektiviteten.
          </note>
          <note type="speaker">
            Anf. 74 BIRGER HAGÅRD (m):
          </note>
          <note>
            Herr talman! Jag är helt enig med utbildningsministern i det
            hänseendet. Effektivitet av det slaget tror jag inte att någon
            av oss eftersträvar. Men det är ju möjligt att de 140
          </note>
          <note>
            departementstjänstemän som utbildningsministern har kvar i sitt
            fögderi ändå skulle kunna handha en del av de uppgifter som vilar
            på ett särskilt ämbetsverk. Jag hoppas alltså att det ändå skall
            tas initiativ så att vi får en klar uppdelning i vad de centrala
            myndigheterna skall göra och inte göra.
          </note>
          <note>
            Då visar det sig vilka centrala myndigheter som eventuellt kan
            försvinna. Det finns åtskilliga som
          </note>
          <note>
            ''vetter'' mot högskolesektorn. Det har skett mycket på den lokala
            nivån -- nu borde det vara dags att göra någonting på den nationella.
          </note>
          <note>
            Anf. 75 Utbildningsminister BENGT
          </note>
          <note>
            GÖRANSSON:
          </note>
          <note>
            Herr talman! Om jag bara får behålla den tjänsteman som hjälper
            mig att skriva de frågesvar som jag skall lämna i riksdagen är
            jag helt tillfreds.
          </note>
          <note type="speaker">
            Anf. 76 BIRGER HAGÅRD (m):
          </note>
          <note>
            Herr talman! Det var en blygsam begäran. Den bör uppfyllas.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1990/91:14 om åtgärder mot militära olyckor
          </note>
          <note>
            Anf. 77 Försvarsminister ROINE
          </note>
          <note>
            CARLSSON:
          </note>
          <note>
            Herr talman! Jan Jennehag har frågat mig vilka åtgärder jag har
            vidtagit för att hindra att liknande händelser som skjutincidenten
            den 20 augusti i år vid ett kustartilleribatteri upprepas.
          </note>
          <note>
            Jag har inhämtat att chefen för marinen redan samma dag tillsatte
            en haverikommission. Denna lämnade sin slutrapport den 7 september.
          </note>
          <note>
            Vidare begärde chefen för Sydkustens marinkommando samma dag
            polisutredning av händelsen. Polisutredningen är inte slutförd.
          </note>
          <note>
            Chefen för marinen har med anledning av händelsen meddelat komplettering
            av säkerhetsinstruktionen för kustartilleriet, innebärande bl.a.
            att särskild anordning som utmärker minsta skjutavstånd med hänsyn
            till bebyggelse skall finnas monterad.
          </note>
          <note>
            Dessa åtgärder leder enligt min bedömning till att säkerheten
            vid skjutövningar i framtiden kommer att förbättras.
          </note>
          <note type="speaker">
            Anf. 78 JAN JENNEHAG (v):
          </note>
          <note>
            Herr talman! Jag tackar försvarsministern för svaret på min fråga.
            Det är utmärkt att man förbättrar skyddsinstruktionerna och förser
            materielen med anordningar som minskar risken för misstag. Jag
            har tyvärr inte haft möjlighet att läsa haverikommissionens rapport,
            men jag utgår från att den tar upp också andra aspekter på säkerhetstänkande
            än de som försvarsministern nu har nämnt.
          </note>
          <note>
            Det ligger ju en konflikt i kravet att övningar skall vara så
            realistiska som möjligt, och i vissa fall tvingas vi att göra
            avkall på realismen. Vi har gjort det exempelvis i samband med
            transporter, där vi har infört bestämmelser i fredstid om vilotid
            för fordonsförare. Det är mycket möjligt att vi måste gå den vägen
            också när det gäller en del andra befattningar.
          </note>
          <note>
            Jag anser det inte helt uteslutet att den personal som fanns
            på den aktuella pjäsen under övningen har utsatts för sådana påfrestningar
            och har arbetat under sådan tid att den inte var riktigt så alert
            som uppgiften fordrade. Jag vill gärna få en kommentar från försvarsministern
            till de funderingarna.
          </note>
          <note>
            Anf. 79 Försvarsminister ROINE
          </note>
          <note>
            CARLSSON:
          </note>
          <note>
            Herr talman! Incidenten har orsakats av brister i handhavandet.
            Utbildningsnivån bedöms ha varit låg. Centrala säkerhetsbestämmelser
            har följts, men utformningen av dessa behöver överses och kompletteras.
            Rättslig prövning pågår vid polismyndigheten i Ystad. Kommissionen
            finner inte skäl att händelsen ytterligare prövas för disciplinära
            åtgärder.
          </note>
          <note type="speaker">
            Anf. 80 JAN JENNEHAG (v):
          </note>
          <note>
            Herr talman! Jag tycker att det som försvarsministern nu säger
            understryker det som jag menar, nämligen att vi måste vara uppmärksamma
            på att människor under fredsförhållanden kan komma att utsättas
            för risker som under fredstid icke är acceptabla, även om vi i
            motsvarande situation i ett krigsläge skulle vara tvungna att
            acceptera dem.
          </note>
          <note>
            Jag är nöjd med svaret och utgår från att försvarsministern kommer
            att noga följa utvecklingen framöver.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1990/91:70 om JAS-
          </note>
          <note>
            projektet
          </note>
          <note>
            Anf. 81 Försvarsminister ROINE
          </note>
          <note>
            CARLSSON:
          </note>
          <note>
            Herr talman! Sten Andersson i Malmö har med anledning av en tidningsintervju
            med Roland
          </note>
          <note>
            Brännström frågat mig om jag är beredd att uttala mitt stöd för
            JAS-projektet.
          </note>
          <note>
            Jag tänker inte kommentera vad Roland
          </note>
          <note>
            Brännström sagt eller inte sagt i en tidningsintervju, men kan
            däremot kommentera själva sakläget i JAS-projektet.
          </note>
          <note>
            Industrigruppen JAS har som planerat den 1
          </note>
          <note>
            oktober till försvarets materielverk lämnat en offert på delserie
            två av serieflygplanen. Delserien omfattar 110 flygplan. Materielverket
            granskar nu denna offert och skall den 1 november rapportera till
            regeringen sin värdering av offerten. Denna planering följer den
            inriktning som regeringen lade fast i ett beslut den 13 december
            1989. Det vore fel av mig att föregripa den nu pågående granskningen
            i materielverket.
          </note>
          <note>
            Anf. 82 STEN ANDERSSON i Malmö (m):
          </note>
          <note>
            Herr talman! Jag skall be att få tacka för svaret på min fråga.
            Statsrådet säger att han inte tänker kommentera vad Roland Brännström
            sagt eller inte sagt. Jag har inte tänkt begära någon kommentar
            till vad denne inte sagt men däremot till vad han har sagt. Roland
            Brännström har nämligen uttalat att det inte är säkert att JAS
            kan flyga och fullgöra de uppgifter som man har ställt upp för
            flygplanet. Jag tycker att det är ett ganska långtgående uttalande.
          </note>
          <note>
            Det kan ge allmänheten intrycket att miljardsatsningen på JAS
            inte är så lyckad som vi hoppas att den skall bli. Man kan alltså
            få den uppfattningen att vi använder skattebetalarnas medel på
            ett otillbörligt sätt.
          </note>
          <note>
            Jag får acceptera att statsrådet säger att han inte vill kommentera
            det som Roland Brännström uttalat, men jag skulle vilja ställa
            följande fråga till statsrådet: Är statsrådet till skillnad mot
            Roland
          </note>
          <note>
            Brännström övertygad om att JAS kommer att kunna fullgöra sina
            uppgifter?
          </note>
          <note>
            Anf. 83 Försvarsminister ROINE
          </note>
          <note>
            CARLSSON:
          </note>
          <note>
            Herr talman! Jag ber att få hänvisa till det svar som jag nyss
            lämnade till Sten Andersson i Malmö.
          </note>
          <note>
            Anf. 84 STEN ANDERSSON i Malmö (m):
          </note>
          <note>
            Herr talman! Svaret är talande.
          </note>
          <note>
            Överläggningen var härmed avslutad.
          </note>
          <note>
            16 § Svar på frågorna 1990/91:69 och 76 om praxis beträffande
            asylansökningar av iranska medborgare
          </note>
          <note>
            Anf. 85 Statsrådet MAJ-LIS LÖÖW:
          </note>
          <note>
            Herr talman! Berith Eriksson har frågat mig på vilket sätt jag
            bedömer att situationen vad gäller mänskliga rättigheter i Iran
            har förändrats som motiverar en ändring av praxis i handläggningen
            av dessa asylärenden.
          </note>
          <note>
            Gullan Lindblad har frågat mig -- mot bakgrund av vissa uppgifter
            i massmedia rörande ett enskilt ärende -- vilka rutiner för utvisning
            invandrarverket har när en person som torterats i
          </note>
          <note>
            Iran löper risk att bli utvisad dit och om jag är beredd att
            företa en översyn av praxis i liknande fall. Jag besvarar frågorna
            i ett sammanhang.
          </note>
          <note>
            Som ett direkt svar på Gullan Lindblads fråga kan jag säga att
            Sverige inte utvisar personer till länder där de riskerar att
            utsättas för tortyr och förföljelse.
          </note>
          <note>
            Detta är den lag som invandrarverket och regeringen har att tillämpa,
            och någon översyn av lagen är inte aktuell.
          </note>
          <note>
            Berith Eriksson hävdar i sin fråga att asylbedömningen av medborgare
            från Iran har blivit mer restriktiv. Sådana påståenden bygger
            på tanken att asylsökande bedöms som grupp och inte som individer.
          </note>
          <note>
            Beslut om utvisning av iranier -- liksom av andra asylsökande
            -- sker endast i de fall där utredningarna i de enskilda fallen
            visar att det inte finns någon risk för förföljelse. Jag får än
            en gång understryka att praxis på detta område inte har förändrats.
          </note>
          <note>
            Oberoende av varifrån de asylsökande kommer, behandlas alla på
            samma sätt. Varje ärende avgörs med hänsyn till de omständigheter
            som föreligger i det enskilda fallet. Besluten bygger således
            på en individuell bedömning. Detta är grundläggande för tillämpningen
            av utlänningslagstiftningen. Enbart det faktum att den asylsökande
            kommer från ett visst land innebär inte att asyl automatiskt kan
            beviljas. Genom våra utlandsmyndigheter, FN, rapporter från oberoende
            organisationer och institut följer invandrarverket och regeringen
            noga utvecklingen i världen i fråga om övergrepp mot de mänskliga
            rättigheterna.
          </note>
          <note type="speaker">
            Anf. 86 BERITH ERIKSSON (v):
          </note>
          <note>
            Herr talman! Jag tackar invandrarministern för svaret på min
            fråga. I mina kontakter med handläggare både på invandrarverket
            i Norrköping och vid mottagningscentret i Carlslund har jag fått
            veta att direktiv och praxis vad gäller asylsökande från Iran
            har ändrats så sent som i somras. Enligt de uppgifter som jag
            har fått gick tidigare direktiv för handläggarna ut på att merparten
            av de asylsökande från Iran fick stanna, medan direktiven nu går
            ut på att merparten skall utvisas.
          </note>
          <note>
            Låt mig inom parentes nämna att båda handläggarna i fråga uttalar
            att detta gör att handläggningen av ärendena blir mycket längre
            och svårare. Min egen reflexion är den att man kan förstå att
            handläggningen tar längre tid, om man skall söka efter skäl att
            utvisa de asylsökande än om man skall söka efter skäl för att
            de skall få stanna.
          </note>
          <note>
            Det är mycket svårt för riksdagen att få en uppfattning om invandrarverkets
            praxis, eftersom vi ännu inte har fått en sammanställning av hur
            invandrarverket uttolkar flyktingkonventionen i sin hantering
            av asylärenden. Jag undrar om invandrarministern har någon uppfattning
            om huruvida det finns en möjlighet för riksdagen att få det som
            vi har frågat efter.
          </note>
          <note type="speaker">
            Anf. 87 GULLAN LINDBLAD (m):
          </note>
          <note>
            Herr talman! Också jag ber att få tacka för svaret.
          </note>
          <note>
            Anledningen till min fråga är ett konkret fall i mitt hemlän,
            där jag blivit noggrant informerad av en företrädare för Amnesty
            International. Det är alltså inte en massmedieuppgift som ligger
            bakom min fråga.
          </note>
          <note>
            Det rör sig i det här fallet om en iranier, beträffande vilken
            man i efterhand har gjort den bedömningen att han har torterats
            och vilken nu står inför risken av utvisning.
          </note>
          <note>
            Jag har tagit det här konkreta fallet som utgångspunkt för min
            fråga i syfte att få reda på praxis i dessa ärenden. Uppenbarligen
            är inte praxis så solklar, eftersom vi i dag är två som ställer
            frågor rörande iranier som riskerar att utvisas till sitt hemland,
            där vi vet att det förekommer mycket grymhet. När jag konfronterades
            med det här ärendet kände jag att inte jag vill ha sådana här
            saker på mitt samvete, och jag vet att inte heller invandrarministern
            vill ha sådant på sitt samvete.
          </note>
          <note>
            I svaret fick jag en klar och koncis uppgift om att människor
            som har utstått tortyr i Iran inte riskerar att sändas tillbaka
            dit. Kan man alltså i ett sådant här ärende verkligen vara säker
            på att en iranier som har torterats icke blir utvisad, därför
            att vi med säkerhet vet att en utvisning helt enkelt skulle innebära
            mord?
          </note>
          <note>
            Anf. 88 Statsrådet MAJ-LIS LÖÖW:
          </note>
          <note>
            Herr talman! Gullan Lindblad vet lika väl som jag -- jag har
            fått upprepa detta flera gånger från denna talarstol -- att man
            inte kan diskutera enskilda ärenden. Låt mig ändå haka på någonting
            som Gullan Lindblad sade i sitt senaste anförande, nämligen att
            det här uppenbarligen -- jag känner inte till ärendet -- handlar
            om ett ärende då man i efterhand har bedömt att personen i fråga
            har torterats. Det rör sig alltså om uppgifter som inte har funnits
            med vid den tidigare bedömningen. Då tycker jag inte att man kan
            tala om en förändrad praxis eller en förändrad inställning till
            iranska ärenden. Man kände alltså inte till vissa uppgifter när
            ärendet handlades.
          </note>
          <note>
            Till Berith Eriksson vill jag säga att man inte tid efter annan
            söker skäl att låta någon stanna, varefter man helt plötsligt
            bestämmer sig för att börja söka efter skäl att i stället utvisa.
          </note>
          <note>
            Utgångspunkten är att pröva det ärende som man har framför sig
            mot gällande lag utifrån rättssäkerhetssynpunkt och självfallet
            också från rättvisesynpunkt med tanke på andra ärenden. Det gäller
            ju att få de olika ärendena lika bedömda. Jag vet uppriktigt sagt
            inte vad som ligger bakom påståendet att det skulle ha skett en
            förändring i sommar. Det föreligger i det avseendet från regeringens
            sida inget praxisbildande beslut som man kan stödja sådana påståenden
            på.
          </note>
          <note type="speaker">
            Anf. 89 GULLAN LINDBLAD (m):
          </note>
          <note>
            Herr talman! Jag vet mycket väl, invandrarministern, att vi inte
            skall diskutera enskilda ärenden. Men ingenting är ju så bra som
            exempel på praktiska fall. Jag vill alltså veta praxis.
          </note>
          <note>
            Nu har det ju, som invandrarministern sade, i efterhand konstaterats
            att tortyr har förekommit.
          </note>
          <note>
            Då kan man ju undra vilken bedömning som har gjorts, men jag
            skall inte föregripa nästa frågare i det ärendet. Jag tycker mig
            ha klart utläst av invandrarministerns svar, att om det visar
            sig att en person har blivit torterad i Iran, skall han inte sändas
            tillbaka dit. Då får han stanna i Sverige, och jag hoppas också
            på det bästa när det gäller det enskilda ärendet.
          </note>
          <note type="speaker">
            Anf. 90 BERITH ERIKSSON (v):
          </note>
          <note>
            Herr talman! Jag har i dag fått veta att 27 % av de asylsökande
            får stanna. 13 % av dessa bedöms vara politiska flyktingar. Ibland
            när man diskuterar de här sakerna med olika personer, bl.a. med
            personer vid invandrarverket, får man en känsla av att det redan
            har bestämts siffror och att det sedan gäller att försöka anpassa
            verkligheten till siffrorna.
          </note>
          <note>
            Uppgiften om att praxis har ändrats härrörde från ett enskilt
            fall. Jag fick veta att mannen hade bedömts, innan de nya reglerna
            kom, nämligen den
          </note>
          <note>
            22 maj.
          </note>
          <note>
            Jag tänker något beröra föregående ärende, eftersom jag känner
            till även detta. I dag fick jag en tjock lunta från Amnesty, och
            efter att ha läst den vill jag ställa frågan: Vilken kompetens
            har invandrarverket och regeringen tillgång till när det gäller
            att bedöma läkarintyg rörande tortyrskador?
          </note>
          <note type="speaker">
            Anf. 91 Statsrådet MAJ-LIS LÖÖW (s):
          </note>
          <note>
            Herr talman! Som den uppmärksamma Berith
          </note>
          <note>
            Eriksson säkert har noterat kommer frågan upp i kammaren alldeles
            strax. Vi kan kanske diskutera saken då, men låt mig säga, att
            om man inte har något läkarintyg alls, hjälper det inte ens med
            kompetens, om uppgiften kommer i efterhand. Jag påstår ingenting
            utan bygger på Gullan Lindblads uttalande i det första anförandet
            att det förhöll sig så. Jag tänker inte diskutera ett enskilt
            ärende längre dels därför att jag inte kan ärendet, dels därför
            att jag inte kan diskutera det i kammaren.
          </note>
          <note>
            Låt mig bara säga att jag tycker att Berith Erikssons påstående
            att invandrarverket skulle anpassa verkligheten efter förutbestämda
            procentsatser när det gäller hur många människor som skall få
            asyl i det här landet är utomordentligt sensationellt. I så fall
            återstår ju möjligheten att överklaga till regeringen, varefter
            den får pröva om någon själv har tagit sig rätten att ändra i
            praxis.
          </note>
          <note type="speaker">
            Anf. 92 BERITH ERIKSSON (v):
          </note>
          <note>
            Herr talman! Jag tänker gå vidare med de här ärendena. När det
            gäller tortyrskador och läkarintyg har man i det här enskilda
            ärendet gjort bedömningen att tortyrskadorna var för gamla.
          </note>
          <note>
            Därför kan man fråga sig vilken kompetens invandrarverket och
            regeringen har att bedöma tortyrskador.
          </note>
          <note type="speaker">
            Anf. 93 GULLAN LINDBLAD (m):
          </note>
          <note>
            Herr talman! Jag vill givetvis inte fortsätta att diskutera ett
            enskilt ärende, men verkligheten vilar ju på den lagstiftning
            som vi åstadkommer. Jag tror att både statsrådet och jag är intresserade
            av att lagstiftningen följs. Nu är det ju i det här fallet tragiskt
            att den riktiga bedömningen har gjorts i efterhand. Då kan man
            ju fråga sig vilka bedömningar som görs. Svaret på den frågan
            får vi emellertid senare.
          </note>
          <note>
            Jag konstaterar att om man kan fastställa att tortyr har förelegat
            och att den torterade kommer från
          </note>
          <note>
            Iran, sänds vederbörande inte tillbaka dit. Detta är för mig
            kontentan av vårt lilla samtal.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1990/91:83 om invandrarverkets och arbetsmarknadsdepartementets
            administrativa rutiner
          </note>
          <note>
            Anf. 94 Statsrådet MAJ-LIS LÖÖW:
          </note>
          <note>
            Herr talman! Viola Claesson har frågat mig om vilka förändringar
            i de administrativa rutinerna hos invandrarverket och arbetsmarknadsdepartementet
            regeringen anser vara erforderliga för att förbättra samordningen
            av handläggningen av ärenden rörande olika familjemedlemmar.
          </note>
          <note>
            Viola Claesson har i sin fråga utgått från ett enskilt ärende.
            Med den information jag har, kan jag --
          </note>
          <note>
            utan att närmare gå in på det enskilda ärendet --
          </note>
          <note>
            notera att det i redogörelsen saknas vissa väsentliga uppgifter.
          </note>
          <note>
            Dagens rutiner eftersträvar en samordning av handläggningen av
            ärenden som rör hela familjer.
          </note>
          <note>
            Den situation som Viola Claesson refererar till uppstår mycket
            sällan.
          </note>
          <note>
            Utlänningslagstiftningen ger redan i dag myndigheter möjlighet
            att ta rimlig hänsyn till tidpunkten för verkställigheten i situationer
            som den beskrivna. Jag finner därför ingen anledning att i dag
            initiera någon förändring av nuvarande rutiner.
          </note>
          <note type="speaker">
            Anf. 95 VIOLA CLAESSON (v):
          </note>
          <note>
            Herr talman! Tack för svaret, Maj-Lis Lööw! Att jag har tagit
            upp den här frågan beror på ett fall som jag känner till. Sju
            chilenska syskon bor i Marks kommun i västra Sverige. Syskonen
            har kämpat i flera år för att få hit sina åldrade föräldrar. Det
            är framför allt modern som vill återse sina sju barn.
          </note>
          <note>
            Hon är märkt av cancer, och om hon inte får chansen att ganska
            snart komma till Sverige kommer hon inte att få någon ny chans
            att återse de sju barnen. Efter flera års kamp har syskonen fått
            det positiva beskedet att föräldrarna får komma hit.
          </note>
          <note>
            Bara för en liten stund sedan undersökte jag hur det ligger till
            just nu. Det är alltså klart att föräldrarna kommer hit den 23
            oktober, och det är bara några dagar kvar dit.
          </note>
          <note>
            Den yngsta av dessa sju syskon i Marks kommun,
          </note>
          <note>
            Marcella som är 21 år, har utvisats. Verkställs det här utvisningsbeslutet
            reser hon i sämsta fall tillbaka samtidigt som föräldrarna är
            på väg hit.
          </note>
          <note>
            Humanitära skäl är naturligtvis utgångspunkten för att föräldrarna
            skall få komma hit och återse sina barn. Varför gäller dessa humanitära
            skäl inte
          </note>
          <note>
            Marcella så att hon får stanna och se sina föräldrar och de i
            sin tur får träffa henne här i Sverige?
          </note>
          <note>
            Det är ganska sensationellt när Maj-Lis Lööw säger i sitt svar
            att vissa väsentliga uppgifter saknas och att hon därför inte
            får debattera enskilda fall. Då får jag ju ingen bekräftelse på
            vad som är fel!
          </note>
          <note>
            Anf. 96 Statsrådet MAJ-LIS LÖÖW:
          </note>
          <note>
            Herr talman! Det är det som är dilemmat med att stå här och försöka
            diskutera enskilda ärenden -- ett dilemma som jag ganska ofta
            befinner mig i.
          </note>
          <note>
            Viola Claesson förde ett resonemang som vi ofta står inför --
            att man skall kunna ta hit ''sista länken''
          </note>
          <note>
            i en släkt. Med ''sista länk'' avses en person vars föräldrar
            eller syskon bor i Sverige. Vi försöker att tillgodose dessa önskemål
            även om det inte handlar om familjeåterförening i den begränsade
            mening som vi oftast använder, nämligen föräldrar och minderåriga
            barn. När det gäller vuxna ogifta barn med föräldrar och samtliga
            syskon här i landet vägs också andra faktorer in i bedömningen.
          </note>
          <note>
            När en ansökan kommer prövar alltid regeringen anknytning till
            landet inför sitt beslut. Det har också gjorts i det här fallet.
            Det är alltså inte riktigt så som Viola Claesson säger i sin fråga:
            att detta fall har bedömts helt fristående från familjesituationen.
          </note>
          <note>
            Får jag bara peka på den sista delen i mitt svar? Där framhåller
            jag faktiskt att det finns möjlighet för verkställande myndighet
            i detta fall att ta hänsyn till den situation som beskrivs här
            när man bestämmer tidpunkten för utvisning.
          </note>
          <note type="speaker">
            Anf. 97 VIOLA CLAESSON (v):
          </note>
          <note>
            Herr talman! Jag tänkte just komma till, vilket jag inte hann
            i mitt första inlägg, att det här är saker som inger förhoppningar
            trots allt. Syskonen och föräldrarna har pendlat mellan hopp och
            förtvivlan, och det har handlat om flera människors möjlighet
            att få vara i Sverige.
          </note>
          <note>
            Jag ser detta som en möjlig utväg, vilket Maj-Lis
          </note>
          <note>
            Lööw pekar på. Då skall det naturligtvis inte enbart handla om
            att man skjuter på verkställigheten. Så skulle man nämligen också
            kunna tolka Maj-Lis
          </note>
          <note>
            Lööws inlägg.
          </note>
          <note>
            Det är naturligtvis hela familjesituationen som skall tas i beaktande.
            Jag vet att Marcella är mycket beroende av de syskon som redan
            finns här i
          </note>
          <note>
            Sverige och att det vore med förtvivlan som syskonen och föräldrarna
            skulle behöva se Marcella åka tillbaka Chile. Eftersom vi inte
            kan diskutera vad som saknas i uppgifterna, hoppas jag att Maj-
          </note>
          <note>
            Lis Lööw eller någon myndighet senare kan reda ut detta med mig.
          </note>
          <note>
            Jag tar Maj-Lis Lööws uttalande som ett positivt tecken när Maj-Lis
            Lööw säger att det är en situation som sällan uppstår.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1990/91:92 om invandrarverkets medicinska
            kompetens
          </note>
          <note>
            Anf. 98 Statsrådet MAJ-LIS LÖÖW:
          </note>
          <note>
            Herr talman! Jan Hyttring har frågat mig vilken medicinsk kompetens
            invandrarverket besitter att fatta beslut i ett av Jan Hyttring
            beskrivet fall.
          </note>
          <note>
            Frågan har sin utgångspunkt i att invandrarverket skulle ha fattat
            beslut om utvisning av en flykting i ett ärende där det finns
            ett läkarintyg angående tortyr.
          </note>
          <note>
            Invandrarverket fattar inga beslut om utvisning av asylsökande
            som är i behov av skydd i Sverige.
          </note>
          <note>
            När det gäller läkarintyg utgör dessa endast en del av invandrarverkets
            beslutsunderlag i ett ärende.
          </note>
          <note>
            Handläggarna på invandrarverket besitter normalt ingen medicinsk
            kompetens utan har att bedöma ett läkarintyg mot bakgrund av sin
            yrkeserfarenhet och de övriga uppgifterna som finns i ärendet.
          </note>
          <note>
            När det bedöms erforderligt har verket till sitt förfogande två
            förtroendeläkare, som kan anlitas för att bedöma läkarintyg och
            själva göra undersökningar och bedömningar av en asylsökandes
            medicinska tillstånd.
          </note>
          <note>
            Anf. 99 JAN HYTTRING (c).
          </note>
          <note>
            Herr talman! Jag skall först be att få tacka statsrådet Maj-Lis
            Lööw för svaret.
          </note>
          <note>
            I det här fallet -- i övrigt samma fall som Gullan
          </note>
          <note>
            Lindblad hade tagit upp i sin fråga -- är de facto så att för
            denne man gäller fortfarande utvisningsbeslutet. Det är bara det
            att man inte har verkställt det. Det handlar alltså inte om några
            nya uppgifter i sig.
          </note>
          <note>
            Vid första förhöret uppgav flyktingen att han hade varit utsatt
            för tortyr och den viktiga frågan kvarstår: Skall man inte göra
            en läkarundersökning när någon lämnar en sådan uppgift? Att detta
            sedan uppdagades och ledde till ett läkarintyg har att göra med
            en helt annan händelse, ett självmordsförsök, där läkare tillkallades
            för att omse de skador som uppstod då. Då upprepade flyktingen
            att han hade varit utsatt för tortyr i Iran, dit han också skulle
            utvisas, och i det läget sker en läkarundersökning.
          </note>
          <note>
            Frågan är om man inte i denna typ av fall måste företa läkarundersökning
            på ett tidigt stadium. Om man nu inte tror på flyktingens uppgifter
            om att tortyr har förekommit, borde det vara en normal rutin hos
            invandrarverket att ta reda på detta innan beslut fattas.
          </note>
          <note>
            Anf. 100 Statsrådet MAJ-LIS LÖÖW:
          </note>
          <note>
            Herr talman! Låt mig konstatera att det mer och mer framkommer,
            utan att Jan Hyttring behöver påpeka det i ett enskilt ärende,
            att det inte fanns något läkarintyg vid det här tillfället. När
            ärendet nu slutbedöms finns det uppenbarligen ett intyg.
          </note>
          <note>
            Det har ju heller inte så mycket att göra med hurvida man har
            medicinsk kompetens eller ej för att bedöma ett intyg som inte
            finns.
          </note>
          <note>
            Jag har själv sett många ärenden av det här slaget.
          </note>
          <note>
            Läkarintyg i olika asylärenden kan se väldigt olika ut. De kan
            ha olika utgångspunkter och diskuterat psykisk status, det kroppsliga
            tillståndet eller eventuella tortyrskador.
          </note>
          <note>
            Problemet med detta, vilket vi också har beskrivit vid många
            frågestunder i riksdagen, är att läkarintyget egentligen aldrig
            kan säga någonting annat än att skadorna kan ha uppkommit på det
            sätt som den asylsökande beskriver. Det är utomordentligt sällsynt
            att man tvärsäkert kan säga att skadorna är ett resultat av tortyr,
            även om tortyr kan ha förekommit. Därför blir det både för den
            enskilde handläggaren och inför alla de bedömningar av beslutet
            så att man måste väga in vad som i övrigt är känt om ett fall.
            Läkarintyget blir, vilket jag också sade i mitt svar, en del i
            denna bedömning.
          </note>
          <note type="speaker">
            Anf. 101 JAN HYTTRING (c):
          </note>
          <note>
            Herr talman! Det är bara att beklaga att läkarintyget i detta
            fall har kommit in i ett sent skede. Om man skall avgöra trovärdigheten
            när ett offer uppger sig ha varit utsatt för tortyr, borde man
            redan då använda sig av en erfaren läkare som kan göra en sådan
            värdering.
          </note>
          <note>
            I detta fall blev det ju, vilket jag tidigare har sagt, en läkarundersökning
            i ett ganska sent skede av en erfaren läkare, för vilken jag hyser
            en mycket stor tilltro. Det hoppas jag att också invandrarverket
            gör.
          </note>
          <note>
            Det är helt klarlagt att dessa skador härrör sig från tortyr.
            I det läget -- och jag utgår liksom Gullan
          </note>
          <note>
            Lindblad från statsrådets svar hoppas jag att man inte utvisar
            till Iran någon med denna typ av skador efter att detta beskrivna
            fall.
          </note>
          <note>
            Anf. 102 Statsrådet MAJ-LIS LÖÖW:
          </note>
          <note>
            Herr talman! Jan Hyttring är beredd att säga att det är helt
            klarlagt att det rör sig om tortyr i det här fallet. Det får naturligtvis
            stå för Jan Hyttring, apropå detta med medicinsk kompetens.
          </note>
          <note>
            Invandrarverket och regeringen har i de fall där det finns tveksamheter,
            där det kan vara svårt att bedöma och där man behöver ta till
            en medicinsk kompetens också skaffat sig denna möjlighet med en
            förtroendeläkare. Det är kanske viktigt att påpeka att detta självklart
            är ett nödvändigt komplement till den andra sakkunskap som finns
            hos invandrarverket. Sedan får vi bedöma framför allt vad det
            här läkarintyget säger, sätta in det i sitt sammanhang men också
            bedöma vad det finns för risker för tortyr vid en utvisning.
          </note>
          <note type="speaker">
            Anf. 103 JAN HYTTRING (c):
          </note>
          <note>
            Herr talman! Det var inte min medicinska kompetens. Däremot sade
            jag att jag hyser mycket stort förtroende för denna läkare som
            arbetar med dessa frågor internationellt och åt Amnesty. Han har
            gjort den här bedömningen och den tror jag faktiskt att alla skall
            kunna hålla med om. Jag har ingen medicinsk kompetens. Jag har
            varit medicinsk förtroendeman när det gäller medicinska frågor
            men är icke läkare.
          </note>
          <note>
            Överläggningen var härmed avslutad.
          </note>
          <note>
            19 § Ajournering
          </note>
          <note>
            Kammaren beslöt kl. 16.41 på förslag av tredje vice talmannen
            att ajournera frågestunden till kl. 18.00.
          </note>
          <note>
            20 § Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            21 § Svar på fråga 1990/91:86 om en ny bro över
          </note>
          <note>
            Ångermanälven
          </note>
          <note>
            Anf. 104 Kommunikationsminister GEORG
          </note>
          <note>
            ANDERSSON:
          </note>
          <note>
            Herr talman! Roy Ottosson har frågat mig om regeringen anser
            att det är en trafikant- och miljömässigt godtagbar prioritering
            att låta bygga en ny bro över Ångermanälven.
          </note>
          <note>
            Vägverket har i sin anslagsframställan yrkat på medel för att
            förbereda en ny bro för väg E 4 över
          </note>
          <note>
            Ångermanälven. Verket har också yrkat att regeringen beslutar
            att fortsatta förberedelser skall ske med utgångspunkt i att bron
            skall finansieras med särskilda medel.
          </note>
          <note>
            Beredningen av budgetpropositionen pågår för närvarande, varför
            jag nu inte kan redovisa regeringens ståndpunkt i denna fråga.
          </note>
          <note>
            Jag är dock medveten om att det från flera utgångspunkter föreligger
            ett behov av en bättre förbindelse över Ångermanälven än de nuvarande.
          </note>
          <note>
            Från andra utgångspunkter kan det komma att riktas invändningar
            mot en ny förbindelse. Arbetet med att ta fram en ny investeringsplan
            för riksvägar pågår för närvarande. Jag vill därför inte föregripa
            den eventuella regeringsprövning av riksvägplanen som kan bli
            aktuell i denna del.
          </note>
          <note type="speaker">
            Anf. 105 ROY OTTOSSON (mp):
          </note>
          <note>
            Herr talman! Först vill jag tacka ministern för det svar han
            har givit. Skälet till att jag tar upp den här frågan är att planerna
            på att bygga en ny bro över
          </note>
          <note>
            Ångermanälven, eller rättare sagt över
          </note>
          <note>
            Ångermanälvens fjärd -- det är nämligen ganska långt ut i havsbandet
            som man tänker sig bron --
          </note>
          <note>
            skulle innebära en mycket dramatisk förändring för infrastrukturen
            regionalt. Vägtrafiken skulle i detta fall få en kraftig fördel
            framför de andra transportslag som kan komma i fråga.
          </note>
          <note>
            Det finns nämligen ett konkurrerande projekt på gång, kallat
            Bottniabanan, vilket går ut på att dra en järnväg från Kramfors
            över till Örnsköldsvik och vidare norrut till Umeå. Det är klart
            att om man samtidigt bygger en mycket dyr bro och en ny, fin väg
            som skall gå parallellt, så undergräver man möjligheterna att
            lyckas med Bottniabanan.
          </note>
          <note>
            Sett från energi- och miljösynpunkt är denna utveckling tvivelaktig,
            eftersom järnvägen är så mycket mer energisnål och har mindre
            miljöpåverkan. Det skulle därför vara önskvärt att i alla fall
            på något sätt få angivet i vilken riktning regeringen tänker i
            denna fråga, hur man så att säga skall miljöanpassa transportsystemet
            i Sverige.
          </note>
          <note>
            Frågan är om det är de miljövänliga järnvägarna som skall utvecklas
            under 90-talet eller om man skall släppa fram denna typ av mcyket
            stora vägprojekt på bekostnad av järnvägssatsningarna.
          </note>
          <note>
            Anf. 106 Kommunikationsminister GEORG
          </note>
          <note>
            ANDERSSON:
          </note>
          <note>
            Herr talman! På en punkt kan jag ge ett klart besked om min åsikt.
            Med en Bottniabana kan vi inte kompensera det handikapp och det
            problem som för närvarande föreligger beträffande
          </note>
          <note>
            Sandöbron. Det är inte så att man så att säga onödiggör en diskussion
            om en förbättring av förbindelsen via landsvägen över älven genom
            att bygga en Bottniabana. Det är en missuppfattning som sprids
            av Roy Ottosson och andra att man på det sättet kan ersätta bra
            vägförbindelser med järnvägsförbindelser. Vi behöver både--och
            också i övre Norrland.
          </note>
          <note>
            För närvarande tenderar Sandöbron att bli ett lås mot övre Norrland.
            Det är problemet. Till detta kommer att vägsträckan i anslutning
            till Sandöbron har en otillfredsställande standard, med skarpa
            kurvor, långa backar, smala vägpartier och en störd landsbebyggelse.
          </note>
          <note>
            Det finns då två alternativ, som vägverket har studerat: dels
            att förändra väg E 4 med anslutning till Sandöbron och en förstärkning
            av Sandöbron, dels att göra en helt ny sträckning och en ny vägförbindelse
            vid Veda, vilket har kommit att kallas Vedaprojektet eller Vedabron.
            Det är i båda fallen fråga om ganska kostsamma insatser, men icke
            desto mindre bedömer jag det som viktigt att vägverket fortsätter
            att studera av dessa alternativ.
          </note>
          <note>
            Vi är nämligen i behov av en bra vägförbindelse som medger tunga
            och snabba vägtransporter vid sidan av utvecklingen av järnvägstransporterna
            mot övre Norrland.
          </note>
          <note type="speaker">
            Anf. 107 ROY OTTOSSON (mp):
          </note>
          <note>
            Herr talman! Sandöbron har ett handikapp i den meningen att vägbanan
            inte tål hur tunga fordon som helst. Den är inte byggd för de
            tyngre lastbilar som har kommit på senare tid, dvs. de på 56 ton,
            och den är i ännu mindre utsträckning byggd för de lastbilar på
            60 ton som kommer senare. Man måste alltså bygga en ny vägbana
            på bron. Det kan hända att man tvingas till detta på grund av
            att man ökar totalvikterna, men detta återkommer vi till i nästa
            fråga.
          </note>
          <note>
            Det finns också en del problem med vägen söder om Sandöbron.
            Den går genom ett antal samhällen, och den är delvis ganska kurvig
            och behöver förbättras. Javisst! Men varför då bygga en ny jättebro,
            en helt ny sträckning, som faktiskt förändrar möjligheterna att
            utveckla järnvägstrafiken? Det är detta som är problemet.
          </note>
          <note>
            Att man förbättrar E 4 längs den nuvarande sträckningen har vi
            ingenting emot. Det handlar även om det faktum att man, om man
            lägger ut E 4
          </note>
          <note>
            längre mot kusten, också kommer längre bort från
          </note>
          <note>
            Kramfors. Det blir då också en regionalpolitisk fråga genom att
            Kramfors mer och mer hamnar vid sidan om trafikströmmarna.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1990/91:87 om EG-
          </note>
          <note>
            anpassning av lastbilar
          </note>
          <note>
            Anf. 108 Kommunikationsminister GEORG
          </note>
          <note>
            ANDERSSON:
          </note>
          <note>
            Herr talman! Roy Ottosson har frågat mig om regeringen kan tänka
            sig att EG-anpassa lastbilarnas maximalt tillåtna längd och totalvikt.
          </note>
          <note>
            För vägslitaget är det i första hand axeltrycket som är avgörande
            för bärigheten -- inte totalvikten. EG
          </note>
          <note>
            tillämpar högre drivaxeltryck (11,5 ton) än vi gör i
          </note>
          <note>
            Sverige (10 ton).
          </note>
          <note>
            På våra vägar finns många äldre broar, som inte är konstruerade
            för tunga koncentrerade laster. För att skydda dessa broar har
            vi i Sverige begränsat den tillåtna fordonsvikten för korta fordon
            så att den understiger vad som gäller inom EG.
          </note>
          <note>
            Bärighetsprogrammet innebär att man rustar upp broar med dålig
            bärighet, så att dessa klarar trafik med sådana fordon och lastsystem
            som tillåts inom
          </note>
          <note>
            EG. Programmet är resultatet av en överenskommelse, i vilken
            åkerinäringen accepterade höjda skatter i utbyte mot riktade satsningar
            på ökad bärighet.
          </note>
          <note>
            Fr.o.m. den 1 april i år tillåter vi i Sverige på större delen
            av vägnätet samma fordonsvikter för 18
          </note>
          <note>
            meters fordon som i de flesta större industriländer i
          </note>
          <note>
            Europa, dvs. 40 ton och för viss containertrafik 44
          </note>
          <note>
            ton. Det transportsystem som nu byggs upp inom
          </note>
          <note>
            Europa kan därmed användas i Sverige. I Sverige tillåter vi 24-metersfordon.
            De förbättrade broarna innebär även att de tillåtna totalvikterna
            kan höjas.
          </note>
          <note>
            Fr.o.m. den 1 april i år tillåts därför 56 ton på större delen
            av vägnätet, men bara för fordonståg som i praktiken är längre
            än 18 meter och vars vikt fördelas på minst sju axlar. De transporter
            där dessa högre totalvikterna är avgörande är framför allt skogstransporterna.
          </note>
          <note>
            Jag är mot denna bakgrund inte beredd att begränsa högsta tillåtna
            fordonslängd och totalvikt.
          </note>
          <note type="speaker">
            Anf. 109 ROY OTTOSSON (mp):
          </note>
          <note>
            Herr talman! Jag tackar ministern för även detta svar. Om jag
            skall sammanfatta det svar jag har fått, så tolkar jag det så
            att man i regeringen inte är beredd att EG-anpassa vare sig totalvikter
            eller längder på lastfordon i Sverige. Man vill i stället ha längre
            och tyngre fordon för att tillgodose skogsnäringens krav på att
            helt enkelt kunna forsla ut mer virke per lastbil. Det är väl
            det man är ute efter.
          </note>
          <note>
            Detta får konsekvenser för vägnätet i landet --
          </note>
          <note>
            framför allt i inlandet -- och det får naturligtvis också konsekvenser
            för järnvägens konkurrenskraft när det gäller timmertransporterna.
            Högre totalvikter på lastbilarna sliter hårdare på vägarna, vilket
            drabbar glesbygdsborna. Det blir naturligtvis också svårare för
            järnvägen att konkurrera, trots att järnvägen är miljövänligare
            och energisnålare.
          </note>
          <note>
            För att vara helt säker på att jag har uppfattat det hela rätt
            vill jag fråga: Regeringen är alltså inte beredd att EG-anpassa
            vare sig längd eller vikt när det gäller lastbilar till EG?
          </note>
          <note>
            Anf. 110 Kommunikationsminister GEORG
          </note>
          <note>
            ANDERSSON:
          </note>
          <note>
            Herr talman! Vi är inte beredda att avhända oss de konkurrensfördelar
            det innebär, och vilka vi är i behov av i vårt avlånga land, att
            vi nu tillåter 24-
          </note>
          <note>
            metersfordon. Det vore ganska förödande för skogsnäringen. Som
            norrlänning anser jag att Roy
          </note>
          <note>
            Ottosson med sin förankring i Norrlandsregionen borde ha en viss
            förståelse för behovet att kunna köra dessa längre fordon och
            därmed minska antalet fordon på våra vägar och förbilliga transporterna.
          </note>
          <note>
            För oss i övre Norrland -- och nu talar jag litet provinsialistiskt
            -- är det av avgörande betydelse att vi kan utnyttja denna konkurrensfördel.
            Det är en illusion att tro att alla dessa transporter kan flyttas
            över på järnväg. Hur många gånger jag än diskuterar detta med
            Roy Ottosson tycks han vägra att inse att det i hela Norrlands
            inland saknas vägar till skogshyggena. Vi måste frakta på lastbilar.
            Om lastbilarna förkortas till 18 meter och totalvikten begränsas
            till 40 ton innebär det fördyrade skogstransporter, fler lastbilar
            på våra vägar och därmed också en försämrad miljö. Jag kan inte
            inse att det finns skäl att över huvud taget överväga en sådan
            förändring.
          </note>
          <note type="speaker">
            Anf. 111 ROY OTTOSSON (mp):
          </note>
          <note>
            Herr talman! Jag kan instämma i kommunikationsministerns tankegångar
            om att man bör minska antalet fordon, och inte minst antalet lastbilar,
            på vägarna. Vi kanske kan verka i samma riktning med litet olika
            medel.
          </note>
          <note>
            Jag menar att timmertågen i framför allt Norrland men också i
            Värmland skulle kunna frakta mycket mer än vad som är fallet i
            dag. Det är många gånger en knivskarp konkurrens. Antalet timmertåg
            har nyligen ökat något i Norrland, och det är bra. Det har minskat
            lastbilstrafiken. Men detta kan lätt svänga igen när totalvikten
            höjs, och det är detta som är problemet.
          </note>
          <note>
            Skulle de transporter som sker med de nuvarande timmertågen flyttas
            över till landsvägarna skulle det bli ett enormt slitage. Det
            är detta som jag vill försöka förhindra. Jag måste fråga kommunikationsministern
            om han inte instämmer i att det är önskvärt att dessa timmertåg
            finns kvar och utvecklas -- gärna på lastbilarnas bekostnad.
          </note>
          <note>
            Anf. 112 Kommunikationsminister GEORG
          </note>
          <note>
            ANDERSSON:
          </note>
          <note>
            Herr talman! Jag är mycket intresserad av att öka antalet järnvägstransporter.
            I all den utsträckning det är möjligt att på rimliga ekonomiska
            villkor genomföra timmertransporter och andra virkestransporter
            på järnväg är detta bra. Dessa transporter bör stimuleras. Men
            vi måste vara nyktra i debatten och konstatera att järnvägsnätet
            särskilt i övre Norrland är mycket glest och inte tillgodoser
            skogsnäringens behov av långa, tunga timmertransporter. Jag betraktar
            det som rent
          </note>
          <note>
            Norrlandsfientligt att angripa de bestämmelser vi har beträffande
            fordonens längd och totalvikt.
          </note>
          <note>
            Jag begriper framför allt inte hur man som norrlänning kan driva
            dessa krav. Det skulle innebära ökade kostnader och nedläggning
            av vissa verksamheter i övre Norrland, i Norrlands inland och
            långt ner i övriga landet samt minskad sysselsättning. Det är
            sanningen om den kampanj mot långa transporter som förs.
          </note>
          <note type="speaker">
            Anf. 113 ROY OTTOSSON (mp):
          </note>
          <note>
            Herr talman! Det var allvarsord som kommunikationsministern här
            uttalade. Han talade om minskad sysselsättning. Blir det fler
            lastbilar borde det snarare bli mer sysselsättning.
          </note>
          <note>
            Frågan om ekonomi och annat hänger ihop med hur man utvecklar
            järnvägssystemet och de terminalsystem som bör byggas ut. Naturligtvis
            måste man i fortsättningen använda många lastbilar, även om de
            är kortare, för att köra fram till terminalerna och kunna frakta
            så mycket som möjligt på järnväg. Det finns en stor och outnyttjad
            kapacitet i järnvägarna, inte minst i Norrland.
          </note>
          <note>
            Jag hade nog mer kunnat acceptera ministerns argument, om han
            pekat på förhållandena i södra
          </note>
          <note>
            Sverige där man behöver transportera virket kortare sträckor.
            Där kör man oftast med mindre lastbilar och inte med de mycket,
            stora fordonen.
          </note>
          <note>
            Detta är nog en överdrift i debatten. Det finns goda skäl att
            så långt möjligt utnyttja det mest miljövänliga och mest energisnåla
            transportslaget så långt man kan. Eller hur?
          </note>
          <note>
            Anf. 114 Kommunikationsminister GEORG
          </note>
          <note>
            ANDERSSON:
          </note>
          <note>
            Herr talman! Jag kan diskutera den här frågan utifrån hela landets
            intressen. Jag valde att hålla mig till det område där den är
            pedagogiskt lättast att förklara. Men jag kan än en gång konstatera
            att jag har misslyckats att för Roy Ottosson förklara att det
            skulle innebära en nedläggning av viss skogsavverkning i övre
            Norrlands inland om vi försvårade och fördyrade transporterna
            ifrån dessa områden.
          </note>
          <note>
            Skogen blir ingenting värd och får stå och ruttna om den inte
            är värd att transportera till fabrikerna och sågverken, och det
            vill inte jag medverka till. Det är möjligt att Roy Ottosson ytterligare
            vill utöka de skogsområden som inte får avverkas, men jag vill
            inte medverka till en sådan utveckling.
          </note>
          <note type="speaker">
            Anf. 115 ROY OTTOSSON (mp):
          </note>
          <note>
            Herr talman! Jag kan inte hålla med ministern om att en minskning
            av lastbilarnas totalvikt och längd och överföring av transporter
            till järnvägen, som är väsentligt mer energivänlig och miljösnål,
            skulle innebära att man försvårar och fördyrar. Det är en nödvändighet.
            Det hela hänger ihop med hur man utnyttjar skattesystemet, avgifter
            och det ena med det andra. Detta är egentligen en betydligt mer
            kvalificerad fråga, och det är en förenklad debatt som kommunikationsministern
            här ger sig in i. Jag beklagar detta. Vi måste miljöanpassa vårt
            trafiksystem om vi under 90-talet skall kunna klara av att lösa
            problemen med försurning och andra miljöproblem.
          </note>
          <note>
            Om vi skall minska energianvändningen är det också viktigt att
            vi i större utsträckning utnyttjar den eldrivna järnvägen, och
            för all del också att vi finner andra bränslen. Jag vill bestämt
            invända att det går att utveckla transportsystem som är bra även
            för Norrlands inland.
          </note>
          <note>
            Anf. 116 Kommunikationsminister GEORG
          </note>
          <note>
            ANDERSSON:
          </note>
          <note>
            Herr talman! Jag vill slutligen rekommendera Roy
          </note>
          <note>
            Ottosson att göra en utflykt i verkligheten. Åk upp till Örträsk,
            Fredrika och Åsele och tala med människor där om transportering
            av timmer och skogsråvara på järnväg! Om Roy Ottosson gör det
            blir han utskrattad.
          </note>
          <note type="speaker">
            Anf. 117 ROY OTTOSSON (mp):
          </note>
          <note>
            Herr talman! Det beror på vem man talar med i
          </note>
          <note>
            Örträsk, Fredrika, Åsele eller Vilhelmina. jag har själv arbetat
            i de trakterna och kan tänka mig både den ena och den andra reaktionen.
            Det är alldeles riktigt att det finns de som i det här fallet
            tycker som ministern, och det finns de som tycker annorlunda.
          </note>
          <note>
            Det beror på vilka människor man söker upp.
          </note>
          <note>
            Jag skall självfallet i framtiden besöka dessa områden igen och
            diskutera dessa frågor mer.
          </note>
          <note>
            Anf. 118 Kommunikationsminister GEORG
          </note>
          <note>
            ANDERSSON:
          </note>
          <note>
            Herr talman! Lycka till, Roy Ottosson, i jakten efter järnvägsspåret
            i de trakter som jag nyss nämnde!
          </note>
          <note type="speaker">
            Anf. 119 ROY OTTOSSON (mp):
          </note>
          <note>
            Herr talman! Som jag tidigare sagt är det viktiga att godset
            transporteras in till terminaler intill de järnvägar som finns
            i landet, inte minst i Norrland.
          </note>
          <note>
            Att då välja ut ett område där det inte finns någon järnväg och
            tala enbart om detta är ett sätt att försöka undvika debatt. Genom
            att ha bra förgrenade system kan man utnyttja järnvägen betydligt
            bättre än vad man gör i dag.
          </note>
          <note>
            Överläggningen var härmed avslutad.
          </note>
          <note>
            23 § Svar på fråga 1990/91:93 om Bottniska vikens år
          </note>
          <note type="speaker">
            Anf. 120 Miljöminister BIRGITTA DAHL:
          </note>
          <note>
            Herr talman! Inger Schörling har frågat mig om regeringen har
            fattat de beslut som behövs för att fullfölja samarbetsprojektet
            Bottniska vikens år
          </note>
          <note>
            1991.
          </note>
          <note>
            Samordningsansvaret för Bottniska vikenprojektet har lagts på
            en särskild ledningsgrupp med representanter för myndigheter och
            marina centra.
          </note>
          <note>
            Projektets finansieras delvis med statliga medel, delvis via
            andra intressenter. De statliga insatserna skall finansieras inom
            ramen för de betydande medel som regeringen har anslagit för den
            marina forskningen och för åtgärder mot havsföroreningar.
          </note>
          <note>
            De beslut som Inger Schörling efterlyser kan därför fattas av
            berörda myndigheter och forskningsinstitutioner inom ramen för
            de resurser som de förfogar över.
          </note>
          <note>
            Då Inger Schörling, som framställt frågan, anmält att hon var
            förhindrad att närvara vid sammanträdet, medgav tredje vice talmannen
            att
          </note>
          <note>
            Roy Ottosson fick delta i debatten.
          </note>
          <note type="speaker">
            Anf. 121 ROY OTTOSSON (mp):
          </note>
          <note>
            Herr talman! Jag ber att få tacka miljöministern för svaret.
          </note>
          <note>
            Jag beklagar att Inger Schörling inte kunde vara här i kammaren.
            Hon var tvungen att åka till
          </note>
          <note>
            Norrbotten. Jag skall ändå försöka att fullfölja hennes frågeställning.
            Skälet till att hon ställt frågan är tydligen att arbetsgrupperna,
            för det mesta tjänstemän vid länsstyrelsernas naturvårdsenheter,
            enligt vad jag har förstått inte anser att de har tillräckligt
            med pengar. Det är därför som frågan har ställts.
          </note>
          <note>
            Det sägs här att de som deltar i detta arbete på den finska sidan
            har betydligt mer medel till sitt förfogande. Det vore intressant
            att få en kommentar till detta. Det verkar som om det råder brist
            på pengar någonstans. Vi måste väl ändå anse att det är regeringen
            som skall ha det yttersta ansvaret för att den Bottniska vikens
            år blir ett lyckat projekt och för att den plan som finns, etapp
            tre, fullföljs.
          </note>
          <note>
            Kan vi förvänta oss att det i den budget som så småningom skall
            framläggas kommer att finnas pengar även för detta projekt?
          </note>
          <note type="speaker">
            Anf. 122 Miljöminister BIRGITTA DAHL:
          </note>
          <note>
            Herr talman! För att det inte skall råda något missförstånd hade
            jag erbjudit mig att vänta med mitt svar till dess Inger Schörling
            själv kunde ta emot det. Men talmannen ansåg att frågan skulle
            besvaras omedelbart. Då följer jag spelreglerna.
          </note>
          <note>
            Det kan vi vara överens om.
          </note>
          <note>
            Det ursprungliga beslutet om detta speciella projekt fattades
            av Bottenvikskommittén, som är gemensam för Sverige och Finland,
            i februari 1989.
          </note>
          <note>
            Man hade själv lagt upp planerna och kommit överens om finansieringen.
            Det innefattar att även andra än statliga medel skall tas i anspråk.
          </note>
          <note>
            Vi har inte till den svenska regeringen fått några anspråk utöver
            de pengar man redan har fört fram till årets budgetäskande. Under
            samma period har vi tillfört betydande resurser till de myndigheter
            som deltar i projektet. Vi har sedan budgetåret
          </note>
          <note>
            1986/87 sammanlagt ökat forskningsanslagen och översynsanslagen
            för marin verksamhet med ungefär 400 milj. kr.
          </note>
          <note>
            Det är en prioriteringsfråga för de ansvariga myndigheterna.
            När de har tagit detta initiativ har det varit inom ramen för
            de resurser som de har haft till sitt förfogande. De har inte
            till vare sig förra årets budget eller tilläggsbudgeterna anmält
            några ytterligare behov utöver de tillägg som de fått. Nu finns
            det ytterligare äskanden i årets budgetsäskanden. Det är för tidigt
            att ge besked om vad som kan ske. Men jag har samtidigt fått besked
            om att det pågår förhandlingar med olika parter som inte utesluter
            att man kan lyckas klara finansieringen. Då får man sammanlagt
            mer resurser till förfogande för detta viktiga arbete i
          </note>
          <note>
            Bottniska viken och Östersjön.
          </note>
          <note type="speaker">
            Anf. 123 ROY OTTOSSON (mp):
          </note>
          <note>
            Herr talman! Jag ber att få tacka för förtydligandet.
          </note>
          <note>
            Om jag har förstått rätt är det först nu som man begär ytterligare
            pengar för det här projektet av statsmakterna. Det betyder antagligen
            att det har fungerat bra tidigare och att problemet har uppkommit
            relativt nyligen, förmodligen under våren.
          </note>
          <note>
            Är regeringen ändå beredd att gå in och ställa en yttersta garanti
            för att detta projekt skall fullföljas om man skulle hamna i sitsen
            att man inte lyckas få in pengar på andra sätt och verkligen se
            till att man tillsammans med Finland fullföljer projektet?
          </note>
          <note>
            Enligt vad jag har sett är det väl dokumenterat.
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1990/91:59 om den svenska alkoholpolitiken
            och EG
          </note>
          <note type="speaker">
            Anf. 124 Statsrådet BENGT LINDQVIST:
          </note>
          <note>
            Herr talman! Karin Israelsson har frågat mig vilka åtgärder regeringen
            ämnar vidta för att säkra ett bevarande av den svenska särarten
            inom alkoholpolitiken vid den pågående EG-
          </note>
          <note>
            anpassningen.
          </note>
          <note>
            Riksdagens utrikesutskott har i tidigare sammanhang (UU 1987/88:24)
            slagit fast att de sociala och hälsomässiga strävanden som vägleder
            den svenska skattepolitiken på bl.a.
          </note>
          <note>
            alkoholområdet inte bör försvagas genom ett samarbete med EG.
            Jag ansluter mig till denna utgångspunkt, och jag vill tillägga
            att den inte bara bör gälla alkoholbeskattningen utan principerna
            för vår alkoholpolitik över huvud taget.
          </note>
          <note>
            Jag vill emellertid samtidigt understryka att det inte är möjligt
            att i förväg undanta alkoholområdet från integrationsarbetet.
          </note>
          <note type="speaker">
            Anf. 125 KARIN ISRAELSSON (c):
          </note>
          <note>
            Herr talman! Jag ber att få tacka statsrådet för svaret, som
            är något dubbeltydigt.
          </note>
          <note>
            I ett sammanhang säger biträdande socialministern att regeringen
            ställer upp på vad utrikesutskottet har sagt. Sedan tar man tillbaka
            det och påstår att det inte är möjligt att driva frågorna separat
            i de förhandlingar som pågår.
          </note>
          <note>
            Vi vet att EG-målet är att samordna och normalisera beskattningen.
            Det handlar om fria rörelser över gränserna och ett nej till monopolen.
          </note>
          <note>
            Detta är ett hot mot den svenska och nordiska alkoholpolitiken.
            Vi vet vilka problem som
          </note>
          <note>
            Danmark har och vad Danmark har givit möjlighet till genom sitt
            agerande i EG.
          </note>
          <note>
            Vi borde kunna ställa kraven på Bengt Lindqvist och regeringen
            att i det arbete som pågår när det gäller harmonisering av reglerna
            och samarbetet med EG verka för att alkoholfrågan får en särställning.
            Den har en stor betydelse hälsopolitiskt och socialt. Vi vet att
            om skatten skulle sänkas på svensk alkohol innebär det direkt
            en ökning av landstingens utgifter. Sjukvården kommer då att drabbas
            av snabbt växande kostnader. I dag är sjukvårdskostnaderna de
            stora problemen för alla landstingsområden. Vi kan inte acceptera
            att alkoholkonsumtionen skjuter i höjden när priset sänks. Vi
            vet också att monopolen har stor betydelse för distributionen
            av alkohol i vårt land. Det borde vara rimligt att socialdepartementet
            driver dessa frågor aktivt i regeringen för att få gehör för vissa
            synpunkter.
          </note>
          <note type="speaker">
            Anf. 126 Statsrådet BENGT LINDQVIST:
          </note>
          <note>
            Herr talman! Det föreligger inga skillnader i inställning till
            de alkoholpolitiska åtgärderna mellan mig och Karin Israelsson
            såsom Karin
          </note>
          <note>
            Israelsson har redovisat dem nu. Utrikesutskottet gjorde ett
            tillägg av motsvarande innebörd med reservation för de kommande
            förhandlingarna i det uttalande som jag citerade.
          </note>
          <note>
            Det är tre huvudområden som kan komma att omfattas av diskussionerna
            mellan EG och EFTA
          </note>
          <note>
            när det gäller alkoholpolitikens utformning. Det ena är punktskatterna,
            det andra är gränshandeln och det tredje är monopolen.
          </note>
          <note>
            När det gäller skatterna råder det utomordentliga svårigheter
            inom EG att finna en gemensam linje för hur punktskatterna skall
            utformas. Det man hittills har lyckats med inom EG är att bli
            överens om att vissa miniminivåer skall finnas hos alla, vilket
            lämnar öppet för länderna att gå uppåt i skattenivå om de så vill.
          </note>
          <note>
            Gränshandeln har över huvud taget ännu icke diskuterats, ännu
            mindre utifrån ett alkoholpolitiskt perspektiv. Men den frågan
            kommer säkert längre fram.
          </note>
          <note>
            När det gäller monopolen har man från EG-
          </note>
          <note>
            kommissionens sida krävt att en paragraf som motsvarar Romtraktatets
            37 § om att statsmonopol inte får innebära handelspolitisk diskriminering
            skall tas upp till diskussion. Vi får räkna med att en diskussion
            kommer kring de alkoholmonopol som finns. Här pågår dels en intern
            utredning inom regeringskansliet, dels diskussioner mellan de
            olika
          </note>
          <note>
            EFTA-medlemmarna för att finna en gemensam linje. Några förhandlingar
            har ännu inte skett på den punkten.
          </note>
          <note type="speaker">
            Anf. 127 KARIN ISRAELSSON (c):
          </note>
          <note>
            Herr talman! Jag tackar statsrådet för förtydligandet. Det finns
            dock en viss kunskap i socialdepartementet om vad detta handlar
            om.
          </note>
          <note>
            Frågan är hur pass stark man är i att driva dessa frågor. De
            sociala frågorna har legat rätt lågt i EG-
          </note>
          <note>
            diskussionen. Jag har en känsla av att alkoholpolitiken är mycket
            lågt graderad i det som kan anses vara väsentligt i de förhandlingar
            som bedrivs.
          </note>
          <note>
            Jag är väl medveten om att det är snabba förhandlingar som pågår
            och att det kanske inte är så lätt att följa med överallt. Driver
            man inte dessa frågor med kraft från den svenska regeringens sida?
          </note>
          <note>
            Varför då inte i samarbete med de övriga nordiska länderna som
            har en likartad alkoholpolitik?
          </note>
          <note>
            Annars kommer vi att vara överspelade när det hela så småningom
            skall sättas på pränt.
          </note>
          <note>
            Som jag ser det finns det särskilda skäl att undanta alkoholområdet
            från de regler som finns inom EG.
          </note>
          <note>
            Danmark har delvis lyckats, även om man där har fått kämpa väldigt
            hårt.
          </note>
          <note>
            Överläggningen var härmed avslutad.
          </note>
          <note>
            25 § Svar på fråga 1990/91:94 om de ''glömda mammorna''
          </note>
          <note type="speaker">
            Anf. 128 Statsrådet BENGT LINDQVIST:
          </note>
          <note>
            Herr talman! Inger Schörling har frågat mig vad regeringen tänker
            vidta för åtgärder för att snabbt ge de glömda mammorna hjälp
            och för att hejda den moralupplösande och osolidariska utvecklingen.
          </note>
          <note>
            Inger Schörling berör i sin fråga vitt skilda aspekter på samhällsutvecklingen.
            Jag koncentrerar mig i mitt svar på det som jag uppfattar som
            Inger
          </note>
          <note>
            Schörlings huvudfråga, nämligen de ensamma mödrarnas situation.
          </note>
          <note>
            Jag är väl medveten om att många ensamma föräldrar har en svår
            situation ekonomiskt, socialt och ibland även psykologiskt.
          </note>
          <note>
            Jag ser det som synnerligen viktigt att även ensamma föräldrar
            får möjligheter att klara sin ekonomi själva. Nästa års skatteomläggning
            innebär att inkomstskatten sänks och att en del indirekta skatter
            höjs. Samtidigt höjs bostadsbidrag och barnbidrag. Även bidragsförskottet
            räknas upp. Enligt de beräkningar som gjorts kommer de samlade
            effekterna av skatteomläggningen att medföra en ökad köpkraft
            för flertalet ensamföräldrar.
          </note>
          <note>
            Det är angeläget att skapa ett system som ger alla ekonomisk
            trygghet, oavsett om de lever ensamma eller ej. Underhållsbidragskommittén
            har bl.a.
          </note>
          <note>
            lämnat ett förslag om ett särskilt bidrag till ensamboende föräldrar.
            Detta och andra förslag granskas nu inom socialdepartementet.
          </note>
          <note>
            Oavsett vilket system vi bestämmer oss för när det gäller mer
            generella åtgärder för att förbättra ensamma föräldrars situation,
            kan vi aldrig hitta en heltäckande lösning. Det kommer ändå att
            finnas behov av det yttersta skyddsnät som socialtjänsten utgör.
          </note>
          <note>
            Bistånd enligt socialtjänstlagen är behovsprövat.
          </note>
          <note>
            Jag har full förståelse för att en sådan behovsprövning kan upplevas
            som frustrerande.
          </note>
          <note>
            Även om vi nyligen kunnat läsa om ensamma mödrar som uppger sig
            ha blivit illa behandlade av socialtjänsten, är jag övertygad
            om att de flesta får ett respektfullt bemötande.
          </note>
          <note>
            Det är positivt att de ensamma mödrarnas ofta svåra situation
            uppmärksammas i massmedia.
          </note>
          <note>
            Då Inger Schörling, som framställt frågan, anmält att hon var
            förhindrad att närvara vid sammanträdet, medgav tredje vice talmannen
            att
          </note>
          <note>
            Ragnhild Pohanka i stället fick delta i överläggningen.
          </note>
          <note type="speaker">
            Anf. 129 RAGNHILD POHANKA (mp):
          </note>
          <note>
            Herr talman! Jag får tacka för svaret. Att de ensamma mammorna
            har det svårt är ju ingen nyhet, fast det just nu uppmärksammas
            i tidningarna.
          </note>
          <note>
            Det är ytterst få i Sverige som försörjer sig själva.
          </note>
          <note>
            Hur mycket stöd man får på olika nivåer utgör bara en gradskillnad.
            Om man har barn och är yrkesarbetande får man ändå ett stort bidrag
            för barnen. Men de som har svårt att klara den försörjning som
            man räknar med att en medborgare skall klara av är de som har
            stor försörjningsbörda som de är ensamma om. 20 % av dessa mammor
            lever av socialbidrag. Ungefär hälften av de familjer som får
            socialbidrag består av ensamma mammor.
          </note>
          <note>
            Statsrådet nämnde skattereformen i svaret. Jag undrar om statsrådet
            är beredd att noga undersöka vilken effekten blir av skattereformen
            för de ensamma mammorna. De är så gott som säkert förlorare, även
            om bidragen höjs. Men det har sagts att ingen skall förlora på
            reformen.
          </note>
          <note>
            Är inte sex timmars arbetsdag med full betalning någonting som
            borde införas för de ensamma mammorna, så att de också får tid
            att vara med sina barn? Nu uppmuntras de att arbeta heltid och
            får därmed ännu mindre tid över för sina barn. Det pågår olika
            försök, dels i Kopparbergs län, dels i
          </note>
          <note>
            Kiruna. I Kiruna har man gjort försök inom hemvården med mycket
            gott resultat, dvs. det har inte blivit någon samhällsekonomisk
            förlust, även om kommunen har fått stå för en del av kostnaderna.
            Är detta någonting som statsrådet är beredd att pröva eller ta
            upp till diskussion?
          </note>
          <note type="speaker">
            Anf. 130 Statsrådet BENGT LINDQVIST:
          </note>
          <note>
            Herr talman! När vi diskuterar de ensamma föräldrarnas situation
            är det väldigt viktigt att vi ser till den samlade politiken.
            Jag tror att de generella åtgärderna är av grundläggande betydelse
            för att skapa ett bättre utgångsläge för de ensamma föräldrarna.
            Jag tänker då på sådant som föräldraförsäkring, barnomsorg och
            arbetslivets villkor inkl. arbetstiderna.
          </note>
          <note>
            När det gäller det ekonomiska stöd som utformas för vård av barnen
            i samband med separationer har det nuvarande förslaget kritiserats
            hårt, inte minst av riksdagens revisorer. Även det förslag som
            underhållsbidragskommittén har lagt fram har fått hård kritik.
            Det pågår ett arbete inom socialdepartementet, men just den här
            punkten är naturligtvis angelägen för ensamföräldrarna.
          </note>
          <note>
            Det är riktigt att effekterna av skattereformen måste utvärderas.
            De grupper som rör sig i närheten av eller inom socialbidragsnormen
            är naturligtvis av särskilt stort intresse, och där finns många
            ensamföräldrar representerade. Deras situation skall särskilt
            uppmärksammas i den utvärdering som skall göras.
          </note>
          <note>
            Det är uppenbart att det finns ett nära samband mellan de generella
            åtgärder som måste utvecklas med hänsyn till ensamföräldrarnas
            situation och det direkta selektiva stödet som bl.a. och kanske
            främst ges i form av socialbidrag.
          </note>
          <note>
            Beträffande de utsatta barn som till en del återfinns där föräldrar
            och familjer inte har det bra, sker det nu en verkligt omfattande
            genomgång både av hur det nuvarande systemet fungerar och av vad
            vi i vårt land kan bli bättre på inom socialtjänst, inom landsting
            och från statens sida.
          </note>
          <note type="speaker">
            Anf. 131 RAGNHILD POHANKA (mp):
          </note>
          <note>
            Herr talman! Barn som har det svårt återfinns också i s.k. hela
            familjer. Barn kan faktiskt även få det bättre efter en skilsmässa
            om mammorna eller papporna får en rejäl möjlighet att utöva sitt
            föräldraskap. Det är inte självklart att barnen behöver ha det
            sämre hos ensamföräldrar. Men katastrofen för dessa familjer är
            de prishöjningar som nu sker inom alla områden. De som har höga
            löner tycker kanske inte att det har så stor betydelse att kostnaden
            för sjukvård höjs eller att hyrorna blir högre, men för dem som
            har små marginaler är dessa höjningar en kastrof. Välfärdssystemet
            kan kollapsa om inte de svaga grupperna blir skyddade mot prishöjningarna.
          </note>
          <note type="speaker">
            Anf. 132 Statsrådet BENGT LINDQVIST:
          </note>
          <note>
            Herr talman! Ragnhild Pohanka och jag är av precis samma uppfattning
            när det gäller barn som har det svårt. Det är inte alls säkert
            att det är i den här gruppen som man finner dessa barn. Det är
            alldeles riktigt att de återfinns även i andra familjesituationer.
          </note>
          <note>
            I den utvärdering som skall göras angående skattereformens effekter
            kommer dessa grupper särskilt att uppmärksammas.
          </note>
          <note type="speaker">
            Anf. 133 RAGNHILD POHANKA (mp):
          </note>
          <note>
            Herr talman! Det är bra om underhållsbidragskommittén ser över
            detta och om man skapar ett system som ger alla ekonomisk trygghet.
            Ett sådant system finns inte i dag.
          </note>
          <note>
            Det finns ett utbyggt skyddsnät på många områden, men många människor
            ramlar igenom maskorna.
          </note>
          <note>
            De ensamma mammorna utgör här en stor grupp, särskilt då de som
            har låg utbildning eller bor så till att de inte kan söka sig
            ut på arbetsmarknaden. De har svårt att flytta till annan ort
            och för barnens skull kanske de inte vill flytta ifrån den ort
            där den andra föräldern bor. Därför måste man se extra noga på
            denna grupp och dess svårigheter. Det är anledningen till att
            denna fråga har framställts.
          </note>
          <note>
            Överläggningen var härmed avslutad.
          </note>
          <note>
            26 § Svar på frågorna 1990/91:20 och 66 om promilleregler vid
            framförande av båt
          </note>
          <note>
            Anf. 134 Justitieminister LAILA
          </note>
          <note>
            FREIVALDS:
          </note>
          <note>
            Herr talman! Martin Olsson och Elver Jonsson har ställt frågor
            till mig om huruvida och i så fall när regeringen avser att framlägga
            förslag om promilleregler till sjöss.
          </note>
          <note>
            Låt mig först säga att jag helt delar uppfattningen att alkohol
            och trafik inte hör ihop. Och det gäller självklart även trafik
            till sjöss.
          </note>
          <note>
            Att inskärpa kravet på nykterhet till sjöss har blivit allt viktigare
            under senare år, eftersom båttrafiken blivit allt tätare och många
            fritidsbåtar numera kan framföras med mycket höga farter.
          </note>
          <note>
            Innan jag besvarar den konkreta frågan, vill jag säga några ord
            mer allmänt om sjöfylleri.
          </note>
          <note>
            Det finns redan nu bestämmelser i sjölagen om onykterhet till
            sjöss. Påföljdspraxis för sådana överträdelser är dock avsevärt
            mildare än för motsvarande brottslighet i vägtrafiken.
          </note>
          <note>
            Justitiedepartementet har nyligen remitterat en departementspromemoria
            med förslag bl.a. till skärpningar av sjölagens bestämmelser.
            Avsikten med de föreslagna ändringarna är att få till stånd en
            bedömning av sjöfyllerierna som närmar sig vad som gäller vid
            rattfylleri.
          </note>
          <note>
            I promemorian behandlas också frågan om en promilleregel för
            sjötrafiken. På samma sätt som när riksdagen tidigare behandlat
            frågan redovisas olika problem som är förenade med en promillelagstiftning
            till sjöss. Tiden medger inte någon utförlig redovisning, men
            jag vill ändå nämna att en generell promilleregel skulle komma
            att gälla gärningar av högst skiftande natur. Detta hänger samman
            med att straffbestämmelserna för sjötrafiken gäller alla farkoster,
            alltifrån en jolle till en oceanångare. En annan svårighet som
            nämnts är att till skillnad från vägtrafiken straffansvaret gäller
            inte bara föraren utan också andra som fullgör uppgifter av väsentlig
            betydelse för säkerheten till sjöss. Bl.a. dessa omständigheter
            leder till uppfattningen att en promilleregel måste begränsas
            på något sätt.
          </note>
          <note>
            I promemorian diskuteras olika sådana tänkbara avgränsningar,
            men den slutsats som dras är att skälen mot en promilleregel överväger
            de skäl som talar för en sådan lagstiftning. Däremot sägs i promemorian
            att det kan finnas anledning att ompröva den ståndpunkten i den
            mån det blir aktuellt med nya ställningstaganden i fråga om kompetenskrav
            och andra behörighetsvillkor för båttrafiken.
          </note>
          <note>
            Promemorian remissbehandlas för närvarande.
          </note>
          <note>
            Med utgångspunkt i remissutfallet får senare övervägas vilken
            slutlig ställning som skall tas i frågan. Jag vill inte nu föregripa
            detta ställningstagande.
          </note>
          <note type="speaker">
            Anf. 135 MARTIN OLSSON (c):
          </note>
          <note>
            Herr talman! Jag vill tacka justitieministern för svaret på min
            fråga. Enligt centern är det självklart att alkohol och trafik
            inte hör ihop. Därför krävde vi nollgräns i trafiken och reserverade
            oss för att man skall ha promillegränser även till sjöss.
          </note>
          <note>
            När jag för några veckor sedan hörde i radio och kunde läsa i
            Dagens Nyheter att civilministern har instämt i rikspolischefens
            krav på promillegräns även till sjöss blev jag glad, liksom förmodligen
            alla de övriga som har arbetat för promillegräns till sjöss. Man
            måste nämligen tolka detta som en omsvängning ifrån regeringens
            sida.
          </note>
          <note>
            Promillegränser till sjöss krävs nu av allt fler. Jag vill nämna
            att socialstyrelsen, som är ytterst ansvarig för alkoholpolitiken
            i vårt land, föreslår i sitt handlingsprogram för att begränsa
            alkoholkonsumtionen med 25 % att regeringen skall verka för att
            lagstiftningen jämställer onykterhet till sjöss med onykterhet
            på land.
          </note>
          <note>
            Katastrofkommissionen, som skulle se över frågan om beredskap
            vid oljeutsläpp till sjöss, vill införa en straffsanktionerad
            promillegräns för all ansvarig fartygspersonal. Under den gångna
            sommaren har allt fler instämt i dessa krav. Rikspolischefen krävde
            detta inför en konferens med polischefer.
          </note>
          <note>
            Som jag nämnde fick han instämmande från civilministern.
          </note>
          <note>
            Det är nödvändigt att förbättra nykterheten till sjöss för att
            vi skall kunna minska båtolyckorna.
          </note>
          <note>
            Nuvarande lagstiftning är inte till fyllest. Problem är till
            för att lösas. Det gäller att ha en viljeinriktning.
          </note>
          <note>
            Jag vill fråga vilken viljeinriktning regeringen har och vad
            man strävar efter. För det första har civilministern varit positiv
            i sitt uttalande i pressen.
          </note>
          <note>
            För det andra nämns eller föreslås inte en promillegräns i departementspromemorian.
            För det tredje är justitieministern avvaktande i svaret och avger
            ingen direkt viljeinriktning.
          </note>
          <note type="speaker">
            Anf. 136 ELVER JONSSON (fp):
          </note>
          <note>
            Herr talman! Jag tackar justitieministern för svaret på den fråga
            jag har ställt. De fem första raderna i det skrivna svaret är
            vi helt överens om. Alkohol och sjötrafik hör inte ihop, och det
            är viktigt att hävda det. Där upphör enigheten. Regeringen vill
            för sin del inte anvisa något verktyg för att man skall orka hantera
            det.
          </note>
          <note>
            Justitieministern säger att det finns en sjölag. Ja visst, det
            finns en 125 år gammal lag. Den är inte särskilt effektiv, eftersom
            uppfattningen bland åklagare, poliser och domstolar är att den
            egentligen är ganska verkningslös. Om det inte inträffar någon
            allvarlig olycka är det mycket svårt att driva fallen. Åklagarna
            är ovilliga att ta upp fallen. Det har funnits fall med en promillehalt
            som i landsvägstrafik skulle rendera grovt rattfylleri, men som
            inte leder till någonting.
          </note>
          <note>
            Jag tycker därför att det nästan är följdriktigt att justitiedepartementet
            egentligen inte har någon uppfattning. Man hänvisar till en utredning
            som säkerligen inte kommer att leda till något konstruktivt. Jag
            tror att remissinstanserna nog är färdiga att avfärda den.
          </note>
          <note>
            Den märkligaste invändning justitieministern kommer med är att
            större och mindre båtar är blandade och man därför inte skulle
            kunna ha en regel. Det är egentligen lika intelligent som att
            säga att vi har små personbilar och stora långtradare och därför
            inte kan ha samma regler.
          </note>
          <note>
            Det finns dock, herr talman, litet ljus i detta, eftersom justitiedepartementet
            själv tvivlar på sin egen promemoria. Man säger att det finns
            skäl att ompröva den. Jag skulle vilja att justitieministern sade
            att det är dags att ompröva hållningen när det gäller nykterhet
            till sjöss. Ge samhället de instrument som kan hävda den uppfattning
            som vi är överens om.
          </note>
          <note>
            Överläggningen var härmed avslutad.
          </note>
          <note>
            27 § Svar på fråga 1990/91:51 om ungdomar och fängelsestraff
          </note>
          <note>
            Anf. 137 Justitieminister LAILA
          </note>
          <note>
            FREIVALDS:
          </note>
          <note>
            Herr talman! Hans Göran Franck har frågat mig vilka åtgärder
            regeringen avser att vidta för att minska användningen av fängelsestraff
            och om fängelsestraffet för ungdomar i åldern 15--17 år bör avskaffas.
          </note>
          <note>
            Frågan är ställd mot bakgrund av dels att antalet personer som
            dömts till fängelse den senaste femårsperioden ökat till närmare
            18 000 per år, dels att antalet ungdomar i åldern 15--17 år som
            dömts till fängelse eller skyddstillsyn i förening med fängelse
            år 1989 uppgick till 52.
          </note>
          <note>
            När det gäller ungdomar under 18 år skall fängelse komma i fråga
            bara om det föreligger synnerliga skäl. De flesta unga döms till
            böter. För allvarliga brott är i stället förstahandsalternativet
            ett överlämnande till vård inom socialtjänsten och då oftast med
            placering i ett särskilt ungdomshem, tidigare s.k. § 12-hem.
          </note>
          <note>
            Förra veckan besvarade statsrådet Lindqvist en fråga av Gudrun
            Schyman av huvudsakligen samma innehåll som den Hans Göran Franck
            nu ställt till mig. I sitt svar redovisade statsrådet Lindqvist
            vilket arbete och vilka överväganden som nu pågår när det gäller
            de särskilda ungdomshemmen. Han slog också fast att det inte är
            fråga om någon ändrad färdriktning. Principen att socialtjänsten
            har huvudansvaret för de unga lagöverträdarna ligger alltså fast.
            Jag vill till fullo instämma i detta.
          </note>
          <note>
            Även om man skulle önska att fängelsestraffet kunde avskaffas
            för ungdomar under 18 år, är det enligt min mening dess värre
            inte möjligt att göra detta nu. Jag vill i detta sammanhang påminna
            om att jag efter regeringens bemyndigande har tillkallat en parlamentarisk
            kommitté för att göra en översyn av det allmännas insatser när
            unga begår brott (dir. 1990:53). Förhoppningsvis leder kommitténs
            arbete till att vi får ett bättre underlag att föreslå åtgärder
            för ungas tillrättaförande som minskar behovet av fängelse som
            påföljd.
          </note>
          <note>
            Jag delar också Hans Göran Francks oro över utvecklingen när
            det gäller antalet personer som döms till fängelse. Fängelsestraffet
            är sällan en bra metod att förhindra återfall i brott, och när
            det gäller den enskildes återanpassning i samhället har påföljden
            många gånger direkt negativa verkningar. En åtgärd som vidtagits
            och som på sikt bör kunna leda till att färre personer döms till
            fängelse är den mer nyanserade påföljdsbestämningen för rattfylleribrott
            som riksdagen ställt sig bakom i samband med de ändringar i trafikbrottslagen
            som trädde i kraft vid halvårsskiftet. I övrigt finns det för
            närvarande inte några omedelbara planer på förslag som på ett
            mer ingripande sätt påverkar domstolarnas påföljdsval.
          </note>
          <note>
            Det är emellertid viktigt att vi försöker finna trovärdiga alternativ
            till fängelsestraffet.
          </note>
          <note>
            Försöksverksamheten med samhällstjänst är ett led i dessa strävanden.
            Den i våras tillsatta påföljdsutredningen (dir. 1990:11) har också
            till uppgift att överväga möjligheterna att utveckla alternativ
            till fängelsestraffen.
          </note>
          <note type="speaker">
            Anf. 138 HANS GÖRAN FRANCK (s):
          </note>
          <note>
            Herr talman! Jag tackar Laila Freivalds för svaret.
          </note>
          <note>
            Antalet fängelsedomar har aldrig varit så stort som nu. Under
            den senaste femårsperioden har, som sagts, närmare 18 000 personer
            per år dömts till fängelse. En avgörande fråga nu är hur man skall
            kunna minska detta antal. Och den fråga som det främst gäller
            är att när reglerna om villkorlig frigivning ändras kommer ytterligare
            påfrestningar att uppstå. En återgång till två tredjedels kvot
            utan anpassning av straffskalorna innebär en förlängning av verkställighetstiden
            med över 30 % för drygt
          </note>
          <note>
            3 000 personer om året.
          </note>
          <note>
            Det behövs en betydande sänkning när det gäller straffskalorna,
            särskilt beträffande de traditionella brotten. Det är på den här
            punkten som Laila
          </note>
          <note>
            Freivalds svar inte innehåller något. Jag skulle därför vilja
            fråga henne hur hon planerar på denna punkt.
          </note>
          <note>
            Det är nödvändigt att man får en strategi för att minska antalet
            fängelsestraff. Det handlar framför allt om att det inte tillskapas
            lagstiftning som innebär att användningen av fängelsestraff ytterligare
            ökar. Dess värre har det framkommit en rad sådana tillbud.
          </note>
          <note>
            Jag vill ställa en fråga när det gäller ungdomsbrottsligheten.
            Innebär svaret från Laila
          </note>
          <note>
            Freivalds att den här nya utredningen är oförhindrad att framlägga
            förslag om avskaffande av fängelsestraff för ungdomar i åldern
            15--17 år?
          </note>
          <note>
            Anf. 139 Justitieminister LAILA
          </note>
          <note>
            FREIVALDS:
          </note>
          <note>
            Herr talman! Jag har i mitt svar angivit på vilket sätt vi arbetar
            med att på sikt erbjuda alternativ till fängelsestraffet. När
            det gäller framtida lagstiftningsåtgärder som kan verka i den
            ena eller andra riktningen, vill jag nog avvakta tills sådana
            lagförslag föreligger och då redogöra för på vilket sätt regeringens
            ambition att på sikt minska användandet av fängelsestraff fullföljs.
          </note>
          <note>
            På frågan, om ungdomsutredningen är oförhindrad att föreslå avskaffande
            av fängelsestraff för ungdomar i åldern 15--17 år, vill jag säga
            att det inte finns något hinder för detta i direktiven.
          </note>
          <note>
            Utredningen kan givetvis göra de överväganden som den anser nödvändiga.
          </note>
          <note type="speaker">
            Anf. 140 HANS GÖRAN FRANCK (s):
          </note>
          <note>
            Herr talman! Jag tackar för det kompletterande svaret. Direktiven
            kan möjligtvis vara otydliga på den punkten. Det stora problemet
            nu är ju att resurserna när det gäller placering av ungdomar på
          </note>
          <note>
            § 12-hem är mycket små. Detta har varit föremål för debatt här
            tidigare.
          </note>
          <note>
            Det är alldeles nödvändigt att det tillskapas nya möjligheter
            för placering av ungdomar i åldern 15--
          </note>
          <note>
            17 år. Utvecklingen i detta sammanhang är oroväckande, eftersomdomarna
            säger att de på grund av bristen på resurser måste döma fler till
            fängelsestraff. Antalet fängelsedömda kommer därför av allt att
            döma att öka ytterligare. Vad anser justitieministern kan göras
            utöver det som framkom av statsrådet Lindqvists svar?
          </note>
          <note>
            Anf. 141 Justitieminister LAILA
          </note>
          <note>
            FREIVALDS:
          </note>
          <note>
            Herr talman! Jag har när det gäller kommunernas ansvar för ungdomar
            som överlämnas till vård enligt socialtjänstlagen ingenting att
            tillägga utöver det som statsrådet Bengt Lindqvist sade i sitt
            svar till Gudrun Schyman. Det var ett mycket utförligt svar. Det
            redogjordes där i detalj för de statsbidrag och regeländringar
            som genomförs för att kommunerna och landstingen skall ta sitt
            ansvar när det gäller denna ungdomskategori.
          </note>
          <note type="speaker">
            Anf. 142 HANS GÖRAN FRANCK (s):
          </note>
          <note>
            Herr talman! Det finns även andra möjligheter att minska användningen
            av fängelsestraff. Det har t.ex. framkommit att 34 § i verkställighetslagen
            används i mycket begränsad omfattning. Jag undrar om Laila Freivalds
            har observerat att 34 § används i för liten omfattning?
          </note>
          <note>
            Jag skulle vilja ställa en annan fråga. Trots att antalet fängelsedomar
            har ökat så pass mycket har bifallen till nådeansökningar minskat
            under den senaste tioårsperioden.
          </note>
          <note>
            Anf. 143 Justitieminister LAILA
          </note>
          <note>
            FREIVALDS:
          </note>
          <note>
            Herr talman! Hans Göran Franck undrar om jag har observerat tillämpningen
            av 34 § i verkställighetslagen. Jag kanske kan kontra med att
            fråga om Hans Göran Franck har observerat vad som står i direktiven
            till påföljdsutredningen just när det gäller 34 § i verkställighetslagen.
          </note>
          <note type="speaker">
            Anf. 144 HANS GÖRAN FRANCK (s):
          </note>
          <note>
            Herr talman! Jag har uppfattat det på ett sådant sätt att överväganden
            skall göras på den punkten.
          </note>
          <note>
            Jag utgår från att svaret från Laila Freivalds innebär att hon
            är oroad över att den paragrafen inte används i större utsträckning
            än vad som nu är fallet.
          </note>
          <note>
            Överläggningen var härmed avslutad.
          </note>
          <note>
            28 § Meddelande om svar på interpellationerna
          </note>
          <note>
            1990/91:15, 26 och 29
          </note>
          <note>
            Anf. 145 Justitieminster LAILA
          </note>
          <note>
            FREIVALDS:
          </note>
          <note>
            Herr talman! Jag vill anmäla att Karin Israelssons interpellation
            15 om åtgärder för att minska antalet fängelsestraff för unga
            lagöverträdare, Margit
          </note>
          <note>
            Gennsers interpellation 29 om offentliggörande av åtalades namn
            i samband med skatteprocesser m.m. och Britta Bjelles interpellation
            26 om de nya reglerna om trafiknykterhetsbrotten inte kommer att
            besvaras inom föreskriven tid på grund av arbetsbelastning. Jag
            avser efter samråd med interpellanterna att besvara interpellationerna
            15
          </note>
          <note>
            och 29 den 9 november och interpellation 26 den 16
          </note>
          <note>
            november.
          </note>
          <note>
            29 § Svar på fråga 1990/91:2 om användningen av medel från allmän
            investeringsfond
          </note>
          <note type="speaker">
            Anf. 146 Statsrådet ERIK ÅSBRINK:
          </note>
          <note>
            Herr talman! Karl-Gösta Svenson har frågat finansminstern varför
            företag i Blekinge vägrats tillstånd att använda investeringsfonder
            för investeringar i länet.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Nuvarande frisläppsförordning (SFS 1990:647)
          </note>
          <note>
            gäller endast för investeringar i stödområdena samt för miljöförbättrande
            investeringar i hela landet. I
          </note>
          <note>
            stödområdena får avsättningar t.o.m. 1989 års taxering tas i
            anspråk för bl.a. byggnads- och markarbeten som utförs t.o.m.
            mars 1991 och för inventarier som levereras senast då. För miljöförbättrande
            investeringar får motsvarande avsättningar utnyttjas t.o.m. mars
            1992.
          </note>
          <note>
            De senaste åren har regeringen fört en stram frisläppspolitik.
            Bland de regioner som ändå gynnats genom regeringens dispensgivning
            under denna tid märks just Blekinge. Samtidigt som de generella
            frisläppen begränsats har också kraven för dispens i Blekinge
            skärpts. För senast medgivna dispenser har fordrats att det gällt
            större strategiskt viktiga projekt.
          </note>
          <note>
            Jag vill slutligen tillägga att jag avser att inom kort ta upp
            frågan om en förlängning av frisläppsförordningen.
          </note>
          <note type="speaker">
            Anf. 147 KARL-GÖSTA SVENSON (m):
          </note>
          <note>
            Herr talman! Jag tackar statsrådet för svaret.
          </note>
          <note>
            Den socialistiska regeringen i vårt land tar uppenbarligen inget
            intryck av händelserna i
          </note>
          <note>
            Östeuropa. Den socialistiska planekonomin frodas.
          </note>
          <note>
            På annat sätt kan man inte tolka regeringens avslag på en ansökan
            från ett konditoriföretag att få använda sina egna investeringsfondsmedel
            för en nyinvestering i Karlskrona, som skapar sex nya arbetstillfällen.
          </note>
          <note>
            Det är märkligt att man avvisar denna ansökan i ett län som är
            drabbat av en i jämförelse med riket i övrigt betydligt högre
            arbetslöshet och där man redan nu kan förutse en mycket dyster
            framtid på arbetsmarknaden.
          </note>
          <note>
            Enligt uppgift är det flera företag i Blekinge som drabbats av
            motsvarande bannbulla från regeringen. Jag tycker att det är ytterligare
            ett bevis på att den socialistiska regeringen vi har i vårt land
            är småföretagarfientlig.
          </note>
          <note>
            Varför släpper regeringen inte investeringsfondsmedlen fria?
            Är det möjligen på det viset att vi ännu befinner oss för lång
            tid från valet? Är det ännu inte tid för regeringsledamöterna
            att åka ut i landet och dela ut bidrag och/eller att ge tillstånd
            för företagen att nyttja sina egna investeringsfondsmedel? Är
            inte den socialistiska regeringen intresserad av företag som vill
            stå på egna ben, som i det här fallet?
          </note>
          <note>
            Frågorna är många, Erik Åsbrink, och nu vill jag och många med
            mig ha ett utförligt svar på frågan varför ett mindre företag
            i det arbetslöshetstyngda
          </note>
          <note>
            Blekinge, med mycket hög och ökande ungdomsarbetslöshet, inte
            får använda sina egna investeringsfondsmedel för att skapa sex
            nya arbetstillfällen i Karlskrona. I Karlskrona har man i dagarna
            fått besked om att Saab inte kommer att ha någon fabrik där, vilket
            skulle ha gett 500
          </note>
          <note>
            arbetstillfällen.
          </note>
          <note type="speaker">
            Anf. 148 Statsrådet ERIK ÅSBRINK:
          </note>
          <note>
            Herr talman! Jag måste säga att jag reagerar mot den insinuanta
            tonen i Karl-Gösta Svensons inlägg.
          </note>
          <note>
            Jag vill också säga att jag inte tänker nu eller senare diskutera
            enskilda ärenden. Riksdagens frågeinstitut är inte till för detta.
            Jag är beredd att diskutera principerna för investeringsfondssystemet
            och dess tillämpning i praktiken. Jag tänker inte gå in på enskilda
            ärenden.
          </note>
          <note>
            Jag kanske skall upplysa Karl-Gösta Svenson om att detta investeringsfondssystem
            långt ifrån är uttryck för någon socialistisk planekonomi, som
            det påstods i inlägget. Detta system har sedan decennier tillbaka
            använts i den svenska marknadsekonomin såväl av socialdemokratiska
            regeringar som av de borgerliga regeringar där även
          </note>
          <note>
            Karl-Gösta Svensons parti ingick för några år sedan. Det används
            på så vis att det har skett en åtstramning i högkonjunkturer och
            frisläpp i lågkonjunkturer. Fonderna har också använts i viss
            utsträckning för andra ändamål -- regionalpolitiska och miljöpolitiska
            ändamål.
          </note>
          <note>
            Nu har en bred enighet uppstått om att avveckla investeringsfondssystemet.
            Detta kommer också att ske, men vi får leva med systemet ännu
            en tid.
          </note>
          <note>
            Det skall vi naturligtvis hantera på bästa möjliga sätt. Vi kommer
            att i sinom tid ge till känna hur en förlängning av frisläppsförordningen
            skall se ut och hur systemet skall hanteras under de återstående
            åren.
          </note>
          <note type="speaker">
            Anf. 149 KARL-GÖSTA SVENSON (m):
          </note>
          <note>
            Herr talman! Arbetslösheten i Blekinge är för närvarande 3,2
            %, i riket i övrigt 2,4 %. Bland ungdomar mellan 18 och 19 år
            är arbetslösheten så pass hög som 9,7 %, i övriga riket bara 5,3
            %.
          </note>
          <note>
            Bland ungdomar mellan 20 och 24 är arbetslösheten
          </note>
          <note>
            7,4 % i Blekinge mot 4,3 % i riket. Vi kan redan i dag förutse
            en ökad arbetslöshet i länet framför allt bland ungdomar och kvinnor.
          </note>
          <note>
            När det gäller den här typen av verksamhet där företag har begärt
            att få använda sina egna avsatta investeringsfondsmedel, utan
            något stöd från det allmänna, tycker jag att det är märkligt att
            regeringen är så snäv och så avogt inställd mot ett företag i
            ett arbetslöshetstyngt län som Blekinge.
          </note>
          <note>
            Där finns dessutom risk för ökad arbetslöshet, men företaget
            får inte skapa sex nya arbetstillfällen med hjälp av egna medel.
          </note>
          <note type="speaker">
            Anf. 150 Statsrådet ERIK ÅSBRINK:
          </note>
          <note>
            Herr talman! Jag vill än en gång påpeka att jag inte tänker diskutera
            enskilda ansökningar här i riksdagen. Frågeinstitutet är inte
            till för det.
          </note>
          <note>
            De ärenden som ligger i regeringskanliet skall behandlas i särskild
            ordning. När beslut fattas meddelar vi det. Jag tänker inte göra
            det här i kammaren.
          </note>
          <note type="speaker">
            Anf. 151 KARL-GÖSTA SVENSON (m):
          </note>
          <note>
            Herr talman! Det var fråga om en princip, herr statsrådet. Jag
            har inte diskuterat det enskilda företaget som sådant, utan det
            gällde ett konditoriföretag som hade möjlighet och ville skapa
            sex nya arbetstillfällen med hjälp av egna investeringsfondsmedel.
            Den socialdemokratiska regeringen är tydligen inte intresserad
            av att företag kan göra det med de pengar som är avsatta för investeringar,
            för att kunna förbättra sin verksamhet i vårt län.
          </note>
          <note>
            Överläggningen var härmed avslutad.
          </note>
          <note>
            30 § Svar på fråga 1990/91:4 om övergångsproblem vid skatteomläggningen
          </note>
          <note type="speaker">
            Anf. 152 Statsrådet ERIK ÅSBRINK:
          </note>
          <note>
            Herr talman! Karl-Gösta Svenson har frågat mig om jag kommer
            att medverka till att undanröja vissa beskattningseffekter som
            kan uppstå vid avyttring av inventarier som anskaffats för en
            vid anskaffningstillfället mervärdeskattefri verksamhet men som
            av skilda skäl måste avyttras efter årsskiftet när verksamheten
            blivit skattepliktig till mervärdeskatt.
          </note>
          <note>
            Det är ofrånkomligt att det vid en så stor reform som den nu
            aktuella uppstår vissa övergångsproblem. Kommittén för indirekta
            skatter tog bl.a. upp den av Karl-Gösta Svenson aktualiserade
            frågan och fann att problemet generellt sett inte var särskilt
            stort och att det därför inte fanns skäl att införa särskilda
            övergångsbestämmelser.
          </note>
          <note>
            Vid remissbehandlingen tog några remissinstanser också upp frågan
            om införande av särskilda övergångsbestämmelser avseende retroaktivt
            avdrag för ingående skatt för inventarier som anskaffats innan
            verksamheten blivit skattepliktig.
          </note>
          <note>
            Någon praktiskt acceptabel lösning som inte ger upphov till nya
            problem har dock inte gått att få fram. Regeringen har därför
            valt att inte föreslå några speciella övergångsbestämmelser. Med
            hänsyn till att detta ställningstagande har varit känt under lång
            tid torde flertalet berörda ha kunnat agera utifrån detta. Skulle
            det emellertid visa sig, när reformen väl är genomförd, att någon
            enskild skattskyldig på grund av omständigheter som han inte själv
            rår över och som på grund av frånvaron av speciella övergångsbestämmelser
            i detta hänseende drabbas orimligt hårt, får frågan om en befrielse
            från den mervärdeskatt som utgått vid försäljningen av inventariet
            i fråga prövas enligt bestämmelserna i 76 § lagen om mervärdeskatt.
          </note>
          <note type="speaker">
            Anf. 153 KARL-GÖSTA SVENSON (m):
          </note>
          <note>
            Herr talman! Jag tackar statsrådet Åsbrink även för detta svar.
            Frågan är föranledd av att ett litet bussföretag i Blekinges glesbygd
            hotas till sin existens på grund av att det inte finns några övergångsregler
            i samband med att moms införs på persontransporter. Förlusterna
            i det här fallet kan uppgå till 240 000--250 000 kr. Det är ytterligare
            ett bevis på hur nonchalant den socialistiska regeringen är mot
            små och medelstora företag i vårt land.
          </note>
          <note>
            Det är ofattbart att man från regeringshåll driver igenom en
            skattelag som på ett osunt sätt drabbar enskilda företagare och
            som t.o.m. hotar företagens vidare fortbestånd. Det strider mot
            vedertagna rättsbegrepp att över en natt förändra marknadens spelregler.
            Det är inte så som statsrådet antydde i svaret att man kan klara
            sig undan. Riksskatteverket har i sitt remissvar över utredningen
            om indirekta skatter påpekat vikten av att inte genomföra den
            aktuella lagstiftningen utan att man tar hänsyn till övergångsproblemen.
          </note>
          <note>
            I det aktuella fallet kommer ett företag i svensk glesbygd att
            drabbas -- det är ovedersägligt. Det är ytterligare en bekräftelse
            på att den socialistiska regeringen i vårt land icke lever upp
            till det viktiga synsättet att hela Sverige skall leva. Statsrådets
            hänvisning till nådeparagrafen i mervärdeskattelagen hjälper inte
            företagaren ett dugg. Han får inga besked, han vet inte hur han
            skall förfara. Därför frågar jag statsrådet: Varför avvisar regeringen
            en rättssäker och konkurrensneutral övergångsbestämmelse i samband
            med att moms införs på persontransporter? Vi har erfarenheter
            sedan tidigare. Skyll inte på att det inte går! Det går, herr
            statsrådet, och jag vill gärna ha svar.
          </note>
          <note type="speaker">
            Anf. 154 Statsrådet ERIK ÅSBRINK:
          </note>
          <note>
            Herr talman! Jag reagerar på nytt mot tonfallet i inlägget. Återigen:
            jag är inte beredd att diskutera enskilda fall. Jag vänder mig
            också mot påståendena att vi skulle kunna utforma en så omfattande
            skattereform utan att det skapas vissa övergångsproblem. Jag vill
            inte förneka att det finns sådana problem, men jag vill påstå
            att ingen skattereform värd namnet kan undgå att få vissa effekter
            under övergångsskedet. Att påstå någonting annat är inte seriöst.
            Det har inte med socialistisk eller icke-socialistisk politik
            att göra, utan det handlar om att förhålla sig seriöst till skattefrågan
            eller inte.
          </note>
          <note>
            Jag vill också säga att det är felaktigt att påstå att det är
            någonting som har skett över en natt. Frågan har studerats ingående
            i kommittén för indirekta skatter -- det torde Karl-Gösta Svenson
            vara medveten om. Kommittén lämnade sitt betänkande i juni 1989.
            Det har gått mer än ett år sedan dess.
          </note>
          <note>
            Förslaget har remissbehandlats, och det har lagstiftats i ärendet.
            Ännu har inte den åtgärd som vi talar om trätt i kraft, det sker
            vid kommande årsskifte. Det hela har alltså varit känt under en
            längre tid.
          </note>
          <note>
            Vi kommer inte att ändra på lagreglerna i detta avseende. Jag
            vägrar att uttala mig i detta individuella fall, för jag känner
            inte till det. Rent allmänt kan man konstatera att ett företag
            som befinner sig i denna situation i vissa fall kan genomföra
            en försäljning under det här året till någon som skulle kunna
            göra avdrag för fiktiv skatt vid förvärvet. Det finns alltså möjligheter
            för företag att hantera den uppkomna situationen.
          </note>
          <note>
            Som jag påpekade i mitt föregående svar finns det alltid i sista
            hand den möjligheten att man begär, och också kan få, dispens,
            nedsättning eller befrielse från skatt enligt 76 § mervärdeskattelagen.
          </note>
          <note type="speaker">
            Anf. 155 KARL-GÖSTA SVENSON (m):
          </note>
          <note>
            Herr talman! Det är helt korrekt att jag satt i utredningen om
            indirekta skatter, KIS. Där diskuterade vi denna fråga. Jag har
            reserverat mig mot majoritetens förslag, som innebär att enskilda
            företagare drabbas, som i det här aktuella fallet.
          </note>
          <note>
            Vi behöver inte diskutera det speciella fall som jag känner till,
            men det är uppenbarligen så att en småföretagare i svensk glesbygd
            orättfärdigt drabbas av att han är tvingad att sälja en av sina
            bussar beroende på att han har förlorat en marknadsandel; han
            kan inte längre driva företaget med två bussar. I dagsläget kan
            han inte sälja bussen -- det är ingen som köper bussen om man
            inte får momsavdrag på den. Då måste han gå till en som handlar
            med bussar. Statsrådet Åsbrink kan då förstå att priset sjunker
            beroende på denna skattekonsevens. Han kan alltså inte betala
            sina skulder beroende på att vi har en felaktig lagstiftning!
          </note>
          <note>
            Överläggningen var härmed avslutad.
          </note>
          <note>
            31 § Svar på fråga 1990/91:11 om momsen och recipientkontrollen
          </note>
          <note type="speaker">
            Anf. 156 Statsrådet ERIK ÅSBRINK:
          </note>
          <note>
            Herr talman! Ing-Britt Nygren har, mot bakgrund av att den mervärdeskatt
            som belastar ett vattenvårdsförbunds verksamhet för recipientkontroll
            inte skulle kunna föras över till i förbundet ingående kommuner
            och företag, frågat mig om jag tänker vidta åtgärder så att denna
            kumulativa skatteeffekt undanröjs.
          </note>
          <note>
            Vattenvårdsförbundens ställning i mervärdeskattesammanhang är
            inte helt klarlagd.
          </note>
          <note>
            Även om det i viss utsträckning skulle uppkomma effekter som
            inte kan elimineras inom ramen för de allmänna bestämmelserna
            i mervärdeskattelagen, torde dessa effekter närmast ha marginell
            betydelse. Jag är därför inte beredd att nu lämna några förslag
            i frågan.
          </note>
          <note type="speaker">
            Anf. 157 ING-BRITT NYGREN (m):
          </note>
          <note>
            Herr talman! Jag får tacka statsrådet för svaret, även om jag
            är djupt besviken över innehållet i det.
          </note>
          <note>
            Jag tycker det är allvarligt när statsrådet säger att man visserligen
            kan se att det blir vissa effekter av det här men att de är marginella.
            Jag tycker inte att det är marginellt när momsen drabbar vaabonnenter
            i två led. Dessutom är det inte marginellt att vattenvårdsförbundens
            ansträngningar att öka intresset från kommuner och företag att
            göra recipientkontroller i vatten förfelas. Det är särskilt angeläget
            på västkusten, där det finns kommuner som har hela sitt vattenintag
            från exempelvis Göta älv. Då är det synnerligen väsentligt från
            miljösynpunkt att man gör kontroller. När man ser sådana här effekter
            blir man mindre benägen till det.
          </note>
          <note>
            En ytterligare fråga till statsrådet är: Varför kan man inte
            jämföra ett vattenvårdsförbund med andra ideella sammanslutningar
            som exempelvis vägsamfälligheter, som har den möjlighet jag har
            frågat om? Vad är det för fel med att göra det --
          </note>
          <note>
            varför är statsrådet ovillig till det?
          </note>
          <note type="speaker">
            Anf. 158 Statsrådet ERIK ÅSBRINK:
          </note>
          <note>
            Herr talman! Ett vattenförbund är uppenbarligen en självständig
            juridisk person, men det råder oklarhet om vad det är för slags
            juridisk person. När det gäller vattenförbunds organisation hänvisas
            i lagen om vattenförbund i stor utsträckning till lagen om förvaltning
            av samfälligheter. Om vattenförbunden skulle visa sig vara samfälligheter,
            skulle vissa redan existerande bestämmelser i mervärdeskattelagen
            möjligen kunna tillämpas för att föra över den ingående skatten
            till medlemmarna i förbunden.
          </note>
          <note>
            Jag kan också påpeka att det här knappast är något nytt problem.
            Kommunernas avloppsverksamhet liksom de i vattenförbunden ingående
            industriföretagens verksamhet har redan tidigare medfört skattskyldighet.
            Problemet med kumulativa effekter borde alltså ha uppstått redan
            tidigare -- det är ingen ny situation som har inträtt.
          </note>
          <note>
            Mot den bakgrunden vill jag upprepa att några ytterligare åtgärder
            icke är planerade.
          </note>
          <note type="speaker">
            Anf.159 ING-BRITT NYGREN (m):
          </note>
          <note>
            Herr talman! Jag kan bara beklaga att statsrådet är ovillig till
            detta. Statsrådet erkänner att det är fel och säger att vattenvårdsförbund
            skulle kunna vara jämförbara med samfälligheter -- varför då inte
            vägsamfälligheter, där man har företagit den här förändringen,
            som alla tycker är till nytta?
          </note>
          <note>
            Vattenvårdsförbund är angelägna, särskilt från miljösynpunkt;
            i varje fall tycker vi det på västkusten, och vi arbetar för sådana
            både längs själva kusten och utefter de stora älvarna. Här åstadkoms
            alltså en motsatt effekt: Man blir ovillig att ingå i vattenvårdsförbund
            när man ser att det blir dubbel skatteeffekt.
          </note>
          <note>
            Överläggningen var härmed avslutad.
          </note>
          <note>
            32 § Svar på fråga 1990/91:13 om s.k.
          </note>
          <note>
            pedagogiska måltider och skattereformen
          </note>
          <note type="speaker">
            Anf. 160 Statsrådet ERIK ÅSBRINK:
          </note>
          <note>
            Herr talman! Margó Ingvardsson har frågat mig om den förmånliga
            beskattningen av de s.k.
          </note>
          <note>
            pedagogiska måltiderna kommer att finnas kvar efter skattereformens
            genomförande år 1991.
          </note>
          <note>
            Enligt riksskatteverkets nu gällande anvisningar
          </note>
          <note>
            (RSV Dt 1989:23) är pedagogiska måltider undantagna från beskattning
            av kostförmån. Detta gäller lärare eller annan personal vid skola,
            förskola, daghem eller fritidshem som har tillsynsskyldighet för
            barn under skolmåltid samt vårdpersonal inom omsorgsvården eller
            äldreomsorgen som har tillsynsskyldighet för senildementa eller
            förståndshandikappade.
          </note>
          <note>
            I regeringens förslag till det andra steget i skattereformen
            (prop. 1989/90:110) sägs att det även i fortsättningen bör finnas
            en möjlighet att beakta de pedagogiska måltiderna. Någon egentlig
            förändring av den praxis som utbildats vid beskattningen av de
            pedagogiska måltiderna torde således inte ha varit åsyftad. Det
            är emellertid riksskatteverkets uppgift att utfärda rekommendationer
            för tillämpningen.
          </note>
          <note type="speaker">
            Anf. 161 MARGÓ INGVARDSSON (v):
          </note>
          <note>
            Herr talman! Jag tackar statsrådet för ett positivt svar på min
            fråga. När jag senast debatterade de pedagogiska måltiderna med
            statsrådets föregångare kunde jag inte få något klart besked på
            frågan, om måltiderna skulle överleva skattereformen eller inte.
            Feldt sade då att regeringen skulle ta sig en funderare på saken.
          </note>
          <note>
            Jag är givetvis glad att regeringen har funderat i de här banorna
            och att man delar min uppfattning att pedagogiska måltider är
            en så viktig del av arbetet att de inte får betraktas som subventionerade
            luncher i allmänhet.
          </note>
          <note>
            Det är trevligt att kunna lämna det här beskedet vidare till
            skolor och vårdinrättningar. Jag har bara en liten fråga, som
            gäller sista meningen i svaret:
          </note>
          <note>
            Det är väl så att säga bara en formalitet? Jag utgår från att
            riksskatteverket snart kommer med sådana tillämpningsföreskrifter.
          </note>
          <note type="speaker">
            Anf. 162 Statsrådet ERIK ÅSBRINK:
          </note>
          <note>
            Herr talman! Jag har ingen anledning att förmoda någonting annat.
          </note>
          <note>
            Låt mig också säga att det är roligt att någon gång få lämna
            ett svar som uppfattas som positivt. Jag är övertygad om att även
            min föregångare i ämbetet är nöjd med den lösning som vi har hittat.
          </note>
          <note type="speaker">
            Anf. 163 MARGÓ INGVARDSSON (v):
          </note>
          <note>
            Herr talman! Jag tackar för den kompletteringen av svaret.
          </note>
          <note>
            Överläggningen var härmed avslutad.
          </note>
          <note>
            33 § Svar på fråga 1990/91:19 om kollektivtrafiken och beskattningen
          </note>
          <note type="speaker">
            Anf. 164 Statsrådet ERIK ÅSBRINK:
          </note>
          <note>
            Herr talman! Viola Claesson har frågat mig om det planeras någon
            ny åtgärd som kan öka det miljövänliga kollektivresandet.
          </note>
          <note>
            1991 kommer all persontrafik att i mervärdeskattehänseende behandlas
            på samma sätt som all annan konsumtion. Detta är ett element i
            den stora skattereformen.
          </note>
          <note>
            Eftersom trafikföretagen samtidigt ges rätt att lyfta av den
            moms de betalar på sina inköp kommer prishöjningarna som följd
            av skattereformen att bli väsentligt lägre än den formella mervärdeskattesatsen.
            För lokaltrafiken uppgår dessa prishöjningar till i genomsnitt
            10--12 %. För en del företag blir behovet av prishöjningar lägre.
          </note>
          <note>
            För SL, dvs. Storstockholms Lokaltrafik, som svarar för hälften
            av all lokaltrafik i landet, medför momsbeläggningen sålunda en
            extra kostnad för resenärerna med endast 5 %.
          </note>
          <note>
            Även bilisterna har drabbats av en del kostnadsökningar på sistone.
            Sammantaget innebär skattereformen och de bensinprishöjningar
            som följt av krisen vid Persiska viken att kollektivtrafikens
            konkurrenskraft gentemot biltrafiken har förstärkts. Det är därför
            knappast troligt att kollektivresandet kommer att minska av konkurrensskäl.
          </note>
          <note>
            Vad gäller SJ kommer införandet av mervärdeskatten att medföra
            kostnadsökningar om
          </note>
          <note>
            16--17 %. Eftersom flyget samtidigt träffas av både moms och
            miljöavgifter beräknas dess kostnader stiga med omkring 25 %.
            Även tåget får således förstärkt konkurrenskraft som följd av
            skattereformen, framför allt mot flyget men sannolikt också gentemot
            bilen.
          </note>
          <note>
            Skattereformen innebär också att hushållens köpkraft förstärks
            1991. Även det bör bidra till en ökad efterfrågan på tågresor.
          </note>
          <note>
            Det finns mot denna bakgrund ingen grund att hävda att skattereformen
            skulle missgynna det miljövänliga kollektivresandet.
          </note>
          <note>
            Tredje vice talmannen konstaterade att frågeställaren inte var
            närvarande i kammaren och förklarade överläggningen avslutad.
          </note>
          <note>
            34 § Svar på frågorna 1990/91:25 och 47 om åtgärder för att begränsa
            effekterna av bensinprishöjningarna
          </note>
          <note type="speaker">
            Anf. 165 Statsrådet ERIK ÅSBRINK:
          </note>
          <note>
            Herr talman! Åke Wictorsson har frågat mig vilka åtgärder regeringen
            anser erfordras för att motverka att bensinprishöjningarna får
            effekter på möjligheterna till bosättning utanför och pendling
            till tätorternas arbetsplatser för innevånarna i glesbygden.
          </note>
          <note>
            Sten-Ove Sundström har frågat mig om jag är beredd att vidta
            åtgärder för att begränsa effekterna av bensinprishöjningen.
          </note>
          <note>
            Jag besvarar dessa båda frågor i ett sammanhang.
          </note>
          <note>
            Sedan frågorna ställdes har regeringen presenterat sin avsikt
            att föreslå riksdagen att schablonbeloppet för avdrag för resor
            till och från arbetsplatsen höjs.
          </note>
          <note>
            I fjol uppgick avdraget till 10:20 kr. per mil upp till
          </note>
          <note>
            1 000 mil och 7:70 kr. per mil för körsträckor över
          </note>
          <note>
            1 000 mil. Detta avdrag föreslås bli höjt till 11 kr.
          </note>
          <note>
            per mil 1990 och 12 kr. per mil 1991 oavsett körsträcka.
          </note>
          <note>
            Genom höjningen lindras effekterna av de höjda bensinpriserna
            avsevärt för de människor i landets glesbygder som Åke Wictorssons
            och Sten-Ove
          </note>
          <note>
            Sundströms frågor gäller. För en löntagare med normala inkomster
            som t.ex. har 3 1/2 mil till arbetet enkel resa och som därför
            åker 7 mil varje dag motsvarar det ökade avdraget en sänkning
            av bensinpriset med 1:10 kr. per liter 1991. För den som åker
            10 mil varje dag motsvarar förändringen en sänkning av bensinpriset
            med 1:31 kr. per liter.
          </note>
          <note>
            Ändringen i reseavdraget medför ett skattebortfall på 700 milj.
            kr., vilket finansieras fullt ut. Någon lättnad i finanspolitiken
            är det därför ej fråga om.
          </note>
          <note>
            Som en jämförelse kan nämnas att om samma belopp skulle användas
            till en generell sänkning av bensinskatten, så skulle det motsvara
            12 öre per liter.
          </note>
          <note type="speaker">
            Anf. 166 ÅKE WICTORSSON (s):
          </note>
          <note>
            Herr talman! Jag vill tacka för svaret på min fråga.
          </note>
          <note>
            Det är bra att de som har långa resor med bil till och från arbetet
            kompenseras för de ökade bensinkostnaderna genom höjda avdrag.
            Jag delar uppfattningen att det i nuvarande ekonomiska läge inte
            är möjligt att öka köpkraften genom skattesänkningar, vilket skulle
            medföra risker för ökad inflation och räntehöjningar, något som
            ytterligare skulle belasta de grupper som här är särskilt berörda.
          </note>
          <note>
            Några ytterligare kommentarer. Stora delar av vårt land är beroende
            av bilen för transporter. Den härigenom ökade friheten har skapat
            förutsättningar för bosättning i större delen av vårt land, även
            i de delar där kollektivtrafiken inte är tillräcklig, inkl. områden
            omkring storstäderna.
          </note>
          <note>
            Denna utveckling hotas nu av de snabbt stigande bensinpriserna.
            Det lägger ett särskilt ansvar på bensinbolagen att inte ta ut
            högre priser än vad som är nödvändigt. Det är därför viktigt att
            de prisövervakande organen noga följer denna utveckling. Jag utgår
            från att regeringen bevakar att så sker.
          </note>
          <note>
            Det är också viktigt att de grupper som har bilförmån i tjänsten
            och därmed är opåverkade av bensinprisernas ökning får en motsvarande
            uppräkning av bilförmånen.
          </note>
          <note>
            På dessa punkter är jag tacksam för en komplettering av svaret.
          </note>
          <note type="speaker">
            Anf. 167 STEN-OVE SUNDSTRÖM (s):
          </note>
          <note>
            Herr talman! Även jag får tacka statsrådet för svaret på min
            fråga. Huvudproblemet, resorna till arbetet, är löst. Jag tycker
            att förslaget om en höjning av avdraget till den aktuella nivån
            är bra.
          </note>
          <note>
            Dessutom har man ordnat med en bra finansiering.
          </note>
          <note>
            Men det finns en annan viktig fråga i detta sammanhang: Glesbygdsbefolkningens
            resor för att få del av samhällets service. Detta området har
            uppmärksammats alltmer på senare år, framför allt det senaste
            året med tanke på det som har hänt på oljemarknaden. Det är viktigt
            att vi uppmärksammar denna fråga. Människor har ju andra intressen
            än bara att resa till och från jobbet.
          </note>
          <note>
            Det gäller tillgången till samhällsservice för pensionärer med
            hjälp av den egna bilen.
          </note>
          <note>
            Det framlagda förslaget om exempelvis ett differentierat system
            skulle för de 95 000
          </note>
          <note>
            personbilar som är registrerade i stödområde 1 vid en nedsättning
            av bensinskatten med 1 kr. per liter konkret innebär att ca 200
            milj. kr. per år för statskassan. Det är mycket pengar, men jag
            tror inte att det skulle vara oöverkomligt i framtiden.
          </note>
          <note>
            Självfallet är det många problem förenade med detta, t.ex. i
            samband med gränshandeln, men jag tror att det är viktigt att
            vi följer och uppmärksammar dessa frågor. Bensinpriset har nu,
            på grund av det som har skett på oljemarknaden, nått en sådan
            nivå att det nog blir nödvändigt att göra något i framtiden. Jag
            tror att vi i avgiftshänseende helt enkelt blir tvungna att skilja
            mellan storstadsbilisten och glesbygdsbon.
          </note>
          <note>
            Jag vet att detta inte är något enkelt problem. Det har ventilerats
            vid olika tillfällen, och jag tror att det är viktigt att frågan
            följs upp. Jag vill därför fråga statsrådet: Kommer ni vid er
            framtida utvärdering att följa upp problemen med resor till och
            från arbetet?
          </note>
          <note type="speaker">
            Anf. 168 Statsrådet ERIK ÅSBRINK:
          </note>
          <note>
            Herr talman! Det här året har inneburit kraftiga höjningar av
            bensinpriset. En stor del av höjningen kom i början av året, då
            bensinskatten höjdes. Det var ett led i finansieringen av inkomstskattesänkningarna.
            De pengar som togs in betalades tillbaka i sin helhet i form av
            inkomstskattesänkningar. Men ovanpå detta kom en höjning som vi
            inte rår över, som en följd av de internationella prishöjningarna
            och ytterst av Iraks invasion av Kuwait. Detta kan vi å ena sidan
            inte göra mycket åt, å andra sidan har det utan tvivel medfört
            en del problem, och vi har nu tillkännagivit de åtgärder som vi
            är beredda att vidta.
          </note>
          <note>
            Jag konstaterar att de båda frågeställarna och jag tycks vara
            i stora drag överens om att dessa åtgärder var bra och var vad
            som kunde göras. Vad gäller några av de specifika frågor som togs
            upp vill jag säga att jag helt delar Åke Wictorssons uppfattning
            att vi bör hålla noggrann kontroll över oljebolagens prissättning
            framöver. Jag utgår från att de prisvårdande myndigheterna känner
            det ansvaret, och jag menar också att vi alla som konsumenter
            skall vara mycket lyhörda och noga följa utvecklingen framöver.
            Det finns på detta område likaväl som på andra anledning att ifrågasätta
            om prishöjningarna skall bli större än vad som motiveras av skatter
            och internationella förhållanden.
          </note>
          <note>
            Några förändringar utöver dem som nu har beslutats i samband
            med olika delar av skattereformen är inte aktuella. Det gäller
            såväl bilförmånen som frågan om en differentierad bensinskatt.
            En rad problem är förenade med en sådan differentiering, och det
            gör att jag känner mig tveksam till den. Men mera allmänt sett
            är det naturligtvis möjligt att vi i framtiden får ompröva vissa
            inslag i skattereformen. För närvarande har vi inga planer på
            en sådan omprövning.
          </note>
          <note type="speaker">
            Anf. 169 ÅKE WICTORSSON (s):
          </note>
          <note>
            Herr talman! Jag tackar naturligtvis för det kompletterande svaret
            beträffande prisövervakningen. Däremot delar jag inte statsrådets
            uppfattning när det gäller bilförmån i tjänsten. Det är viktigt
            att man kan upprätthålla allmänhetens förtroende för skattereformen
            och att människor upplever att den är rättvis och drabbar olika
            grupper på ungefär samma sätt. Det kan då inte vara rimligt att
            en grupp som åtnjuter förmånen av bil i tjänsten har möjlighet
            att utan att känna någon effekt av bensinpriserna på sitt eget
            åkande använda bilen i tjänsten. Skattereglerna borde rimligtvis
            på något sätt ändras med tanke på detta.
          </note>
          <note type="speaker">
            Anf. 170 STEN-OVE SUNDSTRÖM (s):
          </note>
          <note>
            Herr talman! Jag tror, som jag sade tidigare, att det är viktigt
            att man ser över glesbygdsbefolkningens möjligheter att få samhällsservice.
            Prisutvecklingen får inte inverka alltför starkt i detta avseende.
            Om pensionärerna slutar att åka bil, därför att det är för dyrt,
            kommer färdtjänsten att belastas. Samhället drabbas alltså ändå
            av kostnaden på något sätt.
          </note>
          <note>
            Jag vet att det är en mängd problem inbyggda i en differentiering
            av bensinskatten. Det är en fråga som har varit uppe till behandling
            vid åtskilliga tillfällen. Det är inte så lätt som man ibland
            ger uttryck för i den allmänna debatten att genomföra detta, men
            det är inte fel att försöka. Det gäller ett problem som vi på
            sikt måste komma till rätta med.
          </note>
          <note>
            Jag tror inte att någon kräver att statsrådet i dag skall kunna
            presentera en färdig lösning, men jag tror att det finns en allmän
            önskan om att dessa problem skall följas noggrant. Det är nämligen
            fråga om ett växande problem för servicen i glesbygd.
          </note>
          <note type="speaker">
            Anf. 171 Statsrådet ERIK ÅSBRINK:
          </note>
          <note>
            Herr talman! Först till Åke Wictorsson: Jag delar självfallet
            den grundtanke som kom till uttryck i frågan, nämligen att bilförmånen
            skall avvägas mot kostnaderna för användningen av bilen i andra
            sammanhang. Vi tog till ganska kraftigt i skattereformen, och
            i jämförelse med de tidigare utredningsförslagen höjde vi faktiskt
            den förmån som skall tas upp till beskattning. Men det är i och
            för sig sant att vi inte har haft möjligheten att beakta de prishöjningar
            på bensin som har ägt rum under senare tid. Om sådana höjningar
            blir bestående eller inte vet vi inte i dag, men vi är helt överens
            om att detta bör följas upp på ett bra sätt i framtiden.
          </note>
          <note>
            När det gäller en differentiering av bensinskatten är svårigheterna
            mycket stora. Om prisskillnaden blir betydande uppmuntrar det
            en handel över gränserna, vilket innebär att förmåner även går
            till kategorier som inte avses. Bensinhandeln m.m.
          </note>
          <note>
            kommer att snedvridas. Vi har valt andra metoder att gynna glesbygden.
            Jag vill bara peka på nedsättningen av fordonsskatten och den
            nedsättning av elskatten som kommer vid nästa årsskifte.
          </note>
          <note type="speaker">
            Anf. 172 ÅKE WICTORSSON (s):
          </note>
          <note>
            Herr talman! Efter den ytterligare motivering som statsrådet
            nu gav beträffande frågan om tjänstebil, ber jag att få tacka
            även för den kompletteringen.
          </note>
          <note type="speaker">
            Anf. 173 STEN-OVE SUNDSTRÖM (s):
          </note>
          <note>
            Herr talman! Låt mig bara säga till statsrådet att en differentiering
            av bensinskatten kan vara ett medel.
          </note>
          <note>
            Jag vet att det förekommer en rad problem vid gränsdragning och
            mycket annat. I och för sig föreligger det problem redan i dag
            när det gäller våra grannländer, inte minst beträffande Finland.
          </note>
          <note>
            Men det är inte fel att försöka på det här området.
          </note>
          <note>
            Det finns möjlighet att pröva olika lösningar.
          </note>
          <note>
            Redan i dag har vi ju gränsdragningar mellan olika system. Det
            gäller t.ex. regionalpolitiska stöd.
          </note>
          <note>
            Jag tror att det är viktigt att man följer den här frågan noga
            och framför allt ser över den med tanke på framtiden. Det finns
            ju en tendens att det uppstår skillnader mellan glesbygd och storstäder
            när det gäller trafiken. Därför tror jag att det är viktigt att
            man ser över systemen. Det är inte fel att försöka och misslyckas,
            men det är fel att inte försöka alls.
          </note>
          <note type="speaker">
            Anf. 174 Statsrådet ERIK ÅSBRINK:
          </note>
          <note>
            Herr talman! Jag tror att Sten-Ove Sundström och jag är helt
            överens om de grundläggande ambitionerna. Vi vill föra en sådan
            regionalpolitik att vi åstadkommer en utjämning över hela landet.
          </note>
          <note>
            Detta är det väsentliga. De medel som sedan skall användas för
            att åstadkomma detta kan alltid diskuteras. De är inte huvudsaken.
            Vi skall välja de medel som ger de åsyftade effekterna med så
            litet av skadeverkningar och problem som möjligt. Det är med utgångspunkt
            i det synsättet som vi skall diskutera både de åtgärder som vi
            redan har vidtagit -- jag nämnde nedsättning av fordonsskatten
            och elskatten -- och även andra åtgärder som har föreslagits,
            men som vi inte har vidtagit.
          </note>
          <note>
            Även om den höjning av reseavdraget som nu har föreslagits verkar
            över hela landet -- och jag menar att det är en viktig poäng att
            avdraget inte skall begränsas till en viss del av befolkningen
            -- får den sin största tyngd i glesbygden, eftersom bilberoendet
            är störst där. I praktiken har det alltså en viss regionalpolitisk
            effekt, även om åtgärden i sig är generell.
          </note>
          <note>
            Överläggningen var härmed avslutad.
          </note>
          <note>
            35 § Svar på fråga 1990/91:38 om fastighetstaxeringen av lantbruk
          </note>
          <note type="speaker">
            Anf. 175 Statsrådet ERIK ÅSBRINK:
          </note>
          <note>
            Herr talman! Knut Wachtmeister har frågat mig om jag avser att
            i den aviserade propositionen om fastighetstaxering av lantbruk
            ta hänsyn till att avregleringen inom jordbruket kan leda till
            lägre fastighetspriser.
          </note>
          <note>
            Beredningsarbetet med förslag till vissa förändringar i fastighetstaxeringen
            inför den allmänna fastighetstaxeringen av lantbruksenheter år
            1992 pågår inom finansdepartementet. En proposition i ämnet kommer
            inom de närmaste dagarna att överlämnas till riksdagen. Jag är
            därför inte beredd att nu kommentera frågan ytterligare.
          </note>
          <note type="speaker">
            Anf. 176 KNUT WACHTMEISTER (m):
          </note>
          <note>
            Herr talman! Jag tackar statsrådet för svaret, även om det inte
            var särskilt uttömmande.
          </note>
          <note>
            Avregleringen av jordbruket påverkar naturligtvis de kommande
            taxeringsvärdena beroende dels på ändring av användningen av mark
            och byggnader, dels på försämringen av lönsamheten. De frågor
            som speciellt bör uppmärksammas är:
          </note>
          <note>
            1. Indelningen av ägoslag, där definitionen av åkermark som blir
            föremål för s.k. omställning särskilt bör observeras. Samma sak
            gäller naturligtvis djurstallar som tas ur produktion.
          </note>
          <note>
            2. Enligt nuvarande ordning skall taxeringsvärdet motsvara 75
            % av marknadsvärdet. Detta beräknas i sin tur med ledning av det
            genomsnittliga prisläget under andra året före det år då fastighetstaxering
            sker. I första hand gäller alltså priset vid fastighetsförsäljningar
            i orten. Först i andra hand beräknas marknadsvärdet med ledning
            av en avkastningskalkyl.
          </note>
          <note>
            Enligt mitt förmenande måste större hänsyn tas till en fastighets
            avkastningsförmåga än till de orters pris som satts vid försäljningar
            som kunnat ske, innan beslutet om avreglering fattades.
          </note>
          <note>
            Nu säger statsrådet att beredningsarbete pågår, och enligt vad
            jag har hört kommer propositionen att läggas fram den 22 oktober.
            Min enda möjlighet att påverka beredningsarbetet är att ställa
            frågor till statsrådet. Jag hade hoppats på en viljeyttring från
            statsrådets sida. Jag frågar nu om statsrådet förstår de synpunkter
            som jag har lagt fram och anser att de bör påverka propositionen,
            innan den läggs fram.
          </note>
          <note type="speaker">
            Anf. 177 Statsrådet ERIK ÅSBRINK:
          </note>
          <note>
            Herr talman! Beredningen pågår och är i det närmaste avslutad.
            Den proposition som förbereds är mycket nära förestående. Vi har
            inte den ordningen att vi bereder propositioner i Sveriges riksdag,
            utan Sveriges riksdag har möjlighet att efter att ha tagit del
            av propositionen ge sina synpunkter -- och så bör också ske. Riksdagen
            kan då ändra förslagen, om de är mindre väl avvägda.
          </note>
          <note>
            Jag menar att det finns rika möjligheter till både debatt och
            praktisk hantering när propositionen väl har lagts fram. I övrigt
            är jag förhindrad att gå in på innehållet. Jag vill bara peka
            på en omständighet som gäller mera generellt, inte bara fastighetstaxering
            av lantbruk utan även taxering av andra fastigheter. Det är ett
            problem med det mycket långa tidsintervallet mellan taxeringarna,
            eftersom prisändringarna kan vara mycket stora, trots att de inte
            avspeglas i det faktiska taxeringsvärdet. Jag menar därför att
            det finns skäl att i framtiden överväga en annan ordning, en ordning
            som medger en snabbare och därmed bättre avspegling av de faktiska
            marknadspriserna än vad dagens system tillåter.
          </note>
          <note type="speaker">
            Anf. 178 KNUT WACHTMEISTER (m):
          </note>
          <note>
            Herr talman! Min erfarenhet säger mig att det är mycket svårare
            att ändra på en proposition som har lagts på riksdagens bord än
            att ändra innan propositionen har lagts fram, om man har kommit
            med vissa relevanta påpekanden. Jag kan påminna statsrådet Åsbrink
            om att vi i våras hade en diskussion om en lagrådsremiss rörande
            beskattningen av svenskar i utlandstjänst. Då var statsrådet mycket
            pragmatisk, och det blev också en ändring i propositionen. Nu
            tänkte jag: Gick det bra i våras, kan det kanske gå bra även i
            höst, så att statsrådet tar hänsyn till de påpekanden som jag
            har gjort och som enligt min mening är ytterst betydelsefulla
            för det framtida fastställandet av de nya taxeringsvärdena för
            jordbruk.
          </note>
          <note type="speaker">
            Anf. 179 Statsrådet ERIK ÅSBRINK:
          </note>
          <note>
            Herr talman! Jag lyssnar naturligtvis alltid med stort intresse
            på Knut Wacthmeister och tar del av de synpunkter som han framför.
            Dock kan jag inte lova att alltid följa dem.
          </note>
          <note type="speaker">
            Anf. 180 KNUT WACHTMEISTER (m):
          </note>
          <note>
            Herr talman! Jag tackar för detta och hoppas att jag den 22 oktober
            får se en proposition där man har tagit hänsyn till mina påpekanden.
          </note>
          <note>
            Överläggningen var härmed avslutad.
          </note>
          <note>
            36 § Svar på fråga 1990/91:48 om momsen på leasingavgift för
            bilar som används i taxiverksamhet
          </note>
          <note type="speaker">
            Anf. 181 Statsrådet ERIK ÅSBRINK:
          </note>
          <note>
            Herr talman! Knut Wachtmeister har frågat mig om regeringen avser
            att föreslå riksdagen att leasing av taxibilar skall medföra avdragsrätt
            för ingående mervärdeskatt.
          </note>
          <note>
            Regeringen har redan tidigare uppmärksammat detta problem och
            därför i proposition 1990/91:37
          </note>
          <note>
            som lämnats till riksdagen den 11 oktober 1990
          </note>
          <note>
            föreslagit bl.a. att mervärdeskatten vid hyra eller leasing av
            personbil för yrkesmässig personbefordran -- liksom vid förvärv
            av sådant fordon -- skall vara avdragsgill i sin helhet.
          </note>
          <note type="speaker">
            Anf. 182 KNUT WACTHMEISTER (m):
          </note>
          <note>
            Herr talman! Jag tackar statsrådet för svaret även på den här
            frågan, som jag ställde för två veckor sedan.
          </note>
          <note>
            Bakgrunden är som bekant att taxiverksamhet från att tidigare
            ha stått utanför momssystemet enligt vårens proposition 111 skulle
            omfattas av skattskyldighet och momsen således inte vara avlyftbar
            vid inköp av taxibil.
          </note>
          <note>
            Riksdagen ändrade emellertid i propositionen så till vida att
            ingående mervärdeskatt skulle vara avdragsgill vid förvärv av
            taxibil. I det sammanhanget observerades inte leasing av taxibilar,
            troligtvis beroende på att leasing omfattas av en annan paragraf
            i mervärdeskattelagen.
          </note>
          <note>
            Gjordes nu ingen ändring skulle hela momsen vara avlyftbar vid
            förvärv, men blott halva vid leasing.
          </note>
          <note>
            Detta skulle slå hårt, eftersom enligt uppgift ca
          </note>
          <note>
            80 % av alla taxibilar är leasade. Så lades då i fredags proposition
            37 på riksdagens bord, innehållande bl.a. den korrigeringen att
            hela leasingmomsen blir avlyftbar. Jag tackar för den ändringen
            vare sig den nu berodde på att finansdepartementet självt observerat
            frågan eller på att budskapet kommit utifrån.
          </note>
          <note>
            Finansministern sade nyss i ett svar till Margó
          </note>
          <note>
            Ingvardsson att statsrådet gladde sig åt att kunna lämna ett
            positivt svar. Nu kan statsrådet glädja sig åt att ha lämnat ytterligare
            ett positivt svar.
          </note>
          <note>
            Överläggningen var härmed avslutad.
          </note>
          <note>
            37 § Svar på fråga 1990/91:81 om hobbybiodling
          </note>
          <note type="speaker">
            Anf. 183 Statsrådet ERIK ÅSBRINK:
          </note>
          <note>
            Herr talman! Martin Olsson har frågat mig om vilka initiativ
            regeringen avser ta för att skattereformen inte skall omöjliggöra
            hobbybiodling.
          </note>
          <note>
            Enligt praxis har biodlare med maximalt 14 bikupor betraktats
            som hobbybiodlare. I det reformerade skattesystemet kommer inkomster
            från hobbyverksamhet att beskattas i inkomstslaget tjänst.
          </note>
          <note>
            En av grundtankarna bakom skattereformen är att skattesystemet
            skall vara neutralt och likformigt och inte särbehandla olika
            typer av inkomster. Jag vill i detta sammanhang erinra om att
            företrädare för de yrkesmässigt verksamma biodlarna ansåg att
            hobbybiodlare i det gamla skattesystemet behandlades alltför gynnsamt.
          </note>
          <note>
            Beträffande de höga initialkostnaderna som tas upp i frågan kan
            påpekas att det i inkomstslaget tjänst, trots kontantprincipen,
            enligt praxis i viss utsträckning medges värdeminskningsavdrag
            avseende förslitning. Det torde således finnas möjlighet för hobbybiodlare
            att fördela vissa av initialkostnaderna på flera år och på så
            sätt kvitta dessa mot framtida inkomster. För hobbyinkomster gäller
            dessutom att avdrag alltid medges för underskott som uppkommit
            året före det aktuella inkomståret.
          </note>
          <note>
            Jag anser inte att skattereformen skulle omöjliggöra hobbybiodling
            och regeringen avser inte vidta några åtgärder för att ändra skattereformen
            beträffande denna fråga.
          </note>
          <note type="speaker">
            Anf. 184 MARTIN OLSSON (c):
          </note>
          <note>
            Herr talman! Jag vill tacka statsrådet Erik Åsbrink för svaret
            på min fråga.
          </note>
          <note>
            Biodling har mycket stor betydelse för vårt samhälle. Den utgör
            en alldeles speciell näring genom att den ger mycket mer för samhället
            i stort genom det arbete som bina utför med pollinering av både
            vilda och odlade växter. Det ger mer för samhället än för biodlarna
            som får honungsskörden, så egentligen skulle biodlarna ha samhällsstöd
            i stället för att beskattas.
          </note>
          <note>
            Hittills har, som nämnts, undantag från beskattning gjorts för
            dem som har haft högst 14 bisamhällen, och dessa utgör det stora
            flertalet av de ca 18 000
          </note>
          <note>
            biodlare som vi har i vårt land. Skattereformen innebär att dessa
            biodlare kommer att beskattas för sin hobbyverksamhet. Jag tog
            upp detta spörsmål i en motion i riksdagen i våras med anledning
            av propositionen, och den avstyrktes utan någon särskild motivering
            av skatteutskottet.
          </note>
          <note>
            Statsrådet angav i sitt svar att värdeminskningsavdrag avseende
            förslitning enligt praxis i viss utsträckning skulle kunna medges,
            och det var något som utskottet inte heller nämnde.
          </note>
          <note>
            Problemet med den beskattning som nu föreslås är att det är stora
            initialkostnader och att det kanske blir överskott på verksamheten
            först efter flera år.
          </note>
          <note>
            Får man inte dra av initialkostnaderna blir det ju ren förlust:
            man får inte göra avdrag för de omkostnader man har haft för att
            över huvud taget få en inkomst.
          </note>
          <note>
            Det var med anledning av skatteutskottets uttalande, eller rättare
            sagt brist på uttalande, i våras som jag ställde frågan.
          </note>
          <note>
            Det är många av dem som bedriver biodling i liten verksamhet
            som är oroliga för att de inte skall få några efterträdare. De
            är också oroliga för att många skall sluta med sin verksamhet
            tidigare än de annars skulle ha gjort. Skattereglerna skall gynna
            den samhällsutveckling som vi eftersträvar, och reglerna får inte
            vara skrivna utifrån skrivbordsperspektiv.
          </note>
          <note>
            Jag skulle vilja fråga om statsrådet vill följa utvecklingen
            och är beredd att se över reglerna ifall att det blir en minskning
            av biodlingen i landet.
          </note>
          <note type="speaker">
            Anf. 185 Statsrådet ERIK ÅSBRINK:
          </note>
          <note>
            Herr talman! Skattereformen innebär bland mycket annat en viss
            uppstramning av reglerna för hobbyverksamhet, eftersom det har
            varit en verksamhet som tidigare har varit skattemässigt favoriserad.
            Den uppstramning som görs får också konsekvenser för hobbybiodlarna,
            men, vilket jag nämnde i mitt föregående svar, vi gör ändå vissa
            tillmötesgåenden. Det finns alltså möjligheter att fördela initialkostnaderna
            på flera år, och det finns alltid möjlighet att kvitta underskott
            ett visst år mot inkomsterna under kommande år.
          </note>
          <note>
            Med det menar jag att vi har åstadkommit en lämplig avvägning
            mellan hobbyodlarnas och de yrkesmässiga odlarnas intressen. Vi
            måste också ta hänsyn till de människor som lever på biodling
            och som har det som sitt yrke.
          </note>
          <note>
            Den socialdemokratiska regeringen känner varmt för landets småföretagare,
            och här är ett sätt att markera detta genom att inte på ett otillbörligt
            sätt skattemässigt favorisera dem som endast ägnar sig åt biodling
            som hobbyverksamhet.
          </note>
          <note type="speaker">
            Anf. 186 MARTIN OLSSON (c):
          </note>
          <note>
            Herr talman! Jag tror inte att konkurrens mellan biodlare som
            bedriver sin verksamhet i liten resp.
          </note>
          <note>
            stor verksamhet förekommer eftersom det inte är någon överproduktion
            så att man därför trängs på marknaden. Jag tror att vi skall vara
            glada för alla biodlare, vare sig de bedriver sin verksamhet i
            stor eller liten skala.
          </note>
          <note>
            Det är oftast äldre personer som driver små biodlingar och av
            naturliga skäl inte skulle orka med att ha så många bisamhällen.
            Det har väl inte varit någon särskild nyetablering av små biodlare
            som skulle utgöra ett tecken på att dessa skulle vara gynnade.
          </note>
          <note>
            När statsrådet säger i sitt svar att systemet måste vara neutralt
            och likformigt och inte särbehandla olika inkomsttagare, vill
            jag återkomma till att vi inte får se för ensidigt på skatter
            och skattereformer. Vi måste se vilka konsekvenser dessa har i
            verkligheten.
          </note>
          <note>
            Jag hör till dem som skulle unna dessa som har små biodlingar
            att få slippa betala skatt för det de kan tjäna efter att ha lagt
            ned stora pengar på att bygga upp bisamhällen.
          </note>
          <note>
            Överläggningen var härmed avslutad.
          </note>
          <note>
            38 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1990/91:40 till näringsutskottet
          </note>
          <note>
            39 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1990/91:27 Vissa lagstiftningsåtgärder till följd av beslutet
            om ny regional statlig förvaltning
          </note>
          <note>
            40 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 15 oktober
          </note>
          <note type="speaker">
            1990/91:48 av Marianne Jönsson (c) till bostadsministern om studentbostadsbristen:
          </note>
          <note>
            Möjligheterna att få studentbostad i dag är begränsade. Många
            studenter tvingas sova på madrasser i korridorer och i gymnastiksalar.
          </note>
          <note>
            Bostadsbristen varierar mellan de olika högskoleorterna. Längst
            studentbostadskö finns i
          </note>
          <note>
            Umeå. Där saknade en tredjedel av nybörjarna bostad när höstterminen
            började. Även på en mindre högskoleort som Kalmar har bostadssituationen
            för studenter inför höstterminsstarten varit synnerligen besvärlig.
          </note>
          <note>
            Endast genom bristfälliga provisorier har man lyckats få ''tak
            över huvudet''.
          </note>
          <note>
            Sveriges förenade studentkårer, SFS, kan redovisa att 20 000
            studenter har stått i kö vid terminsstarten för att få en bostad.
            Annan statistik från SFS kan visa på följande: i Karlstad står
            500 i kö för en studentbostad, i Umeå 2 513, i Lund--Malmö 4 800
          </note>
          <note>
            till enkelrum och 900 till familjelägenheter och i
          </note>
          <note>
            Uppsala slutligen står 3 000 i kö.
          </note>
          <note>
            SFS kan också redovisa i sin stora bostadsundersökning att nästan
            hälften av studenterna flyttade då studierna påbörjades. Det rör
            sig således om en stor andel unga människor som dels måste flytta
            till en annan ort, dels se sig om efter en ny bostad.
          </note>
          <note>
            Att stå utan studentbostad eller utan egen lägenhet är ett problem
            som kan få stora konsekvenser för studenten. Många avbryter eller
            tackar nej till sin utbildning då de inte kan ordna sitt boende.
            Ca 9 %
          </note>
          <note>
            avstår från utbildningsplats eller låter bli att söka på grund
            av bostadsbristen. Studierna blir ofta lidande av att de bor provisoriskt,
            hos kamrater, i baracker m.m. Den största nackdelen uppges vara
            att dela kök med så många. Buller och svårigheter att få vara
            i fred är andra problem som uppges vara relativt stora. Det är
            främst kvinnor som uppger sig få ett sämre studieresultat på grund
            av boendeförhållandena.
          </note>
          <note>
            Varje höst står ett stort antal ungdomar utan studentbostad.
            Den här hösten har dock kommit att bli särskilt besvärlig. Förutom
            att det är svårt att få bostad är det mycket dyrt att hyra en
            studentbostad. 2 500 kr. för 20 kvadratmeter och gemensamt kök
            är en stor summa för fattiga studenter som lever på studielån.
          </note>
          <note>
            Skatteomläggningen kommer också att innebära stora hyreshöjningar
            nästa år, något som i hög grad drabbar studenterna.
          </note>
          <note>
            Det krävs bl.a. ett bättre samarbete mellan kommuner och högskolor
            för att klara av att erbjuda fler studentbostäder. Det krävs vidare
            en medveten satsning på billiga bostäder.
          </note>
          <note>
            Kommunerna måste i högre utsträckning ta sitt ansvar för planeringen
            av studentbostäder. Vid dimensioneringen av utbildning på högskoleorterna
            måste en bättre samordning ske så, att alla kommuninvånare kan
            få tillgång till en ändamålsenlig bostad. Detta kräver en större
            flexibilitet i bostadsplanerandet.
          </note>
          <note>
            Med hänvisning till ovanstående vill jag ställa följande fråga
            till bostadsministern:
          </note>
          <note>
            Vilka åtgärder, kort- som långsiktiga, ämnar regeringen vidta
            för att förbättra bostadssituationen för studenter?
          </note>
          <note>
            41 § Anmälan om fråga
          </note>
          <note>
            Anmäldes att följande fråga framställts
          </note>
          <note type="speaker">
            1990/91:97 av Isa Halvarsson (fp) till socialministern om tandvårdsförsäkringen:
          </note>
          <note>
            Riksförsäkringsverket har på uppdrag av regeringen lagt fram
            ett förslag till ändring av tandvårdstaxan. Ett baspaket bestående
            av undersökning, några röntgen, tandpolering och undersökningsformulär
            i tre delar skall till ett fast pris erbjudas varje svensk var
            artonde månad.
          </note>
          <note>
            Kostnaden för detta skall uppvägas av försämringar i den övriga
            tandvårdsförsäkringen. Patienter med stort behandlingsbehov får
            på detta sätt ett sämre försäkringsskydd och ökade kostnader.
          </note>
          <note>
            Tandläkarna kommer att få ägna sig mera åt statistik och mindre
            åt patientarbete.
          </note>
          <note>
            Med anledning av det ovan anförda vill jag ställa följande fråga
            till statsrådet:
          </note>
          <note>
            Avser regeringen att lägga fram en proposition om en sådan ändring
            av tandvårdsförsäkringen?
          </note>
          <note>
            42 § Kammaren åtskildes kl. 19.45.
          </note>
        </div>
      </body>
    </text>
  </TEI>
</teiCorpus>
