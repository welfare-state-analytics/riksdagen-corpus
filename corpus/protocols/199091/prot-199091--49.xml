<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--49</head>
          <docDate when="1991-01-15 00:00:00">1991-01-15 00:00:00</docDate>
        </div>
      </front>
      <body>
        <div>
          <note>
            Välkomsthälsning till gästande estnisk delegation
          </note>
          <note type="speaker">
            Anf. 1 TALMANNEN:
          </note>
          <note>
            Vår riksdag gästas denna vecka av en delegation från Estlands
            parlament. Delegationen är just nu närvarande i kammaren. Vi hälsar
            våra estniska kolleger och deras tjänstemän hjärtligt och varmt
            välkomna till Sverige och Sveriges riksdag.
          </note>
          <note>
            Meddelande om information från regeringen
          </note>
          <note type="speaker">
            Anf. 2 TALMANNEN:
          </note>
          <note>
            Vid kammarens sammanträde torsdagen den 17
          </note>
          <note>
            januari lämnar utrikesminister Sten Andersson kl.
          </note>
          <note>
            14.30 information om läget i Baltikum och krisen i
          </note>
          <note>
            Gulfområdet.
          </note>
          <note>
            1 § Svar på fråga 1990/91:304 om Liberia
          </note>
          <note>
            Anf. 3 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Gudrun Schyman har frågat mig om regeringen avser
            vidta några åtgärder för att främja en demokratisk utveckling
            i Liberia.
          </note>
          <note>
            Från svensk sida har vi sett med oro och bestörtning på den tragiska
            utvecklingen i Liberia. Kriget har drabbat civilbefolkningen hårt.
            Tusentals civila har fått sätta livet till under striderna. Mer
            än 750 000
          </note>
          <note>
            människor uppges ha flytt till grannländerna.
          </note>
          <note>
            Ytterligare omkring 1 miljon är flyktingar i det egna landet,
            vars totala befolkning uppgår till 2,3
          </note>
          <note>
            miljoner invånare. Således har mer än halva landets befolkning
            drivits bort från sina hem. Förödelsen i landet och skadorna på
            infrastrukturen är oerhörda. Skövling och plundring har ägt rum
            i stor skala. Epidemiska sjukdomar och svår hungersnöd härjar
            nu.
          </note>
          <note>
            Sverige ger i likhet med ett antal länder katastrofbistånd till
            Liberia och grannländerna.
          </note>
          <note>
            Sverige har hittills bidragit med 3 milj.kr. till FNs flyktingkommissarie
            (UNHCR) och ca 3,5 miljoner till svenska enskilda organisationer,
            främst för insatser bland liberianska flyktingar i grannländerna.
            Den 10 januari beslutade SIDA
          </note>
          <note>
            efter samråd med utrikesdepartementet om ytterligare 10 milj.kr.
            för katastrofinsatser främst i
          </note>
          <note>
            Liberia. Av dessa medel går 8 milj.kr. till FNs barnfond UNICEF
            och 2 milj.kr. till Diakonia.
          </note>
          <note>
            UNICEF blir det första FN-organ som aktivt verkar inne i landet.
          </note>
          <note>
            Av avgörande betydelse för en demokratisk utveckling i Liberia
            är att inbördeskriget upphör och fred råder. Då skapas förutsättningar
            för ett återuppbyggnadsarbete i landet, som också gör det möjligt
            för flyktingarna inom och utom landet att återvända hem.
          </note>
          <note>
            I detta arbete är Sverige givetvis berett delta.
          </note>
          <note>
            Sverige ämnar främst lämna humanitärt stöd till befolkningen
            i Liberia. Att stödja de värst drabbade människorna är det första
            steget. Först när befolkningens mest akuta behov har tillgodosetts
            kan en process mot demokrati komma i gång med ett brett folkligt
            deltagande.
          </note>
          <note>
            Enligt egna uppgifter planerar interimsregeringen att hålla val
            inom något år. Det är mycket angeläget att Liberias hårt drabbade
            folk äntligen får tillfälle att fritt ge uttryck för sin politiska
            vilja och utse sina egna företrädare inom ramen för ett demokratiskt
            politiskt system.
          </note>
          <note type="speaker">
            Anf. 4 GUDRUN SCHYMAN (v):
          </note>
          <note>
            Herr talman! Jag skall be att få tacka utrikesministern för svaret.
            Det kan ju synas litet avlägset att ta upp den här konflikten
            i det läge som världen i stort och inte minst våra grannländer
            nu befinner sig i. Jag vill så här utanför protokollet ta tillfället
            i akt att uttrycka min sympati och mitt stöd till de kolleger
            som sitter här i kammaren i dag.
          </note>
          <note>
            Den här frågan gäller en annan konflikt, en blodig konflikt.
            Jag hade själv besök av en företrädare för interimsregeringen
            i december månad, då jag ställde den här frågan. Det är glädjande
            att regeringen har vidtagit de åtgärder som utrikesministern nu
            har redogjort för och att man så sent som i januari fattade beslut
            om ökat bistånd i form av mer pengar.
          </note>
          <note>
            Vi är ju överens om problemen och att det är viktigt att stödja
            den demokratiska utvecklingen. Jag skulle vilja fråga utrikesministern
            om man på något sätt kan bifalla den interimistiska regeringens
            begäran om att få ett internationellt erkännande som det politiska
            organ i Liberia som står för att denna demokratiseringsprocess
            kommer i gång.
          </note>
          <note>
            Samtliga politiska partier har gått samman, men problemet är
            att Charles Taylor vägrar att delta.
          </note>
          <note>
            Han är den som fortfarande i dag formellt har makten och inte
            låter sig avväpnas. Det behövs inte bara humanitärt bistånd, utan
            kanske också diplomatiska och politiska erkännanden av den interimsregering
            som sitter. Man skulle i Liberia i den här situationen behöva
            också den typen av stöd.
          </note>
          <note>
            Anf. 5 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Det är möjligt att man kan finna någon form för
            ett sådant politiskt stöd genom att på något sätt uttala sin sympati
            eller genom att i aktiv handling visa att man vill stödja den
            demokratiska utveckling som regeringen står för.
          </note>
          <note>
            Men det kan inte vara fråga om att erkänna regeringen. Sverige
            erkänner aldrig regeringar, utan länder. Jag tror att man skall
            följa den principen; det tror jag att Sverige i olika sammanhang
            har nytta av. Men det är en annan sak att man på olika sätt ändå
            kan upprätta kontakter med en sådan här regim för att visa att
            man stödjer det den står för.
          </note>
          <note type="speaker">
            Anf. 6 GUDRUN SCHYMAN (v):
          </note>
          <note>
            Herr talman! Det låter positivt. Det är nämligen den typen av
            kontakter som interimsregeringen är ute efter. Man är också ute
            efter att få svenskt bistånd i form av personer som åker till
            Liberia för att medverka till att organisera och övervaka ett
            kommande val. Jag uppfattar utrikesministerns uttalande som att
            Sverige och den svenska regeringen om det kommer propåer om detta
            ställer sig positiva till att medverka med även den typen av hjälp.
          </note>
          <note>
            Anf. 7 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag menar att man skall ta frågan under noggrant
            övervägande om sådana propåer kommer.
          </note>
          <note type="speaker">
            Anf. 8 GUDRUN SCHYMAN (v):
          </note>
          <note>
            Herr talman! Jag skall be att få tacka utrikesministern så mycket
            för de positiva svaren.
          </note>
          <note>
            Jag skall genast meddela mina kontakter i landet att detta är
            möjligt.
          </note>
          <note>
            Överläggningen var härmed avslutad.
          </note>
          <note>
            2 § Svar på frågorna 1990/91:310, 330 och 331
          </note>
          <note>
            om Baltikum m.m.
          </note>
          <note>
            Anf. 9 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Bertil Måbrink har frågat mig vilken bedömning regeringen
            gör av de senaste händelserna i Baltikum och vilka initiativ regeringen
            har tagit med anledning härav. Per
          </note>
          <note>
            Gahrton har frågat mig dels vilka åtgärder regeringen tänker
            vidta för att stödja de baltiska folken, dels om Sveriges beslut
            att ansöka om medlemskap i EG påverkar de baltiska folkens möjligheter
            att uppnå politisk suveränitet. Jag avser att besvara de tre frågorna
            i ett sammanhang.
          </note>
          <note>
            Låt mig först säga att regeringen ser med djup oro, sorg och
            bestörtning på den vändning som utvecklingen i Baltikum har tagit
            under de senaste veckorna. Efter det sovjetiska militära angreppet
            i
          </note>
          <note>
            Vilnius natten till i söndags har nu också människoliv gått till
            spillo.
          </note>
          <note>
            Redan i december förra året kom negativa signaler under den då
            pågående sessionen med
          </note>
          <note>
            Sovjetunionens folkkongress. Jag tänker då särskilt på de uttalanden
            som gjordes av den sovjetiske försvarsministern Jazov och KGB-chefen
          </note>
          <note>
            Krjutjkov men också av president Gorbatjov.
          </note>
          <note>
            Under de därpå följande veckorna inträffade en rad explosioner
            i Riga. Sovjetiska inrikestrupper ockuperade flera fastigheter
            i Riga och Vilnius.
          </note>
          <note>
            I förra veckan skärptes läget ytterligare. Den sovjetiska centralmakten
            lät meddela att man avsåg tillföra sovjetiska luftlandsättningsförband
            till en rad republiker, däribland de baltiska. Syftet uppgavs
            vara att säkerställa inryckningen av värnpliktiga.
          </note>
          <note>
            Bara något dygn senare började emellertid dessa förband att under
            eldgivning besätta olika offentliga byggnader i Litauen. Härpå
            följde så natten till söndagen ett blodigt angrepp på civilbefolkningen
            i Vilnius, trots att den sovjetiska statsledningen vid ett möte
            med federationsrådet dagen innan försäkrat att ytterligare våld
            inte skulle tillgripas.
          </note>
          <note>
            Läget i de två andra republikerna är mycket spänt, och i både
            Lettland och Estland har det förekommit militära maktdemonstrationer.
          </note>
          <note>
            De åtgärder som den sovjetiska centralmakten vidtagit fyller
            oss alla med vrede och avsky.
          </note>
          <note>
            Sverige kan inte under några villkor acceptera att sovjetiska
            trupper på det sätt som nu skett i Litauen ingriper i eller försöker
            stoppa den pågående politiska processen där eller i någon av de
            andra baltiska republikerna. Jag ser det inträffade som en klar
            kränkning av principen om folkens självbestämmande som den kommer
            till uttryck i
          </note>
          <note>
            Helsingforsdokumentet.
          </note>
          <note>
            Varje försök att undergräva den legitima folkmakten genom olika
            marionettliknande
          </note>
          <note>
            ''räddningskommittéer'' visar på ett djupt förakt för ett av
            de kanske viktigaste inslagen i den sovjetiska reformprocessen,
            nämligen det framväxande parlamentariska systemet.
          </note>
          <note>
            Sovjetunionens upptrappning av konflikten mellan centralmakten
            och de baltiska republikerna kan leda till att utvecklingen blir
            okontrollerbar. Det finns en risk för oroligheter och blodsutgjutelser
            i andra republiker, inkl. Ryssland.
          </note>
          <note>
            Det sovjetiska agerandet kommer, enligt min uppfattning, också
            att leda till en förtroendekris för
          </note>
          <note>
            Sovjetunionens internationella anseende.
          </note>
          <note>
            Utvecklingen blir heller inte utan följder för de bilaterala
            svensk-sovjetiska förbindelserna.
          </note>
          <note>
            Den svenska regeringens principiella inställning i den rådande
            konflikten mellan de baltiska republikerna och centralmakten i
            Moskva är välkänd. Påtryckningar, våld och hot om våld kan aldrig
            accepteras. De motsättningar som har uppstått måste lösas med
            politiska medel och genom förhandlingar.
          </note>
          <note>
            Vi kan heller inte acceptera att man med hjälp av dubiösa ''räddningskommittéer''
            e.d. försöker undergräva de lagligt valda baltiska parlamenten
            och de därur framsprungna regeringarna, vilka
          </note>
          <note>
            Sverige betraktar som legitima företrädare för de baltiska folken.
            Låt mig också erinra om att
          </note>
          <note>
            Europas stats- och regeringschefer nyligen i Paris högtidligt
            förklarade att demokrati är den enda acceptabla styrelseformen.
            Därmed har myndigheterna åtagit sig att främja och inte ställa
            hinder i vägen för folkrepresentanternas arbete.
          </note>
          <note>
            Regeringen har deklarerat sin uppfattning om motsättningarna
            mellan den sovjetiska centralmakten och de baltiska republikerna
            vid många tillfällen, såväl offentligt som vid diplomatiska samtal,
            i både Stockholm och
          </note>
          <note>
            Moskva. Jag kallade den 8 januari till mig den sovjetiske ambassadören
            i Stockholm för att uttrycka regeringens djupa oro över en skärpning
            av läget i de baltiska republikerna. I ett brev till den sovjetiske
            utrikesministern Sjevardnadze upprepade jag att vi inte kan acceptera
            att våld och andra tvångsmedel tillgrips i Baltikum. I söndags
            uppkallades den sovjetiske ambassadören till statsministern för
            att ta emot ett brev ställt till president Gorbatjov, där den
            svenska regeringens inställning i otvetydiga ordalag åter kom
            till uttryck.
          </note>
          <note>
            Vad gäller Per Gahrtons fråga huruvida Sveriges beslut om att
            ansöka om medlemskap i EG
          </note>
          <note>
            påverkar de baltiska folkens möjligheter att uppnå politisk suveränitet,
            så är mitt svar nej. Inte minst de senaste dagarnas händelser
            har väl klart visat att helt andra motiv ligger bakom Sovjetledningens
            agerande mot de baltiska republikerna.
          </note>
          <note type="speaker">
            Anf. 10 BERTIL MÅBRINK (V):
          </note>
          <note>
            Herr talman! Jag tackar utrikesministern för svaret. Det är ett
            utförligt svar, som jag i stort sett kan ställa mig bakom.
          </note>
          <note>
            Det skrämmer mig när Gorbatjov säger att han inte visste om vad
            som hände i Vilnius natten till söndagen. Jag låg och sov, är
            hans förklaring. Vilka slutsatser skall vi dra av detta, herr
            utrikesminister?
          </note>
          <note>
            Jag står bakom den avsky som alla känner inför den massaker som
            den sovjetiska krigsmakten utförde i
          </note>
          <note>
            Vilnius. Jag står också bakom åsikten att den enda framkomliga
            vägen för att de baltiska republikerna skall återfå sin självständighet
            är en dialog mellan likaberättigade parter. Men frågan är: Finns
            dessa möjligheter fortfarande kvar eller blir det en dialog på
            den ena partens villkor, den part som behärskar en välutrustad
            armé? Om det sistnämnda blir det som skall gälla i fortsättningen,
            då är min uppfattning att Sverige måste trappa upp sin kritik
            mot Sovjetunionen, bl.a. genom att ta upp frågan i
          </note>
          <note>
            FN och i den europeiska säkerhetskonferensen.
          </note>
          <note>
            Jag vill ha utrikesministerns kommentar till detta.
          </note>
          <note type="speaker">
            Anf. 11 PER GAHRTON (mp):
          </note>
          <note>
            Herr talman! Jag instämmer självfallet till fullo i de fördömande
            ord som utrikesministern yttrade om
          </note>
          <note>
            Sovjets agerande. Men frågan är: Vad tänker
          </note>
          <note>
            Sverige göra mer än så?
          </note>
          <note>
            I Aftonbladet i går skriver Sten Andersson: ''Andra världskrigets
            följder har inte undanröjts förrän
          </note>
          <note>
            Estland, Lettland och Litauen återfått sin frihet och självständighet.''
            Det är väldigt vackra ord. Till andra världskrigets följder hör
            också att Sverige har erkänt den sovjetiska ockupationen av Baltikum.
          </note>
          <note>
            Betyder det att utrikesministern är beredd att nu ogiltigförklara
            Sveriges erkännande 1940 av den sovjetiska ockupationen.
          </note>
          <note>
            Det handlar också om hur man ser på Litauen och de andra baltiska
            republikerna. Anser Sten
          </note>
          <note>
            Andersson att Litauen är en Sovjetrepublik eller en självständig
            stat? Är det som hänt i Vilnius interna sovjetiska angelägenheter
            eller är det en internationell konflikt?
          </note>
          <note>
            Så avfärdar Sten Andersson min fråga huruvida
          </note>
          <note>
            EG-anslutningen kan spela någon roll. Hur kan man vara så säker
            på den saken? Ur sovjetisk synpunkt ser EG ändå ut som en militärunion,
            och förresten inte bara ur sovjetisk synpunkt -- även ur
          </note>
          <note>
            Dagens Nyheters och Svenska Dagbladets synvinkel ser EG ut på
            det sättet. Här försvinner alltså det neutrala bältet mellan öst
            och väst. Är det så otänkbart att det finns kretsar i Moskva som
            mycket väl kan låta Sverige, som inte varit så neutralt, överge
            sin neutralitet men som på intet sätt kan släppa Litauen och de
            andra baltiska staterna? Eller hur ser Sten Andersson på
          </note>
          <note>
            Baltikums framtid? Skall de baltiska staterna förbli
          </note>
          <note>
            Sovjetrepubliker, skall de bli neutrala eller skall de möjligen
            ansluta sig till ett västblock? Skall de också bli medlemmar i
            EG? Tror Sten Andersson att Moskva skulle acceptera det?
          </note>
          <note>
            Anf. 12 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Per Gahrton ställer en del frågor som han många
            gånger har fått svar på. Sveriges politik gentemot Baltikum baseras
            på mycket klara regler inom internationell rätt, som Sverige alltid
            baserar sin politik på. Den ena är att denna internationella rätt
            ger de baltiska folken rätt till självbestämmande. Detta har vi
            självfallet hävdat.
          </note>
          <note>
            Den andra är att Sverige tillsammans med andra länder har skrivit
            under Helsingforsdokumentet, som säger att dessa gränser är orubbade
            till dess folken har träffat en överenskommelse med den centralmakt
            som finns i det land de tillhör.
          </note>
          <note>
            Vi har inte erkänt någon ockupation. Jag begär inte av svenska
            folket men jag begär av Per Gahrton att han skall kunna skilja
            mellan ockupation och annektering. De baltiska folken råkade värre
            ut än att bli ockuperade -- de annekterades, införlivades tvångsmässigt
            med Sovjetunionen. Detta godkände de facto en svensk samlingsregering
            1940 och 1941.
          </note>
          <note>
            Jag tror inte att de baltiska republikerna har någonting att
            tjäna på att vi nu försöker göra historien ogjord. Tvärtom är
            det i dag så, och har varit det under en tid, att den politik
            som jag som ung vände mig starkt emot, eftersom mina föräldrar
            fick över estniska vänner som båtflyktingar -- jag tyckte regeringen
            var feg, men förstår handlandet bättre i dag -- ger oss en möjlighet
            att ha representation i de baltiska republikerna. Vi var det enda
            land som hade en diplomat som var på plats i Vilnius och som kunde
            rapportera direkt hem till oss. Vi har en möjlighet att föra balternas
            talan hos Sovjetmakten på ett sätt som ingen annan kan göra.
          </note>
          <note type="speaker">
            Anf. 13 BERTIL MÅBRINK (v):
          </note>
          <note>
            Herr talman! Jag är överens med utrikesministern om att de motsättningar
            som nu råder i de baltiska republikerna endast kan lösas med politiska
            medel och genom förhandlingar. Men viktigt är också:
          </note>
          <note>
            Gör utrikesministern den bedömningen att de protester som Sverige
            och andra länder i Europa nu riktar mot Sovjetunionen har fått
            någon effekt?
          </note>
          <note>
            Om de inte får någon effekt, tror jag att det är väldigt viktigt
            att man ganska snart får detta klart för sig. Annars härjar Sovjetmakten
            i republikerna, och man kommer till en situation där Sovjetmakten
            tagit över alltsammans. Vad blir det då för förhandlingar? Utrikesministern
            har en hel stab av medarbetare, en ambassad i Moskva och representationen
            i de baltiska staterna, och det är därför jag ställer frågan till
            utrikesministern: Kan man se något tecken på att Sovjetmakten
            har tagit intryck av protesterna eller kommer konflikten att fortsätta
            och stalinisterna ta över helt och hållet?
          </note>
          <note type="speaker">
            Anf. 14 PER GAHRTON (mp):
          </note>
          <note>
            Herr talman! Det handlar inte om att göra historien ogjord, utan
            det handlar tvärtom att återknyta till historien och göra klart
            vilken legalitet man bygger på. Enligt den uppfattning man har
            i Litauen har landet varit självständigt sedan 1918. Man återtog
            sin självständighet den 11
          </note>
          <note>
            mars i fjol. Man hade då som en självklarhet väntat sig erkännanden.
            Dessa erkännanden kom inte.
          </note>
          <note>
            Det är mycket sannolikt att man i Moskva har uppfattat detta
            som en signal om att det som händer i Baltikum betraktas som interna
            angelägenheter.
          </note>
          <note>
            Det är självklart att vi fördömer Sovjets framfart, men ur folkrättslig
            synpunkt är det viktigt om man betraktar detta som interna angelägenheter
            eller som en internationell konflikt. Därför frågar jag igen:
            Anser Sten Andersson att Litauen -- för att ta det klaraste fallet
            -- är en Sovjetrepublik eller en självständig stat? Är detta en
            intern angelägenhet eller är det en internationell konflikt?
          </note>
          <note>
            Anf. 15 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag anser att de baltiska folkens frigörelse i hög
            grad är en internationell angelägenhet. Men de baltiska staterna
            är en del av
          </note>
          <note>
            Sovjetunionen, och det är därför vi kräver förhandlingar och
            överenskommelser. Den linjen skall vi driva hårt.
          </note>
          <note>
            Här i kammaren kan man yttra sig alldeles fritt --
          </note>
          <note>
            vad vi säger här brukar inte komma ut. Det pågår just nu ett
            baltiskt toppmöte på utrikesdepartementet med deltagande av två
            vicepresidenter, två utrikesministrar och ordföranden i det litauiska
            utrikesutskottet. Vi diskuterar igenom vad Sverige kan göra som
            nation, vad Sverige kan göra tillsammans med de nordiska länderna
            och i ESK-sammanhang och vad
          </note>
          <note>
            Sverige kan hjälpa till att göra inom FNs ram. Vi har kommit
            överens om att vi skall försöka verka via ESK. Vi behöver en mekanism
            genom vilken vi kan ta upp sådana här problem. Den mekanismen
            finns ännu inte, men på ett sammanträde som antagligen kommer
            att äga rum den 21 januari har vi för avsikt att ta upp den frågan.
          </note>
          <note>
            Jag har pengar till mitt förfogande -- det här får inte komma
            fram till finansministern -- och jag är beredd att anslå 1 milj.
            kr. för att vi skall kunna stärka informationsutbytet mellan Baltikum
            och
          </note>
          <note>
            Sverige. Jag hoppas också att de utlandsradiosändningar som nu
            pågår till Estland och Lettland också skall kunna utsträckas till
          </note>
          <note>
            Litauen.
          </note>
          <note>
            Vi diskuterar alltså en lång rad åtgärder.
          </note>
          <note>
            Diskussionen är ännu inte slutförd, men detta är vad vi har kommit
            fram till hittills. Jag kan tala om att de baltiska representanterna
            var mycket nöjda med det uttalande som partierna gemensamt antog
            i utrikesnämnden i går. Vi uttalade oss där om den legitimitet
            som de baltiska parlamenten och regeringarna har som företrädare
            för sina folk.
          </note>
          <note type="speaker">
            Anf. 16 BERTIL MÅBRINK (v):
          </note>
          <note>
            Herr talman! Jag tackar utrikesministern för det sista han sade,
            nämligen att Sverige inte har tömt ut alla möjligheter. Det som
            nu redovisades tycker jag är bra. Eftersom nu även de andra nordiska
            länderna och representanter för de baltiska folken deltar, så
            utgår jag från att man vid lämpligt tillfälle trappar upp kritiken
            mot Sovjetunionen. Jag tror också att det är viktigt att man försöker
            få upp frågan i FN. Jag litar emellertid på att utrikesministern
            och de andra som deltar i överläggningarna därvidlag gör en riktig
            bedömning.
          </note>
          <note type="speaker">
            Anf. 17 PER GAHRTON (mp):
          </note>
          <note>
            Herr talman! Utrikesministern säger att de baltiska representanterna
            är nöjda. Jag är säker på att det är en korrekt beskrivning av
            vad de säger till utrikesministern. Men faktum är att litauerna
            blev fruktansvärt besvikna när de efter självständighetsförklaringen
            den 11 mars i fjol inte möttes av erkännanden, praktiskt taget
            inte från något håll och framför allt inte från Sverige. Det var
            en test, som de har dragit slutsatser av men som också Moskva
            har dragit slutsatser av.
          </note>
          <note>
            Det är en internationell angelägenhet, säger Sten
          </note>
          <note>
            Andersson. Det är i och för sig vackert uttryckt, men det är
            fortfarande frågan om huruvida det i folkrättslig bemärkelse är
            en inre angelägenhet eller en internationell konflikt. Vad utrikesministern
            sade måste ändå tolkas så, att han anser att det folkrättsligt
            är en inre angelägenhet för Sovjetunionen. Vi kan protestera moraliskt,
            men det är ändå folkrättsligt en inre angelägenhet.
          </note>
          <note>
            Jag måste än en gång fråga: Hur ser de geopolitiska strategerna
            i UD på vad som skall hända med
          </note>
          <note>
            Baltikum i framtiden? Ni talar om att de baltiska staterna skall
            bli självständiga, men tror ni att
          </note>
          <note>
            Sovjet släpper dem, om Sverige är medlem i en västeuropeisk pakt,
            som också har militära inslag?
          </note>
          <note>
            Hur ser ni framför er Europas karta? Det måste ju finnas någon
            strategi och någon tanke om detta inom UD. Skall de baltiska staterna
            ensamma utgöra ett neutralt block eller skall de stå kvar i någon
            sorts förhållande till Sovjetunionen? Jag tror faktiskt att man
            funderar över dessa saker i
          </note>
          <note>
            Moskva, och man borde göra det också här i
          </note>
          <note>
            Stockholm.
          </note>
          <note>
            Anf. 18 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag rekommenderar Per Gahrton att fördjupa sig litet
            mer i de folkrättsliga studierna.
          </note>
          <note>
            Det förhållandet att en fråga kan bedömas som en intern angelägenhet
            gör det inte omöjligt att granska den utifrån. Enligt Helsingforsdokumentet
            av år 1975 har vi både rätt och en förpliktelse att påtala missförhållanden
            inom de länder som är ansluta till ESK. Vi har från svensk sida
            länge drivit linjen att man skall gå ännu längre och få en mekanism
            för detta. Det är därför jag anser att vi har alla möjligheter
            att enligt internationell rätt ta upp frågan på det ESK-möte som
            planeras till den
          </note>
          <note>
            21 januari. Vi kan dessutom ta upp frågan i andra sammanhang
            och där gå längre än vad vi hittills har gjort. Det är ganska
            givet att frågan måste komma upp i FN, även om det där nu finns
            vissa blockeringar, i varje fall i säkerhetsrådet. Sannolikt kan
            man använda sig av andra organ inom FN, men det tar tid.
          </note>
          <note type="speaker">
            Anf. 19 PER GAHRTON (mp):
          </note>
          <note>
            Herr talman! Låt oss säga att det har skett en förstärkning av
            den svenska Baltikumpolitiken under det senaste året. Det är ingen
            som skall förneka det. Tonfallet och formuleringarna från regeringens
            sida har utan tvivel blivit bättre. Men jag undrar ibland hur
            man i regeringskansliet betraktar framför allt det stora testet,
            den litauiska självständighetsförklaringen. Tror man att litauerna
            inte ville bli erkända? Sådana argument har ibland framförts.
            Trodde man att det var ett politiskt jippo eller någonting sådant?
            I själva verket var det ett strikt folkrättsligt agerande, som
            byggde på att man ansåg att man oavbrutet hade varit en suverän
            och självständig stat och att man återtog detta status efter att
            ha varit ockuperad.
          </note>
          <note>
            En fråga som vi faktiskt inte fått ett fullständigt svar på i
            klara verba är om regeringen anser att Litauen skall betraktas
            som en Sovjetrepublik eller som någonting annat.
          </note>
          <note>
            Anf. 20 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Den svenska utrikespolitiken är fastställd av Sveriges
            riksdag. Oavsett vad jag personligen anser kan jag inte stå här
            och ändra denna svenska utrikespolitik.
          </note>
          <note type="speaker">
            Anf. 21 PER GAHRTON (mp):
          </note>
          <note>
            Herr talman! Jag kan försäkra att när majoriteten av Sveriges
            riksdag i utrikesutskottet tar ställning till den här typen av
            frågor, lyssnar man ytterligt noga på vad som sägs inom utrikesdepartementet.
          </note>
          <note>
            Skall detta antyda att det inom utrikesdepartementet finns en
            förståelse för att man i dessa frågor skall ändra uppfattning,
            tror jag att det i utrikesutskottet skulle kunna finnas gehör
            även inom andra partier än vad som hittills har varit fallet.
            Det vore ytterligt intressant. Då kan vi börja arbeta med den
            utgångspunkten att regeringen här efterlyser nya riksdagsdirektiv.
          </note>
          <note>
            Överläggningen var härmed avslutad.
          </note>
          <note>
            3 § Svar på fråga 1990/91:316 om Myanmar
          </note>
          <note>
            Anf. 22 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Ragnhild Pohanka har mot bakgrund av förtrycket
            i Myanmar, tidigare Burma, frågat mig vilken strategi svensk utrikespolitik
            har när det gäller detta land.
          </note>
          <note>
            Jag kan besvara hennes fråga helt kort. Vi tar varje tillfälle
            i akt att direkt till företrädare för militärregimen i Myanmar
            framföra vår starka oro över dess bristande respekt för mänskliga
            rättigheter. Vi har krävt och kräver att de fängslade oppositionella
            skall friges. Detta gäller såväl allmänt som i enskilda fall.
            Vi har krävt och kräver även att den vilja Myanmars folk givit
            uttryck för i valen den 27 maj förra året skall respekteras, att
            nationalförsamlingen skall sammankallas och att makten skall överlämnas
            till en civil regering med stöd av nationalförsamlingens majoritet.
          </note>
          <note>
            Sverige har även medverkat till att det internationella trycket
            på Myanmar ökar i dessa hänseenden. Vi tog i höstas initiativ
            till en resolution i tredje utskottet i Förenta nationernas generalförsamling.
            Resolutionsförslaget kunde tyvärr inte antas, men behandlingen
            av det har uppskjutits till höstens kommande generalförsamling.
            Inom kort inleds årets möte med Förenta nationernas kommission
            för de mänskliga rättigheterna i Genève, och där står frågan om
            mänskliga rättigheter i Myanmar på dagordningen. Det är vår avsikt
            att spela en aktiv roll även i Genève. I det tal jag skall hålla
            vid denna konferens tänker jag ta upp frågan.
          </note>
          <note type="speaker">
            Anf. 23 RAGNHILD POHANKA (mp):
          </note>
          <note>
            Herr talman! Först vill jag tacka utrikesministern för svaret.
            Jag ser med högaktning på att utrikesministern i detta pressade
            läge både i våra närmaste grannländer och i Gulfområdet ändå besvarar
            frågorna snabbast möjligt. Det vill jag tacka speciellt för. Jag
            ställer mig bakom det svar jag har fått.
          </note>
          <note>
            Förtrycket tar inte semester, hade jag skrivit som överskrift
            på min fråga. Detta föranleder att man tar upp sådana här frågor.
            Jag skrev detta före jul, men det har inte varit någon frågestund
            sedan dess.
          </note>
          <note>
            Som i alla andra förtryckarländer är det här ledare som fängslas
            och sätts i husarrest. Studenter fängslas och torteras. Man har
            vid demonstrationer skjutit in i folkmassorna, och många har omkommit
            eller mördats på det viset. Man har också i olika sammanhang angripit
            munkar.
          </note>
          <note>
            Den internationella opinionen är ibland det enda som kan få förtrycket
            att upphöra. I Sydostasien har Sveriges agerande kanske inte samma
            betydelse som på närmare håll, men de unika möjligheterna även
            för små länder att ta upp frågor i FNs generalförsamling och i
            FNs kommission för de mänskliga rättigheterna är oerhört viktiga.
          </note>
          <note>
            Inför framtiden gäller dels mötet om mänskliga rättigheter i
            Genève. Utrikesministern har redan sagt att Sverige där skall
            spela en aktiv roll, och jag är glad för detta. Det är också viktigt
            att ärendet till hösten kommer upp i FNs generalförsamling. Jag
            är tacksam och nöjd med det svaret.
          </note>
          <note>
            Anf. 24 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag tackar för elogen att jag svarar snabbt. Det
            är naturligtvis alltid en svår avvägning.
          </note>
          <note>
            Som jag sade pågår en toppkonferens om den svåra situationen
            i Baltikum. Jag skall skynda mig iväg för att inviga det första
            lettiska informationskontoret i Sverige. Men, okej, är ni nöjda
            skall jag inte ställa till det så att ni inte blir det. Jag ber
            att få tacka.
          </note>
          <note>
            Överläggningen var härmed avslutad.
          </note>
          <note>
            4 § Svar på frågorna 1990/91:317, 319 och 326
          </note>
          <note>
            om Eritrea
          </note>
          <note>
            Anf. 25 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Inger Koch har frågat mig vilken
          </note>
          <note>
            Sveriges officiella hållning är i Eritreakonflikten.
          </note>
          <note>
            Maria Leissner har frågat mig huruvida det är riksdagsbetänkandet
            eller ett memorandum från utrikesdepartementet av den 17 december
            1990, som utgör Sveriges officiella inställning till
          </note>
          <note>
            Eritreakonflikten. Eva Johansson har frågat mig om jag delar
            riksdagens uppfattning att självständighet för Eritrea är en möjlig
            lösning på konflikten med Etiopien och vilken tolkning man i så
            fall skall göra av utrikesdepartementets memorandum. Jag besvarar
            dessa frågor i ett sammanhang.
          </note>
          <note>
            Kriget i Eritrea har pågått i snart 30 år och orsakat ett oerhört
            mänskligt lidande. Inget militärt avgörande har under denna långa
            tid kunnat uppnås. Det tycks stå klart för allt fler att det inte
            går att uppnå någon militär lösning. Därmed blir det allt viktigare
            att söka en förhandlingslösning.
          </note>
          <note>
            Ett tecken på att parterna också inser detta är att en samtalsprocess
            mellan den eritreanska motståndsrörelsen EPLF och regeringssidan
            med amerikansk hjälp under hösten åter kommit i gång.
          </note>
          <note>
            Riksdagen fattade den 14 november 1990 beslut i
          </note>
          <note>
            Eritreafrågan i enlighet med vad utrikesutskottet hemställt i
            sitt betänkande 1990/91:UU3, vilket avgavs utan reservationer.
            Skrivningarna i detta betänkande är mer långtgående, i vad avser
          </note>
          <note>
            Eritreas rätt till självständighet, FNs roll och tanken på en
            folkomröstning, än vad som tidigare sagts från svensk sida --
            men de är inte, detta är centralt, entydiga.
          </note>
          <note>
            Utskottet välkomnar sålunda ''generellt en mer framträdande roll
            för FN när det gäller konfliktens lösning, inklusive en behandling
            av frågan i generalförsamling eller säkerhetsråd'' -- men tillägger
            att ''sådan behandling torde förutsätta att den sker i samförstånd
            med parterna i konflikten''.
          </note>
          <note>
            Vidare fastslår utskotet att ''under alla omständigheter är principen
            om självbestämmande för Eritrea politiskt och folkrättsligt välgrundad''.
          </note>
          <note>
            En internationellt övervakad folkomröstning anses vara ''ett
            logiskt led i konfliktlösningen''. Samtidigt tillägger utskottet
            att det är ''av central vikt att de i konflikten berörda parterna
            står bakom folkomröstningen''. Det slutliga resultatet i bägge
            dessa frågor ''är således för parterna att avgöra genom förhandlingar''.
          </note>
          <note>
            Regeringen har mot bakgrund av riksdagens beslut formulerat en
            inställning i denna fråga, som står i samklang med grundläggande
            principer för svensk utrikespolitik. Vi har, efter att ha informerat
            utrikesnämnden, kommit fram till följande uttalande utan invändningar
            från någon ledamot i nämnden:
          </note>
          <note>
            ''Det är nödvändigt att söka en fredlig och politisk lösning
            av den långvariga konflikten om Eritrea.
          </note>
          <note>
            Sverige välkomnar de samtal som de bägge parterna nu återupptagit
            och uppmanar dem att fortsätta på denna väg mot regelrätta fredsförhandlingar.
          </note>
          <note>
            Sverige erkänner Etiopiens territoriella integritet.
          </note>
          <note>
            Sveriges syn på Eritrea-konflikten tar sin utgångspunkt i detta
            förhållande.
          </note>
          <note>
            Sverige betraktar samtidigt principen om självbestämmande för
            det eritreanska folket som politiskt och folkrättsligt välgrundad.
          </note>
          <note>
            Eritreanernas krav måste således beaktas i förhandlingarna.
          </note>
          <note>
            På vilket sätt detta krav skall tillmötesgås bör avgöras av parterna
            genom förhandlingar. Det ankommer inte på Sverige att föreskriva
            hur en lösning skall se ut i olika avseenden, inklusive frågan
            om Eritreas framtida status. En varaktig lösning av konflikten
            måste vara väl förankrad hos de direkt berörda parterna.
          </note>
          <note>
            Sverige är berett att ge sitt bidrag till att främja processen
            mot en fredlig, politsk och varaktig lösning, liksom också fortsatt
            humanitärt bistånd till konfliktens offer.''
          </note>
          <note>
            Som framgått förblir det centrala i vår hållning att, med alla
            till buds stående medel, främja en fredlig lösning av såväl Eritreakonflikten
            som andra konflikter i Etiopien. Jag anser att detta ligger helt
            i linje med riksdagens beslut.
          </note>
          <note>
            Jag kan tillägga att vårt uttalande överlämnats till den etiopiska
            regeringen, som ställer sig kritisk till formuleringarna. Det
            har också överlämnats till
          </note>
          <note>
            EPLF, vars reaktion vi ännu inte hunnit få del av.
          </note>
          <note>
            Det finns dock anledning förvänta att även denna blir negativ.
          </note>
          <note type="speaker">
            Anf. 26 INGER KOCH (m):
          </note>
          <note>
            Herr talman! Jag ber att få tacka utrikesministern för svaret.
            Jag håller med utrikesministern om att krig inte kan lösa konflikten
            i Etiopien. Vi hoppas alla att vi skall få se en förhandlingslösning
            och att man åtminstone skall komma fram till ett återupptagande
            av förhandlingarna för att så småningom kunna få en varaktig lösning
            på
          </note>
          <note>
            Eritreakonflikten.
          </note>
          <note>
            Det är dock viktigt att Sverige i sin dialog med andra länder
            är mycket klar i sina uttalanden. Det är vidare mycket viktigt
            att de uttalanden som riksdag och regering gör är liktydiga. Vi
            måste förmedla samma budskap.
          </note>
          <note>
            Jag tror att det missförstånd som här har uppstått hade kunnat
            undvikas om det memorandum som utrikesministern har läst upp mera
            hade betonat vad riksdagen yrkade bifall till. Det var faktiskt
            en att-sats som löd på följande sätt: ''att riksdagen som sin
            mening ger regeringen till känna vad i motionen anförts om en
            lösning av konflikten genom att det eritreanska folket i en internationellt
            övervakad folkomröstning får ta ställning till sin egen framtid.''
            Utskottet var överens om att yrka bifall till hela att-satsen.
            Jag tror som sagt att vi kanske hade kunnat undvika missförståndet
            om detta hade poängterats i memorandumet.
          </note>
          <note>
            Med all respekt för utrikesministerns tid skulle jag vilja ta
            upp ytterligare en fråga som rör betänkandet. Det gäller en fråga
            som jag vet att utrikesministern är bekymrad över, nämligen läget
            för de mänskliga rättigheterna i Etiopien. Utskottet poängterade
            och yrkade bifall till att Sverige skulle verka för att en granskning
            av situationen beträffande respekten i Etiopien för de mänskliga
            rättigheterna inom ramen för FNs kommission för de mänskliga rättigheterna
            skulle komma till stånd inkl. tillsättandet av en särskild rapportör.
            FNs kommission för de mänskliga rättigheterna börjar sin session
            i slutet av januari. Kommer utrikesministern då att medverka till
            att Sverige tar upp den här frågan till diskussion och också fullföljer
            vad utskottet har sagt?
          </note>
          <note type="speaker">
            Anf. 27 MARIA LEISSNER (fp):
          </note>
          <note>
            Herr talman! Jag vill också tacka utrikesministern för svaret.
          </note>
          <note>
            Utrikesutskottets uttalande om Eritrea var en vändpunkt i den
            svenska officiella politiken när det gäller Eritreakonflikten.
            Det föreligger helt klart en skillnad i uppfattning mellan den
            traditionella åsikt som har funnits på utrikesdepartementet och
            den nya åsikt som nu har slagits fast av riksdagen med den att-sats
            som bifölls och som Inger Koch läste upp alldeles nyss.
          </note>
          <note>
            Jag förstår att det har varit svårt med omställningen. Trots
            allt hade det dock känts litet trevligare om riksdagens beslut
            hade respekterats i de formuleringar som finns i memorandumet
            från utrikesdepartementet. Uttalandet från riksdagen väckte naturligtvis
            protester i Etiopien. Såvitt jag har förstått blev den svenske
            ambassadören också uppkallad till utrikesministern där allvarliga
            diskussioner fördes och han fick synpunkter med sig på vägen hem.
            Efter detta bör arbetet med ett memorandum ha påbörjats. Man sökte
            anstränga sig att finna någon slags tolkning av riksdagsuttalandet
            så att det inte skulle se så illa ut som det var. Det blev tyvärr
            så bra att memorandumet på viktiga punkter strider mot uttalandet
            från riksdagen.
          </note>
          <note>
            Jag tänker framför allt på den del av uttalandet som handlar
            om att Sverige erkänner Etiopiens territoriella integritet och
            att Sveriges syn på
          </note>
          <note>
            Eritreakonflikten har sin utgångspunkt i detta förhållande. Det
            är utomordentligt svårt att få ihop den utgångspunkten för synen
            på Eritreakonflikten med utrikesutskottets enhälligt antagna betänkande.
            Jag kan inte se annat än att UDs memorandum fortfarande enligt
            Sten Andersson utgör Sveriges officiella politik. Jag tycker att
            det är litet beklagligt. Det känns tråkigt att behöva upprepa
            den debatt vi redan har haft i riksdagen, fastän det nu gäller
            riksdag och regering. Hur skall vi kunna avgöra den omröstningen?
            Det kanske blir statsrättsligt svårt.
          </note>
          <note>
            Jag vill även påminna om vad utrikesministern sade nyligen i
            en tidigare frågestund. Han sade att han inte kan stå här och
            ändra den av riksdagen fastslagna utrikespolitiken. Jag skulle
            gärna vilja höra det uttalandet i repris.
          </note>
          <note type="speaker">
            Anf. 28 EVA JOHANSSON (s):
          </note>
          <note>
            Herr talman! Också jag vill tacka utrikesministern för svaret.
            Även om världens och våra tankar i dag går åt ett annat håll tycker
            jag att det är viktigt att vi uppmärksammar det som sker i Eritrea.
          </note>
          <note>
            Det är viktigt att vår politik är tydlig och klar och att omvärlden
            vet vilken inställning Sverige har.
          </note>
          <note>
            Det är också viktigt att Sverige kan säga att det eritreanska
            folket har rätt att själv avgöra sin framtid samt att det också
            skall gälla de framtida relationerna till Etiopien. Det är viktigt
            att Sverige klart och tydligt säger att man är beredd att arbeta
            för en folkomröstning om de framtida relationerna och att man
            skall vara beredd att arbeta för att resultatet av den omröstningen
            faktiskt blir genomfört.
          </note>
          <note>
            Jag tycker att riksdagens beslut på den här punkten är klart
            och entydigt. Jag hoppas att utrikesministern kan instämma i det.
          </note>
          <note>
            Jag skulle vilja fråga vad utrikesministern anser att
          </note>
          <note>
            Sverige nu kan göra för att påskynda fredsprocessen för att undvika
            en mycket blodig strid omkring Asmara och en akut hungersnöd i
            landet.
          </note>
          <note>
            Anf. 29 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag påstår att innehållet i det memorandum som har
            åberopats av oss alla fyra utgör en strikt tolkning av svensk
            utrikespolitik. Av utrikespolitiken måste man kräva att den skall
            hänga ihop. I riksdagens memorandum fanns motsägelsefulla punkter.
            Jag anförde tre punkter.
          </note>
          <note>
            Jag skall ta upp frågan om en folkomröstning en gång till.
          </note>
          <note>
            Vi tycker att det, som det står, finns välgrundad anledning både
            politiskt och folkrättsligt att principerna om självbestämmande
            skall kunna göras gällande. På sina håll i världen finns det dock
            dubier om detta eftersom det inte rör sig om ett folk utan flera
            folk och att det finns motsatta uppfattningar inom dessa folk.
            Utskottet har skrivit att det är av central vikt att de av konflikten
            berörda parterna står bakom folkomröstningen.
          </note>
          <note>
            Om man samtidigt anger målet och till vilket resultat man anser
            att folkomröstningen bör komma, tar man inte hänsyn till vad parterna
            anser.
          </note>
          <note>
            Då har man sagt till dem att så här tycker vi utanförstående
            att man skall göra. Detta har med politisk taktik att göra. Det
            är mycket oklokt. Om vi frångår vårt erkännande av Etiopiens integritet,
            tror jag att vi blåser bort alla möjligheter för
          </note>
          <note>
            Sverige att agera så aktivt som vi i dag kan göra. I
          </note>
          <note>
            dag efterfrågas våra tjänster. Chansen att verka för fred på
            det sätt som vi vill göra skulle då vara borta.
          </note>
          <note>
            Det tycker jag vore mycket oklokt.
          </note>
          <note type="speaker">
            Anf. 30 INGER KOCH (m):
          </note>
          <note>
            Herr talman! Jag kan inte riktigt dela utrikesministerns tolkning
            av vad riksdagen har skrivit. Jag tycker att det är mycket klart
            uttalat vad riksdagen anser när man säger att av det ovan anförda
            följer att en internationellt övervakad folkomröstning om Eritreas
            framtida status är ett logiskt led i konfliktlösningen. Jag kan
            inte se att man kan tolka det på olika sätt, och jag hävdar fortfarande
            att den meningen skulle ha kunnat lyftas fram i memorandumet.
          </note>
          <note>
            Herr utrikesminister, jag skulle mycket gärna vilja ha svar på
            min fråga om en särskild rapportör för de mänskliga rättigheterna.
          </note>
          <note type="speaker">
            Anf. 31 MARIA LEISSNER (fp):
          </note>
          <note>
            Herr talman! Sten Andersson medger i princip öppet att den utrikespolitik
            som UD för inte hänger ihop med det uttalande som utrikesutskottet
            har anfört och som riksdagen har ställt sig bakom.
          </note>
          <note>
            Möjligtvis skulle man kunna få ihop det genom att bl.a. peka
            på dubbeltydigheter. Jag vill påstå att den exercis som Sten Andersson
            ägnar sig åt är en ren manipulation av riksdagens beslut. Det
            står nämligen inte så i riksdagsbeslutet.
          </note>
          <note>
            Vi säger klart ut att vi är för det eritreanska folkets rätt
            till självbestämmande. Vi säger också att en internationellt övervakad
            folkomröstning om
          </note>
          <note>
            Eritreas framtida status är ett logiskt led vid konfliktlösning.
            Vi tar ställning för folkomröstning och för självbestämmande för
            eritreanerna. Detta kan man faktiskt inte få till motsatsen.
          </note>
          <note>
            Jag tycker att det skulle vara intressant att få höra
          </note>
          <note>
            Stig Alemyrs reaktion på hur utrikesdepartementet tolkar det
            utlåtande som ett enigt utskott har skrivit under.
          </note>
          <note type="speaker">
            Anf. 32 EVA JOHANSSON (s):
          </note>
          <note>
            Herr talman! Jag anser självfallet inte att vi skall diktera
            utgången av en sådan folkomröstning. Jag anser dock att Sverige
            klart och tydligt skall säga att man ställer upp i arbetet för
            att få till stånd en folkomröstning. Jag inser att det arbetet
            kan bli både svårt och krångligt i det läge som konflikten befinner
            sig i.
          </note>
          <note>
            Vi måste sedan vara beredda att ställa upp och arbeta för att
            resultatet av folkomröstningen blir genomförbart. Jag tror inte
            heller att det är ett lätt arbete. Det kräver säkert många överväganden
            om vilka vägar vi skall använda i båda dessa punkter.
          </note>
          <note>
            Jag tror att det är av vikt att vi är tydliga och klara när vi
            redovisar vår inställning -- att det eritreanska folket har rätt
            att själv bestämma sin framtid.
          </note>
          <note>
            Anf. 33 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag skall ta upp dessa frågor i tur och ordning.
            En rapportör, dvs. en amälan till FNs kommission för mänskliga
            rättigheter, diskuteras.
          </note>
          <note>
            Möjligheten till framgång bedöms som mycket liten. Det finns
            många liknande situationer på jorden där Sverige är mer aktiv
            än andra länder.
          </note>
          <note>
            Det skall Sverige vara. Även en sådan fråga måste komma in i
            det stora sammanhanget. Vi är i första hand inriktade på det som
            folket där nere har störst nytta av, nämligen att åstadkomma fred.
          </note>
          <note>
            Jag tycker att det är i utskottets betänkande som motiveringarna
            inte riktigt hänger ihop. Vi arbetar redan med folkomröstningsinstitutet
            som ett instrument som kan användas för att lösa konflikter. Därmed
            har jag svarat på Eva
          </note>
          <note>
            Johanssons fråga.
          </note>
          <note type="speaker">
            Anf. 34 INGER KOCH (m):
          </note>
          <note>
            Herr talman! Jag skulle vilja kommentera det Sten
          </note>
          <note>
            Andersson tog upp allra sist, nämligen frågan om mänskliga rättigheter.
            Oavsett möjligheten till framgång anser jag att frågan om granskning
            av mänskliga rättigheter i Etiopien måste komma upp till diskussion.
            Sverige måste ta upp frågan i MR-
          </note>
          <note>
            kommissionen när den börjar sin session i januari.
          </note>
          <note>
            Det har riksdagen beslutat.
          </note>
          <note>
            Överläggningen var härmed avslutad.
          </note>
          <note>
            5 § Svar på frågorna 1990/91:309, 312, 314, 322
          </note>
          <note>
            och 325 om moms på sjuktransporter med taxi
          </note>
          <note>
            Anf. 35 Socialminister INGELA THALÉN
          </note>
          <note>
            (s):
          </note>
          <note>
            Herr talman! Lennart Brunander har frågat vilka åtgärder jag
            ämnar föreslå för att komma till rätta med skatteomläggningens
            negativa effekter för den som ofta är sjuk och har lång väg till
            sjukhus. Karin
          </note>
          <note>
            Israelsson har frågat om jag är beredd att ändra reglerna så
            att sjuktransporter med taxi inte momsbeläggs. Kristina Svensson
            har frågat mig vilka åtgärder jag ämnar vidta för att kompensera
            sjuka människor i glesbygd för den nya momsen på sjukresor med
            taxi. Elving Andersson har frågat om jag är beredd att omedelbart
            vidta åtgärder så att inte sjukresor med taxi drabbas av kostnadsökningar
            till följd av skatteomläggningen.
          </note>
          <note>
            Gullan Lindblad har frågat mig vilka åtgärder jag har vidtagit
            för att patienterna skall slippa de höga sjukresekostnaderna till
            följd av skatteomläggningen. Eftersom samtliga frågor gäller konsekvenserna
            av att mervärdeskatt från årsskiftet har införts på persontransporter
            med taxi besvarar jag frågorna i ett sammanhang.
          </note>
          <note>
            I samband med att taxinäringen avreglerades den 1
          </note>
          <note>
            juli 1990 avskaffades bl.a. rikstaxan. För att förhindra att
            oskäligt höga taxor skulle börja tillämpas för dessa transporter
            infördes för sjukresor med taxi ett högsta tak för beräkningen
            av sjukreseersättningen från socialförsäkringen.
          </note>
          <note>
            Tyvärr har detta ersättningstak kommit att utnyttjas av många
            taxiföretag som en ny rikstaxa för sjukresor. Vid årsskiftet höjde
            taxiföretagen dessutom sina taxor till följd av att mervärdeskatt
            på persontransporter infördes som ett led i omläggningen av skattesystemet.
            Detta har medfört att taxorna i regel kommit att överskrida ersättningstaket,
            vilket fått mycket allvarliga ekonomiska effekter för främst de
            människor som ofta måste företa långa resor till vård eller behandling.
          </note>
          <note>
            Regeringen har därför snabbehandlat denna fråga och fattade redan
            förra veckan beslut om att höja den kilometerersättning som ingår
            i nämnda ersättningstak med 1 kr. till 7 kr., dvs. med ca 17 %.
          </note>
          <note>
            Denna ändring skall gälla för sjukresor med taxi som företagits
            efter årsskiftet.
          </note>
          <note>
            Avslutningsvis vill jag framhålla att regeringen förutsätter
            att denna höjning av ersättningstaket tillsammans med de betydande
            taxehöjningar som taxiföretagen företagit efter avregleringen
            verkligen resulterar i att de sjukas kostnader för sjukresor med
            taxi kommer att begränsas till gällande karensbelopp på 30 kr.
            per resa.
          </note>
          <note>
            Då Kristina Svensson, som framställt fråga 314, anmält att hon
            var förhindrad att närvara vid sammanträdet, medgav talmannen
            att Sigrid
          </note>
          <note>
            Bolkéus i stället fick delta i överläggningen.
          </note>
          <note type="speaker">
            Anf. 36 LENNART BRUNANDER (c):
          </note>
          <note>
            Herr talman! Jag tackar socialministern för svaret.
          </note>
          <note>
            Jag tackar socialministern också för att regeringen har ändrat
            åsikt och nu gjort förändringar så att reglerna i varje fall på
            ett bättre sätt skall kompensera dem som behöver göra sjukresor.
          </note>
          <note>
            När det stod klart för människor hur det här skulle komma att
            fungera och när man ringt till försäkringskassan och tagit reda
            på hur det skulle bli gick telefonerna varma hos oss som skall
            företräda människorna. De talade om att det här är alldeles fruktansvärt.
            Tidningarna tog också upp det. Jag har här en rubrik ur Aftonbladet,
            där det står: Skattereformen driver oss sjuka i graven.
          </note>
          <note>
            Människor som är beroende av att åka till doktorn eller till
            sjukhuset, framför allt dialyspatienter, hamnade i en helt ohållbar
            situation.
          </note>
          <note>
            Nu säger socialministern att regeringen har snabbehandlat den
            här frågan. Jag kan inte riktigt hålla med om det. Jag tycker
            att den behandlingen borde ha skett före ikraftträdandet. Det
            var ju ingen överraskning att sjukresorna skulle bli dyrare.
          </note>
          <note>
            Socialministern säger i svaret att taxiföretagen har höjt priserna
            undan för undan sedan avregleringen.
          </note>
          <note>
            Men jag förutsätter att den förhandling som då skedde byggde
            på en bedömning av vilka kostnader de hade. Att de sedan skulle
            höja taxorna igen när momsen lades på resandet kan ju inte heller
            ha varit någon överraskning. Regeringen borde alltså ha agerat
            tidigare, så att de här misshälligheterna inte hade behövt uppstå.
          </note>
          <note>
            I dag, när det har gjorts någonting, är det många som säger att
            den förbättringen inte räcker till. Min slutliga fråga till socialministern
            är då: Är det patienterna eller är det taxiföretagen som skall
            betala mellanskillnaden, den del som inte tillgodoses med uppräkning
            av beloppen?
          </note>
          <note type="speaker">
            Anf. 37 KARIN ISRAELSSON (c):
          </note>
          <note>
            Herr talman! Jag ber att få tacka statsrådet för svaret på frågan,
            som ju ställdes i skenet av att många sjuka blev ytterligare oroade
            av att utöver deras kostnader för sjukvård också deras kostnader
            för resor skulle höjas. Man såg ingen möjlighet att klara det
            rent ekonomiskt.
          </note>
          <note>
            Jag bor i ett län med långa avstånd. En normal sjukresa till
            Umeå sjukhus skulle för enskilda patienter i länet kosta åtskilliga
            hundratal kronor. I
          </note>
          <note>
            de flesta fall är det äldre människor som reser.
          </note>
          <note>
            Tidningen gav tips på hur man skulle komma ifrån det. En dialyspatient
            från Östersund skulle klara sig om hon åkte med flyg. Det är ett
            betydligt dyrare transportmedel. Det kan inte vara meningen att
            man skall behöva välja det.
          </note>
          <note>
            Det måste alltså hända någonting för att människor skall slippa
            den förtvivlan som man har upplevt.
          </note>
          <note>
            Regeringens beslut att höja ersättningen med 1 kr.
          </note>
          <note>
            täcker en del av den ökade kostad som mervärdeskatten på resandet
            innebär men inte hela, enligt vad jag kan förstå. Det innebär
            att det fortfarande finns en stor oro att man som patient kan
            få betala de ökade momskostnaderna, trots att man enligt hälso-
            och sjukvårdslagen har rätt att få sjukvård på lika villkor oavsett
            var man bor i landet och trots att det redan i dag finns ett karensbelopp
            på 30 kr.
          </note>
          <note>
            Man sade i förhandsinformationen att skattereformen var så finurligt
            uträknad att man skulle avskaffa byråkrati och rundgång i skattesystemet
            och att man skulle slippa ge bidrag.
          </note>
          <note>
            Man kan fråga sig om man inte nu har infört en rundgång som är
            mycket mer besvärande än den som fanns tidigare, eftersom den
            moms som taxiägaren skall ta ut sedan skall betalas tillbaka.
          </note>
          <note>
            Vore det inte då billigare för samhället att helt ta bort momsen
            på sjuktransporter av sittande?
          </note>
          <note type="speaker">
            Anf. 38 SIGRID BOLKÉUS (s):
          </note>
          <note>
            Herr talman! Kristina Svensson, som ställt frågan, har fått förhinder
            att närvara i kammaren. I hennes ställe tackar jag för ett bra
            svar och en snabb behandling av problemet. Men jag har en liten
            fundering att framföra till socialministern: Vad är
          </note>
          <note>
            SPK:s reaktion på regeringens beslut?
          </note>
          <note type="speaker">
            Anf. 39 ELVING ANDERSSON (c):
          </note>
          <note>
            Herr talman! Även jag vill tacka socialministern för svaret.
            Att vi är så många som har ställt frågor om samma sak visar ju
            att det har varit en mycket kraftig reaktion ute i landet och
            att många människor har känt stor oro för det här.
          </note>
          <note>
            Det stod klart ganska tidigt att de här effekterna skulle uppstå.
            Vid olika tillfällen påtalades de.
          </note>
          <note>
            Bl.a. uppvaktades socialdepartementet redan den
          </note>
          <note>
            19 december om de här problemen, men då var man på departementet
            helt kallsinnig, och även på riksförsäkringsverket, och vägrade
            inse problemen.
          </note>
          <note>
            Men efterhand som folkstormen över landet växte insåg regeringen
            att man var tvungen att vidta några åtgärder. Man fattade då i
            förra veckan ett beslut som jag tycker är bra i och för sig --
            det är i alla fall ett steg i rätt riktning.
          </note>
          <note>
            Men man borde naturligtvis, så fort man blev upplyst om problemet
            eller fick det påpekat för sig, ha reagerat, så att många människor
            hade sluppit att känna denna djupa oro för att de inte skulle
            få råd att åka taxi till till olika former av livsuppehållande
            vård, som är det enda färdmedlet för många.
          </note>
          <note>
            Det hävdas nu, bl.a. från taxinäringen men också från annat håll,
            att den justering man har gjort inte är tillräcklig. Jag har inte
            tillräckliga kunskaper för att göra någon bedömning av det. Men
            jag tycker att det viktiga är att utgå från patientens synpunkter
            och konstatera att det inte skall kosta mer än 30 kr.
          </note>
          <note>
            för en sjukresa med taxi. Jag vill därför fråga socialministern
            om hon är beredd att leva upp till det. Är socialministern beredd
            att inte bara förutsätta att det skall bli så utan se till att
            det inte kommer att kosta mer än 30 kr. för sjukresa med taxi
            efter årsskiftet? Om det visar sig att den höjning som man har
            gjort inte är tillräcklig, är socialministern då beredd att se
            till att det görs ytterligare justeringar?
          </note>
          <note>
            Anf. 40 Socialminister INGELA THALÉN
          </note>
          <note>
            (s):
          </note>
          <note>
            Herr talman! Det finns ingen anledning, tycker jag, att kommentera
            det som har sagts om hur snabbt vi har reagerat. Nu har regeringen
            fattat ett beslut som jag tycker är riktigt. Den fråga som flera
            av ledamöterna har tagit upp är: Räcker då detta?
          </note>
          <note>
            SPK har gjort bedömningen att den höjning som behövde göras låg
            mellan 12 och 17 %. I
          </note>
          <note>
            genomsnitt, beroende på investeringar och nyinvesteringar, skulle
            man kunna sträcka sig upp till 20 %. Den höjning som har gjorts
            är 25 %. Med den höjning som nu görs får man en höjning på
          </note>
          <note>
            17 %.
          </note>
          <note>
            För att undvika att man fick ett nytt golv togs rikstaxan bort
            vid avregleringen den 1 juli. Som jag sade i mitt inledande svar
            har det tyvärr visat sig att detta tak egentligen blev ett golv.
            Jag har haft olika kontakter. Taxiförbundet har, som redovisats,
            uppvaktat. Det stämmer inte alls att departementet var kallsinnigt,
            men vi gjorde bedömningen att vi måste avvakta effekterna av både
            de tidigare höjningarna och de höjningar som beräknades komma
            innan vi kunde gå in och agera. Vi har också haft kontakter med
            de fria taxirörelserna.
          </note>
          <note>
            Vår uppfattning är att detta är en höjning som är tillräcklig.
            Dessutom kommer riksförsäkringsverket att gå in och uppmana försäkringskassorna
            att bevaka så att man inte gör ytterligare, enligt min mening
            oskäliga, höjningar.
          </note>
          <note type="speaker">
            Anf. 41 LENNART BRUNANDER (c):
          </note>
          <note>
            Herr talman! Om man är snabb eller inte att reagera kan man naturligtvis
            alltid diskutera. På sätt och vis är det ju ointressant i dag
            hur det är med det. Men sådana saker som man vet kommer att inträffa
            borde man se till att ha reglerat innan någonting skall träda
            i kraft.
          </note>
          <note>
            Jag har samma informationer som Elving
          </note>
          <note>
            Andersson redovisade: De som tog kontakt med socialdepartementet
            fick beskedet att man följde frågan. Rimligtvis visste man då
            vad som skulle hända och borde ha fattat beslutet då och inte
            ha väntat tills frågan blivit officiell. När vi tog upp den på
            ett officiellt sätt tvingades regeringen till reträtt och ändrade
            sig. I och för sig är jag tacksam för det.
          </note>
          <note>
            Socialministern talar om att man har höjt med
          </note>
          <note>
            25 %. Vad är det man har höjt med 25 %? Vad taxi krävde som höjning
            var väl 19--20 %. Vad man kom överens om så småningom var en lägre
            andel. Vad som nu sker när man räknar upp den är att man höjer
            en del av taxan med 17 %, som det står i svaret. Jag har indikationer
            -- de är från Norrland --
          </note>
          <note>
            på att en som före det beslutet hade en merkostnad på 17 000
            om året efter beslutet får en merkostnad på 7 000. Är det fel
            enligt socialministern? Om det skulle vara så att man får sådana
            merkostnader, är socialministern då beredd att göra någonting
            som ytterligare kompenserar det?
          </note>
          <note type="speaker">
            Anf. 42 KARIN ISRAELSSON (c):
          </note>
          <note>
            Herr talman! Det är naturligtvis intressant att följa hur man
            från departementets sida förhandlar med olika intressenter i den
            här frågan. Tydligen räknar man litet olika när det gäller vilka
            avgifter kostnaderna egentligen skall täcka. Det tyder på att
            näringen å ena sidan och departementet och riksförsäkringsverket
            å andra sidan inte är överens.
          </note>
          <note>
            Risken är fortfarande uppenbar att det blir patienterna som får
            sitta emellan.
          </note>
          <note>
            Är det så att det visar sig i det uppföljningsarbete som man
            har rekommenderat att det tas ut för höga ersättningar eller att
            patienterna får stå för kostnader som överskrider 30 kr. -- vilka
            åtgärder tänker socialdepartementet då vidta? Jag vidhåller nog
            att momshöjningen är rätt obekväm i just det här fallet.
          </note>
          <note type="speaker">
            Anf. 43 ELVING ANDERSSON (c):
          </note>
          <note>
            Herr talman! Jag skulle vilja ha ett uttalande rakt på sak av
            socialministern om att kostnaderna för de sjuka och deras resor
            inte skall öka på grund av skatteomläggningen. Det tycker jag
            skall vara utgångspunkten: Det skall kosta 30 kr., precis som
            det gjorde före skatteomläggningen. Sedan får det vara upp till
            regering, riksförsäkringsverket, SPK
          </note>
          <note>
            eller vad det nu är för myndigheter eller organ det gäller klara
            ut hur ersättningarna skall se ut och hur mycket taxi skall behöva
            justera sina ersättningar.
          </note>
          <note>
            Men det viktiga måste vara att sätta patienten, den sjuke, i
            centrum. Jag skulle gärna vilja ha ett klart uttalande från socialministern
            här i dag, att kostnaderna för sjukresor inte skall öka för de
            sjuka på grund av skatteomläggningen.
          </note>
          <note>
            Anf. 44 Socialminister INGELA THALÉN
          </note>
          <note>
            (s):
          </note>
          <note>
            Herr talman! Det faktum att vi har satt ett karensbelopp till
            30 kr. innebär att vi gör bedömningen att man inte skall betala
            mer än 30 kr.
          </note>
          <note>
            Sedan vill jag gå tillbaka till avregleringen av taxinäringen.
            De största argumenten före avregleringen av taxinäringen var att
            den skulle leda till ökad konkurrens, som skulle stimulera denna
            del av servicesektorn, så att konsumenterna skulle få större valfrihet
            och sänkta kostnader. Vi har nu vid omläggningen kunnat konstatera
            att det inte varit så. Vi har höjt taket, vi har höjt ersättningen
            under 1990, och vi har nu återigen från den 1 januari kompenserat,
            just för att patienterna, de sjuka, inte skall behöva sitta emellan.
            Det är min mycket bestämda uppfattning att näringen nu har ansvar
            för att den ökade konkurrensen och de minskade kostnaderna för
            konsumenterna verkligen blir en realitet. Staten, regeringen,
            har tagit sitt ansvar för patienterna.
          </note>
          <note type="speaker">
            Anf. 45 LENNART BRUNANDER (c):
          </note>
          <note>
            Herr talman! Socialministern säger nu att man när man gjorde
            den här avregleringen lovade att man skulle sänka priserna, och
            nu har man sett att det inte blev på det sättet; priserna kanske
            i stället steg litet. Möjligtvis har regeringen lärt sig en del
            om avregleringens goda effekter i alla avseenden på det här sättet.
            Det blir kanske inte alltid som man tänker.
          </note>
          <note>
            Sedan säger socialministern att man nu återigen har kompenserat
            fr.o.m. den 1 januari. Men kompenserat har man ju egentligen inte.
            Man har tagit en del av de kostnader som skatteomläggningen ger
            när man lägger på moms på resorna, men man har inte tagit dem
            fullt ut.
          </note>
          <note>
            Så säger socialministern att det nu är taxirörelsens eller näringslivets
            sak att se till att man inte höjer priserna mer, så att de här
            människorna inte blir lidande. Men det är väl ändå på det sättet
            att det är socialministern, socialdepartementet, riksdag och regering
            som har ansvaret för att människor inte kommer i kläm, och då
            måste ju socialministern ta det ansvaret -- det är inte taxinäringen
            som skall göra det.
          </note>
          <note type="speaker">
            Anf. 46 KARIN ISRAELSSON (c):
          </note>
          <note>
            Herr talman! Jag tycker också att det är snett att man från departementets
            sida avhänder sig det ansvar som man har i den här frågan. Man
            har ett ersättningstak, och det är helt klart: Man lägger på en
            ersättning som inte täcker de ökade kostnader som taxiföretaget
            har i just det här speciella fallet.
          </note>
          <note>
            Taxiföretaget vill då för att täcka kostnaderna ha ut det som
            skiljer från patientens sida. Detta är alltså inte tillräckligt,
            påstår man nu från taxiföretagens sida. Då tycker jag att det
            finns alla skäl i världen att titta på om man inte från departementets
            sida har räknat på fel underlag när man har gjort den här överenskommelsen.
          </note>
          <note>
            Jag kan säga att jag med stort intresse kommer att följa utvecklingen,
            och jag är helt säker på att många med mig kommer att göra det
            under de närmaste veckorna, när det här träder i kraft. Jag tycker
            att det är orimligt att små taxiföretag i glesbygd skall stå för
            kostnader som samhället borde ta.
          </note>
          <note type="speaker">
            Anf. 47 ELVING ANDERSSON (c):
          </note>
          <note>
            Herr talman! Jag delar på en punkt socialministerns uppfattning,
            och det är hennes besvikelse över priseffekterna när det gäller
            avregleringen av taxi. Jag hade också väntat mig att vi skulle
            få sänkta priser, men det är ju inte det vi diskuterar nu. Efter
            avregleringen av taxinäringen gjordes det en överenskommelse mellan
            riksförsäkringsverket och taxinäringen, osv., där man lade fast
            den ersättning som man skulle få för att kostnaderna inte skulle
            överstiga 30 kr. för en enkelresa. Kostnadsbilden i det avtalet
            var man överens om. Vad det handlar om nu är ju att se till att
            man kompenserar för den momshöjning som görs. Då måste det naturligtvis
            göras på samma sätt. Man kan inte bara hänvisa till att SPK har
            gjort vissa beräkningar. Man måste resonera med näringen och tillsammans
            med den ta fram ett ordentligt beräkningsunderlag och se till
            att det verkligen blir en kostnadstäckning för momsen, så att
            det här i slutändan inte drabbar de sjuka. Jag saknar fortfarande
            det klara uttalande som jag har efterlyst från socialministerns
            sida, att de som nyttjar sjukresor med taxi inte skall drabbas
            av någon kostnadshöjning på grund av skatteomläggningen.
          </note>
          <note>
            Anf. 48 Socialminister INGELA THALÉN
          </note>
          <note>
            (s):
          </note>
          <note>
            Herr talman! När det gäller småföretag i glesbygd kan jag tala
            om för Karin Israelsson att de reaktioner vi har fått från taxinäringen
            visar att just småföretag i glesbygd är de som har reagerat mest
            positivt på den höjning av sjukreseersättningen som regeringen
            nu har beslutat att införa.
          </note>
          <note>
            När det gäller frågan om 30-kronan vill jag säga att vi gör bedömningen
            att det skall vara 30 kr. och inte någonting annat som skall gälla.
          </note>
          <note>
            Detta handlar om en period under 1991. Vi har gjort en överenskommelse
            med
          </note>
          <note>
            Landstingsförbundet om att sjukresorna inom ramen för Dagmarförändringarna
            kommer att föras över till landstingsansvar, vilket betyder att
            man kommer att få en helt annan situation framöver när det gäller
            just sjukresefrågan.
          </note>
          <note type="speaker">
            Anf. 49 LENNART BRUNANDER (c):
          </note>
          <note>
            Herr talman! Det faktum att resorna kommer att föras över till
            landstinget innebär ju ingen skillnad för den enskilde. Det utgör
            inte något skäl för statsmakten att krypa undan. När en sådan
            sak förs över till landstinget bör ju reglerna vara sådana att
            den enskilde inte drabbas. Det är ju det som är viktigt.
          </note>
          <note>
            Jag tolkade emellertid det senaste som socialministern sade som
            att det skall vara 30 kr.
          </note>
          <note>
            och inget annat.
          </note>
          <note type="speaker">
            Anf. 50 ELVING ANDERSSON (c):
          </note>
          <note>
            Herr talman! Låt mig då ställa ytterligare en avslutande fråga
            till socialministern. Om taxinäringen kan leda i bevis att den
            höjning med 1
          </note>
          <note>
            kr. som regeringen har fattat beslut om inte till fullo täcker
            momseffekterna, är regeringen då beredd att ompröva sitt beslut
            och höja ytterligare?
          </note>
          <note>
            Anf. 51 Socialminister INGELA THALÉN
          </note>
          <note>
            (s):
          </note>
          <note>
            Herr talman! För närvarande finns det ingenting som tyder på
            att det finns någon anledning att ompröva det beslut som regeringen
            nyligen har fattat.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1990/91:320 om missbruket av anabola steroider
            m.m.
          </note>
          <note>
            Anf. 52 Socialminister INGELA THALÉN
          </note>
          <note>
            (s):
          </note>
          <note>
            Herr talman! Gudrun Schyman har frågat mig om jag tänker vidta
            några åtgärder för att förhindra missbruk av anabola steroider
            och liknande preparat.
          </note>
          <note>
            I en promemoria (Ds 1989:60) om åtgärder mot dopning, som har
            tagits fram inom socialdepartementet om åtgärder mot dopning,
            har föreslagits olika insatser mot dopning, bl.a. en fortsatt
            upplysningsverksamhet till idrottsutövare och allmänhet, test
            och analysverksamhet. I
          </note>
          <note>
            promemorian presenteras också ett lagförslag om vissa medel med
            hormoniell inverkan. Lagförslaget innebär att förvärv, innehav
            och överlåtelse av i lagen angivna preparat bara blir tillåtna
            för medicinskt eller vetenskapligt ändamål.
          </note>
          <note>
            Promemorian har remissbehandlats, och beredning av frågan pågår
            inom regeringskansliet.
          </note>
          <note>
            En översyn skall också ske av kontrollen av narkotiska läkemedel
            i samband med beredningen av en ny läkemedelslagstiftning.
          </note>
          <note type="speaker">
            Anf. 53 GUDRUN SCHYMAN (v):
          </note>
          <note>
            Herr talman! Jag skall be att få tacka socialministern så mycket
            för svaret. Att jag har tagit upp den här frågan beror på att
            det är många som har slagit larm. Senast strax före jul var det
            en debatt i massmedia om de här frågorna.
          </note>
          <note>
            Såvitt jag förstår är problemet inte längre så stort inom idrotten.
            Inom idrottsrörelsen har man kommit ganska långt med de här frågorna,
            fått dem under kontroll och informerat och propagerat på olika
            sätt. Inom idrottsrörelsen anser man alltså att man har läget
            under kontroll. Det stora problemet nu, såvitt jag förstår, ligger
            utanför idrottens ramar.
          </note>
          <note>
            Det handlar om workout och workin och allt vad det heter, som
            innebär att människor försöker se till att de får en snyggare
            kropp och bättre kondition.
          </note>
          <note>
            Det finns alltså en mycket stor svart marknad där denna typ av
            preparat förekommer och där det förekommer ett utbrett missbruk
            som det inte finns någon kontroll över i dag. Det har också visat
            sig att människoliv har gått till spillo. Såvitt jag förstår finns
            det en stark opinion från yrkesutövare i dessa kretsar för att
            det skall läggas fram ett lagförslag.
          </note>
          <note>
            Socialministern svarar att tankegångar i den riktningen är på
            gång. Jag undrar naturligtvis varför något sådant lagförslag inte
            har lagts fram och när detta lagförslag kommer att läggas fram.
            Frågan bereds inom regeringskansliet. Jag vill veta vad den beredningen
            innebär konkret och när vi kan vänta oss ett lagförslag.
          </note>
          <note>
            Anf. 54 Socialminister INGELA THALÉN
          </note>
          <note>
            (s):
          </note>
          <note>
            Herr talman! Det är alldeles riktigt, som Gudrun
          </note>
          <note>
            Schyman säger, att den bedömning som nu allmänt görs när det
            gäller användandet av bl.a. sådana hormonpreparat har man en mycket
            god kontroll över inom idrottsvärlden, medan spridningen är om
            inte okontrollerad så i alla fall så litet kontrollerad att man
            kan tro att den är det. Att jag säger det beror på att man faktiskt
            inte riktigt vet hur det är.
          </note>
          <note>
            Det handlar ju om möten mellan olika människor, och det handlar
            om kontakter mellan människor som man inte kan se. Och det som
            eventuellt förekommer på olika typer av träningslokaler kan vara
            svårare att avgöra. Att använda uttrycket utbrett missbruk kan
            vara rätt, men det kan lika gärna vara fel, eftersom man inte
            riktigt säkert vet.
          </note>
          <note>
            Det som jag tycker är oroväckande är att det kring dessa träningslokaler
            växer fram en myt av att man så snabbt skall se ut på ett alldeles
            speciellt sätt. Om man då inte uppnår denna bild tillräckligt
            snabbt kan man riskera att bli offer för att ta genvägar till
            den vackrare kroppen, den bättre hälsan eller den större styrkan.
            Att jag säger detta hänger samman med att jag tror att detta har
            mycket att göra med folkhälsoaspekten i lika stor utsträckning
            som lagfrågorna, dvs. förbudsfrågorna. Det handlar om att både
            föra samtal med unga människor om att de kanske inte måste se
            ut på ett speciellt sätt, och att tala om att det de eventuellt
            tänker sig att använda faktiskt är riktigt farligt.
          </note>
          <note>
            Så till frågan om tidsaspekten. Det finns alltså i departementet
            nu ett förslag som är i det skicket att det börjar närma sig ett
            lagförslag. Och jag kan inte avgöra huruvida vi kan lägga fram
            det under våren.
          </note>
          <note>
            Men min tanke är att samla en del av denna typ av frågor och
            se dem i ett samlat sammanhang, och förhoppningsvis redan under
            våren.
          </note>
          <note type="speaker">
            Anf. 55 GUDRUN SCHYMAN (v):
          </note>
          <note>
            Herr talman! Socialministern och jag är ganska överens om problemet.
            Jag vet inte heller i vilken mån man skall tala om ett utbrett
            missbruk. Men det har i alla fall gått så långt att det finns
            väldigt många som har vittnat om att det även är många unga människor
            som har farit mycket illa, och några har t.o.m. dött. Man vet
            också om att det numera rör sig om ganska stora penningbelopp
            som är i omlopp på den här marknaden. Och det brukar ju alltid
            vara svårt att få stopp på sådant. Sedan håller jag med om att
            det naturligtvis inte bara handlar om förbud utan även om attitydförändringar,
            att det unga, vackra och tjusiga, som det framställs, naturligtvis
            inte är det som gör livet värt att leva.
          </note>
          <note>
            Det kan vi också vara överens om.
          </note>
          <note>
            Av den allmänna debatten och av den som uppger sig veta hur det
            ser ut på denna mer eller mindre svarta marknad uppfattar jag
            att man är i stort behov av en lag, så att man har något att hänga
            upp sitt arbete på. Det verkar vara ett samlat upprop om att politikerna
            nu måste göra något. Därför vore det bra med ett ordentligt klargörande
            om att ett lagförslag kommer att läggas fram.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1990/91:321 om tillgången till infusionslösningar
          </note>
          <note>
            Anf. 56 Socialminister INGELA THALÉN
          </note>
          <note>
            (s):
          </note>
          <note>
            Herr talman! Barbro Westerholm har frågat mig vilka åtgärder
            regeringen avser att vidta för att garantera fullgod tillgång
            till infusionslösningar inom Sverige.
          </note>
          <note>
            Regeringen uppdrog i september 1987 åt överstyrelsen för civil
            beredskap att i samråd med socialstyrelsen förhandla med KabiVitrum
            AB
          </note>
          <note>
            (numera Kabi-Pharmacia AB) om inhemsk produktion av infusionslösningar.
            Förhandlingarna är ännu inte avslutade.
          </note>
          <note>
            Regeringen kommer att i nästa månad lägga fram en särskild proposition
            om totalförsvaret. Jag avser att i detta sammanhang ta upp frågan
            om att säkra tillgången till infusionslösningar i Sverige.
          </note>
          <note type="speaker">
            Anf. 57 BARBRO WESTERHOLM (fp):
          </note>
          <note>
            Herr talman! Jag får tacka socialministern för svaret. Detta
            är en fråga som jag mötte först i höstas. Jag visste då inte om
            vilken aktualitet den skulle ha i dag när vi skall debattera denna.
          </note>
          <note>
            En nedläggning av ett av våra produktionsställen i en tid då
            vi kan riskera ett ökat behov av infusionslösningar är allvarlig.
            Kabi-Pharmacia klarar inte lönsamheten i Matfors, där en av reserverna
            för tillverkning av infusionslösningar finns, utan vill förlägga
            denna tillverkning utanför landets gränser. Men vi måste ha ett
            produktionsställe inom landets gränser.
          </note>
          <note>
            Omplanering och uppbyggnad på olika håll kan vara dyrt. Det är
            också fråga om kompetens.
          </note>
          <note>
            Därför tycker jag att det är viktigt att man verkligen försöker
            värna om den resurs som man redan har.
          </note>
          <note>
            Till detta kommer ju att man kan tillverka lösningar i plastförpackningar.
            I Hornsberg kan man tillverka lösningar i glas, men det är tungt,
            skört och besvärligt att hantera. Hornsbergstillverkningen är
            ju också förlagd till ett mycket sårbart ställe.
          </note>
          <note>
            Jag är glad över svaret att detta kommer att tas upp i propositionen
            om totalförsvaret, och jag förutsätter att regeringen i den propositionen
            kommer att säkra tillgången till infusionslösningar och att produktionen
            kommer att ske inom Sveriges gränser.
          </note>
          <note>
            Överläggningen var härmed avslutad.
          </note>
          <note>
            8 § Svar på frågorna 1990/91:324, 327 och 333
          </note>
          <note>
            om tobaksrökning
          </note>
          <note>
            Anf. 58 Socialminister INGELA THALÉN
          </note>
          <note>
            (s):
          </note>
          <note>
            Herr talman! Elisabeth Fleetwood har frågat mig vilka åtgärder
            jag avser att vidta för att på effektivaste möjliga sätt informera
            unga kvinnor om de allvarliga hälsorisker som rökning innebär.
          </note>
          <note>
            Barbro Westerholm har frågat mig varför det inte kommer någon
            tobaksproposition våren 1991, och
          </note>
          <note>
            Karin Israelsson har frågat om anledningen till att något förslag
            rörande tobaksbruket inte kommer att lämnas under detta riksmöte.
          </note>
          <note>
            Då frågorna rör samma ämne besvaras de i ett sammanhang.
          </note>
          <note>
            Elisabeth Fleetwood anger att 60 % av kvinnor mellan 18 och 29
            år uppges vara rökare. Denna höga siffra kan stämma för vissa
            mindre grupper, men inte för genomsnittet. Enligt SCBs data för
          </note>
          <note>
            1989 var 26,2 % av kvinnorna i åldern 16--24 år dagligrökare.
            Det finns emellertid studier som visar att andelen rökare bland
            t.ex. unga ensamstående mödrar med låg utbildning är så hög som
            60 %.
          </note>
          <note>
            Även om den angivna siffran bör modifieras eller specificeras
            delar jag Elisabeth Fleetwoods oro för den stora andelen rökare
            bland unga kvinnor och delar också uppfattningen att åtgärder
            bör vidtas för att minska denna andel.
          </note>
          <note>
            De studier som visar att rökning är vanligast förekommande bland
            lågutbildade, är sannolikt ett uttryck för att deras livsvillkor
            ofta är pressande.
          </note>
          <note>
            Detta gäller inte minst unga kvinnor och kräver åtgärder av olika
            slag. Regeringen arbetar också i många sammanhang med att förbättra
            villkoren t.ex. på arbetsmarknaden för att dessa kvinnor skall
            få del av en god barnomsorg, osv.
          </note>
          <note>
            Regeringen har också sedan remissbehandlingen av tobaksutredningens
            betänkande SOU 1990:29
          </note>
          <note>
            slutförts påbörjat arbetet med en proposition med syfte att förelägga
            riksdagen förslag till en särskild tobakslag. I anslutning härtill
            kommer att behandlas även andra åtgärder än lagstiftning för att
            minska tobaksbruket både allmänt och bland särskilt utsatta grupper.
            En viktig sådan åtgärd är information. Jag vill understryka att
            jag finner ett av de mest angelägna målen i folkhälsoarbetet vara
            att ungdomar inte börjar röka.
          </note>
          <note>
            Tidpunkten för framläggandet av propositionen är inte helt klar.
            På propositionsförteckningen tas endast upp propositioner som
            med säkerhet bedöms kunna presenteras aktuell period. Som jag
            nyss nämnde har propositionsarbetet inletts. Då det dels är fråga
            om ett omfattande departementsarbete, dels krävs tid för lagrådsbehandling,
            har det bedömts osäkert om proposition hinner föreläggas riksdagen
            före sommaren. Lagrådsremiss beräknas emellertid kunna överlämnas
            under våren.
          </note>
          <note type="speaker">
            Anf. 59 ELISABETH FLEETWOOD (m):
          </note>
          <note>
            Herr talman! Jag ber att få tacka socialministern för svaret.
            Jag är ganska övertygad om att vi har samma målsättning i detta
            sammanhang, nämligen att försöka minska antalet rökare i vår befolkning.
          </note>
          <note>
            Den här gången har vi koncentrerat oss framför allt på de unga
            människorna. Det är för mig ganska klart att om vi skall kunna
            komma någon vart så är det just de som ännu inte har börjat röka
            som vi måste starta med. Det är dessa människor som vi kanske
            kan övertyga att inte bli rökare, dvs. att använda en drog --
            jag vill faktiskt kalla tobak av alla sorter för droger -- som
            gör att man blir beroende och får väldigt svårt att avstå. En
            fördel med tobak jämfört med andra droger är väl att om man lyckas
            sluta med tobaksrökningen minskas riskerna ganska snabbt. Tio
            år efter det att man har slutat röka kan man säga att man antagligen
            befinner sig utanför riskzonen.
          </note>
          <note>
            Min fråga till socialministern gäller särskilt de unga kvinnorna.
            Det är ju de unga och lågutbildade kvinnorna som röker mest. Enligt
            uppgifter som jag har gäller detta ofta också kvinnor inom vården.
          </note>
          <note>
            Jag tycker därför att detta ansvar åvilar socialministern ännu
            tyngre just på grund av hennes intresse för sociala frågor.
          </note>
          <note>
            Jag saknade verkligen -- det gjorde vi alla -- denna proposition
            i propositionsförteckningen. Jag kan inte finna att det inte skulle
            ha varit möjligt att påskynda detta arbete. För varje dag som
            går och som vi inte fattar några beslut och inte kan genomdriva
            vad vi önskar är det ännu fler som fastnar i beroendet och ännu
            fler som i framtiden riskerar tobaksrelaterade sjukdomar, både
            när det gäller hjärt- och kärlsjukdomar och när det gäller cancersjukdomar.
          </note>
          <note>
            Min taletid är slut. Jag återkommer om en liten stund.
          </note>
          <note type="speaker">
            Anf. 60 BARBRO WESTERHOLM (fp):
          </note>
          <note>
            Herr talman! Vid första påseende kan man tycka att frågan när
            en proposition kommer eller varför den inte kommer är en struntfråga
            något dygn innan vi riskerar ett storkrig. Bakom ligger ändå en
            väldigt stor folkhälsofråga. I världen dör faktiskt 3
          </note>
          <note>
            miljoner människor om året i rökrelaterade sjukdomar. Det är
            tre gånger så många människor som det i dag står vid Persiska
            viken. I Sverige rör det sig om 8 000--13 000 för tidiga dödsfall
            om året.
          </note>
          <note>
            Det är därför som vi framhärdar i vårt understrykande av att
            ingen möda får lämnas spard för att få fram en proposition med
            de förslag som vi väntar på för att man skall kunna motarbeta
            tobaksbruket. Mycket görs redan, det är vi alla medvetna om, men
            mer kan göras.
          </note>
          <note>
            I debatt i höstas räknade socialministern med att en proposition
            skulle kunna komma till våren. Jag pressade på och tog det som
            ett bindande löfte. Jag blev inte emotsagd på den punkten. Den
            som tiger brukar som bekant instämma. Det var därför som det var
            med besvikelse som jag läste budgetpropositionen. Där står ingenting
            om någon proposition i detta ämne.
          </note>
          <note>
            Vid en presskonferens förra veckan påstod någon att dröjsmålet
            berodde på brist på kompetent folk i departementet som skulle
            kunna skriva denna proposion. Jag vill gärna ha en kommentar,
            för rykten tycker jag rysligt illa om. Här är en plats att bemöta
            dem på. Det finns andra som säger att dröjsmålet kan bero på brist
            på mod inför ett val och att tobaksindustrin trycker på. Jag vill
            gärna ha socialministerns kommentarer kring dessa rykten så att
            vi kan få stopp på dem.
          </note>
          <note type="speaker">
            Anf. 61 KARIN ISRAELSSON (c):
          </note>
          <note>
            Herr talman! Jag vill tacka socialministern för svaret på min
            fråga. Det finns i varje fall hopp -- det framgår av de sista
            raderna i det skrivna svaret --
          </note>
          <note>
            att det kommer att lämnas en lagrådsremiss under våren. Jag hoppas
            att den blir färdig i så god tid att det blir möjligt att behandla
            den.
          </note>
          <note>
            Vi som ställt den här frågan har tidigare motionerat om att begränsa
            tobaksbruket. Vår inställning är att det är ovärdigt ett land
            som vårt att inte vidta kraftfulla åtgärder för att minska det
            lidande som det innebär för många att få skador på grund av tobaksbruk.
            Ingen skall vara oberörd i dag och inte ha kännedom om vilka risker
            det innebär när man röker.
          </note>
          <note>
            Det har visat sig att det inte bara är rökaren som far illa,
            utan även passiv rökning i mycket stor utsträckning orsakar för
            tidiga dödsfall. Det gör att man känner än större oro. Det borde
            också av ekonomiska skäl finnas anledning för regeringen att snabbt
            vidta åtgärder. Det innebär en väldigt hög belastning på vår sjukvård.
            Vi vet redan i dag att vi har stora svårigheter att klara av den
            sjukvård som bör bedrivas. Då är det väldigt viktigt att kunna
            korta köerna genom att förebygga sjukdomar, som man kan göra när
            det gäller tobaksbruk.
          </note>
          <note>
            Det finns många åtgärder som skulle ha kunnat vidtas utan att
            ha hela paketet färdigt. Vi har prisinstrumentet. En skattehöjning
            hade också varit möjlig att genomföra. Vi vet att när priset höjs
            minskar också konsumtionen på tobak. Det finns även andra åtgärder
            som kan vidtas utan att propositionen behöver vara färdig. Det
            finns ingenting aviserat i budgetpropositionen, det är väldigt
            magert skrivet från socialdepartementets sida i det här avseendet.
          </note>
          <note>
            Anf. 62 Socialminister INGELA THALÉN
          </note>
          <note>
            (s):
          </note>
          <note>
            Herr talman! De ledamöter som har ställt frågor inom området
            tobaksbruk, också jag själv, är överens om det allra mesta i dessa
            frågor. Får jag bara ge en liten principiell aspekt på detta med
            relationerna mellan information, förbud och förutsättningar för
            människor. Det gäller framför allt de yngsta kvinnorna. Elisabeth
            Fleetwood var inne på den oroväckande informationen om att det
            är de unga kvinnorna inom vården som röker mest.
          </note>
          <note>
            Arbetslivets villkor inom industri och vårdområdet, signalsystemet
            i arbetslivet, är sådant att man får möjlighet till en liten stunds
            rekreation eller paus genom att ta en cigarett. Då spelar förhållandena
            i arbetslivet en helt avgörande roll för förutsättningarna för
            unga kvinnor att sluta röka, dvs. att det kanske hade varit mera
            naturligt med en fruktpaus än en rökpaus. Men det är tyvärr inte
            så.
          </note>
          <note>
            Det arbete som pågår inom arbetsmarknads- och socialdepartementen
            kopplat till arbetsmiljöfrågorna har en avgörande betydelse, dvs.
            inflytande över arbetslivet, möjligheter att påverka sin egen
            situation. Detta är en principiell utgångspunkt. Jag tycker att
            man kan ha denna principiella ställning som grund när man diskuterar
            frågor som rör tobaksbruket eller livsvillkor över huvud taget.
          </note>
          <note>
            Sedan till frågan om propositionen. Jag kommer för ögonblicket
            inte ihåg den exakta formuleringen, men jag tror att det i diskussionen
            med Barbro
          </note>
          <note>
            Westerholm tidigare i höstas handlade om att jag skulle återkomma
            till riksdagen. Det är min avsikt att återkomma till riksdagen
            i denna fråga. Det har också varit min ambition att komma med
            en proposition. När vi nu gjort bedömningen av tidsfrågan visade
            det sig att en lagrådsremiss kan komma under våren.
          </note>
          <note type="speaker">
            Anf. 63 ELISABETH FLEETWOOD (m):
          </note>
          <note>
            Herr talman! Det här med fruktpaus och rökpaus är riktigt, socialministern.
            Men det gör inte ansvaret för vårdgivaren, staten och landstingen,
            mindre, utan tvärtom. Det är just inom vården som vi finner de
            flesta rökarna bland unga kvinnor.
          </note>
          <note>
            Forskare har länge slagit larm i dessa frågor, men jag tycker
            inte att vi politiker i tid har uppmärksammat frågan. Länge fick
            forskarna tala för ganska döva öron. Nu är det inte längre så.
            Det kommer naturligtvis att bli en större medvetenhet i takt med
            att larmrapporter kommer. Men vad som är svårt här och som vi
            måste försöka tackla är ansvaret, integriteten för de människor
            som röker i dag och som vi skrämmer. Samtidigt som vi har allmänpreventionen
            att tänka på har vi ansvaret för eventuellt blivande rökare. Det
            är en svår avvägning. Vi får inte heller trampa dem på tårna som
            i dag känner sig helt beroende. Men det hindrar inte att vi måste
            ta vårt ansvar.
          </note>
          <note type="speaker">
            Anf. 64 BARBRO WESTERHOLM (fp):
          </note>
          <note>
            Herr talman! Det här blir ju som en turdans!
          </note>
          <note>
            Socialministern beräknade i sitt svar i höstas att propositionen
            skulle komma till våren, och jag tog det som ett bindande löfte.
            Min kommentar till det här är att en proposition inte borde vara
            så omöjlig att skriva mot bakgrund av de motioner som väckts inte
            minst under den allmänna motionstiden. Där kan man se ungefär
            var enighet finns och var oenighet kan finnas, ungefär hur stora
            majoriteter som står bakom det ena eller andra förslaget. Jag
            vill bara understryka här att det är akut hög tid att vi får en
            proposition på riksdagens bord, därför att ju längre man dröjer,
            desto starkare signaler skickas ut att det här ändå inte är så
            viktigt. Men viktigt är det -- det är vi överens som, såvitt jag
            förstår.
          </note>
          <note type="speaker">
            Anf. 65 KARIN ISRAELSSON (c):
          </note>
          <note>
            Herr talman! Vi är överens om att någonting måste göras. Frågan
            är bara hur pass hastigt allt skall genomföras eller hur lång
            tid man kan dra ut på det innan vi vidtar åtgärder. Det som i
            dag skrivs i svaret om lagrådsremiss, som beräknas kunna lämnas
            under våren, innebär att de motioner som väckts under den allmänna
            motionstiden troligtvis inte kommer att behandlas förrän en eventuell
            proposition läggs fram. Det innebär att något beslut om förändringar
            naturligtvis inte kommer att fattas under våren. Det är bara att
            beklaga att så blir fallet och att man inte har tagit till de
            särskilda resurser som kanske hade krävts för att förbereda en
            sådan proposition. Jag är väl medveten om att socialdepartementet
            har haft en väldigt tung arbetsbörda med alla de andra förslag
            som skall läggas fram. Men det här är en grundläggande fråga.
            Det finns klara besked i de utredningar som ligger bakom och i
            många remissvar där vi talar om vad vi vill.
          </note>
          <note>
            Anf. 66 Socialminister INGELA THALÉN
          </note>
          <note>
            (s):
          </note>
          <note>
            Herr talman! Barbro Westerholm talar om att det skulle ha sagts
            på en presskonferens att det saknas kompetent personal och att
            departementet inte avsätter tillräckligt med resurser. Jag vet
            inte vilken presskonferens Barbro Westerholm talar om, men det
            är kanske mindre väsentligt. Jag vill mycket bestämt avvisa båda
            dessa påståenden.
          </note>
          <note>
            Det handlar inte om att vi saknar resurser. Det handlar om att
            detta faktiskt är en omfattande fråga. Det finns stor samstämmighet
            och stor enighet. Det är alldeles riktigt. Även om enigheten är
            stor, är det en så pass omfattande fråga att det krävs handlingskraft
            för att ta fram förslag, och jag vill när det gäller tiden hänvisa
            till mitt inledande svar.
          </note>
          <note type="speaker">
            Anf. 67 ELISABETH FLEETWOOD (m):
          </note>
          <note>
            Herr talman! Man kan konstatera, socialministern, att Sverige
            befinner sig på efterkälken i detta avseende. I de krav som de
            sex partierna har ställt i en motion för några dagar sedan och
            som har undertecknats av kvinnor påpekar vi just hur mycket längre
            flera av EG-länderna har kommit.
          </note>
          <note>
            Därför är det också mycket tillfredsställande att vi nu har en
            beredningsgrupp som arbetar tillsammans med EG-länderna för att
            vi skall kunna nyttiggöra gemensamma erfarenheter och resultat
            i forskningen.
          </note>
          <note>
            Det här är, vilket vi allihop har konstaterat, viktigt.
          </note>
          <note>
            Jag skulle vilja fråga om socialministern inte anser att det
            är så alarmerande att vi på allt sätt måste försöka få fram propositionen
            innan vårriksdagen är slut.
          </note>
          <note>
            Anf. 68 Socialminister INGELA THALÉN
          </note>
          <note>
            (s):
          </note>
          <note>
            Herr talman! Jag tror att jag i ett par av inläggen har uttryckt
            att det är min ambition att komma till riksdagen så snart som
            möjligt, men en propositionsförteckning kräver ett säkert svar.
            Det jag kan säga är att vi under alla omständigheter skall komma
            med en lagrådsremiss. Nu behöver jag åtminstone inte i denna fråga
            bli beskylld för att i talarstolen ha avgivit ett löfte som sedan
            inte kan hållas!
          </note>
          <note type="speaker">
            Anf. 69 ELISABETH FLEETWOOD (m):
          </note>
          <note>
            Herr talman! Det gläder mig att det åtminstone finns en målsättning
            i denna fråga. Det hindrar dock inte att jag är litet kritisk.
            Hur kan det komma sig att vi i Sverige befinner oss på efterkälken?
            Har man från politiskt ansvarigt håll inte vågat ta till sig de
            erfarenheter och resultat som forskarna har gett oss? Är det därför
            vi befinner oss i den situation vi är i i dag?
          </note>
          <note>
            Jag vill också passa på att ta upp den passiva rökningens betydelse
            för människor på arbetsplatser, gravida kvinnors foster osv. Jag
            tycker att Sverige nästan skulle kunna betecknas som ett u-land
            på detta område. Vi är på väg att komma i kapp, och jag hoppas
            att vi skall komma ända fram.
          </note>
          <note>
            Anf. 70 Socialminister INGELA THALÉN
          </note>
          <note>
            (s):
          </note>
          <note>
            Herr talman! Jag skulle egentligen inte ha tagit upp någon tid
            med något avslutande inlägg för min del.
          </note>
          <note>
            Men när Elisabeth Fleetwood säger att vi är ett uland i förhållande
            till EG på detta område, tycker jag faktiskt inte att det är sant.
          </note>
          <note>
            Det kan nog vara så att det på något område eller ett antal områden
            finns skillnader i författningar och regler. Utan att ha studerat
            materialet kan jag inte räkna upp dessa. Jag vill mycket bestämt
            hävda att efterlevnaden och den samstämmighet som råder i Sverige
            tack och lov är utomordentligt stor i fråga om lagar och information,
            om rökfria miljöer och arbetsplatser, rökning i offentliga lokaler
            m.m.
          </note>
          <note type="speaker">
            Anf. 71 ELISABETH FLEETWOOD (m):
          </note>
          <note>
            Herr talman! Jag är ledsen att inte kunna instämma med socialministern
            i hennes senaste bedömningar.
          </note>
          <note>
            Jag anser inte att efterlevnaden är så stor som skulle kunna
            krävas.
          </note>
          <note>
            Om vi tittar på hemställan i vår motion, kan vi konstatera att
            flera av EG-länderna på varje punkt har hunnit längre än Sverige.
            Jag hoppas att vi skall kunna tillgodogöra oss deras erfarenheter
            och också följa upp dessa.
          </note>
          <note>
            I fråga om forskning ligger vi långt framme. Vi har en allmänpreventiv
            forskargrupp som arbetar mycket bra, men det är vi politiker som
            ännu inte har tagit vårt ansvar. Jag förstår att det är svårt.
            Det är ofta impopulärt att arbeta med dessa frågor. Just därför
            är det desto viktigare att man vågar ta ansvar även i sådana frågor,
            frågor som känns impopulära och svåra även för oss som arbetar
            med dem.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl 16.14 på förslag av talmannen att ajournera
            frågestunden till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            9 § Svar på fråga 1990/91:311 om visst kommunalt beslut om förlängd
            föräldraförsäkring
          </note>
          <note>
            Anf. 72 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Sten Andersson i Malmö har frågat mig vilka åtgärder
            jag vill vidta med anledning av
          </note>
          <note>
            Malmö kommunfullmäktiges beslut att förlänga föräldraförsäkringen
            med tre månader.
          </note>
          <note>
            För det första vill jag erinra om att lagligheten av ett kommunalt
            beslut endast kan avgöras av domstolarna i samband med prövningen
            av ett överklagande. Det föreligger heller inte någon framställning
            från kommunen som kräver regeringens ställningstagande. Det finns
            därför ingen anledning för mig att nu gå in på frågan om beslutet
            strider mot kommunal lagstiftning.
          </note>
          <note>
            För det andra vill jag upprepa vad jag för någon månad sedan
            svarade Margit Gennser på en interpellation som också rörde Malmö
            kommuns ekonomi. Jag sade då att jag utgår ifrån att kommunen
            är kapabel att fatta de beslut som är förenliga med en god ekonomisk
            utveckling. Jag vidhåller denna uppfattning och avstår därför
            från att kommentera detta enskilda kommunala beslut.
          </note>
          <note>
            Jag avser alltså för dagen inte att vidta några specifika åtgärder
            med anledning av Malmö kommuns beslut att i budgeten för 1991
            avsätta 30
          </note>
          <note>
            milj. kr. avseende förlängd föräldraförsäkring.
          </note>
          <note>
            Anf. 73 STEN ANDERSSON i Malmö (m):
          </note>
          <note>
            Herr talman! Jag tackar statsrådet för svaret på min fråga.
          </note>
          <note>
            Malmö kommun beslutade i december att förlänga föräldraförsäkringen
            med tre månader.
          </note>
          <note>
            Socialdemokraterna har i riksdagen givit ett motsvarande löfte,
            som man senare dock fått ta tillbaka därför att man inte hade
            råd att uppfylla det. Riksdagen har senare beslutat att Malmö
            kommun för att kunna sanera sin ekonomi skall erhålla 600 milj.
            kr. i lån på förmånliga villkor. En kommun som har en så dålig
            ekonomi att staten måste rycka in skall alltså utan att finansministern
            påtalar det kunna genomföra en reform som regeringspartiet först
            har utlovat, men sedan inte har haft råd att genomföra.
          </note>
          <note>
            Statsrådet säger att han förutsätter att kommunen är kapabel
            att klara sin ekonomi. Låt mig påpeka att Malmö kommun år 1990
            hade ett underskott om
          </note>
          <note>
            400 milj. kr. Det finns ingenting som pekar på att samma socialdemokrater
            1991 skulle klara verksamheten utan ett motsvarande underskott.
          </note>
          <note>
            Vad menar statsrådet med sitt krav i lånevillkoren att lånet
            skulle ges under förutsättning att kommunen skulle vidtaga åtgärder
            för att på tre års sikt komma i balans? Jag tror, herr talman
            och herr finansminister, att det finns många s-märkta kommunalråd
            runt om i Sverige som har problemet att de inte kan höja skatten
            utan bara taxorna, precis så mycket som behövs. De finner nu att
            en kommun med en sällsynt dålig ekonomi beviljats ett statligt
            lån och att samma kommun anser sig kunna besluta om en reform
            som nationen som helhet inte kan klara.
          </note>
          <note>
            Att finansministern inte reagerar mot detta är förvånansvärt.
            Låt mig hänvisa till partikongressen, där statsrådet sade att
            nya reformer bara blir som ringar på vattnet, om man inte kan
            klara de underliggande ekonomiska problemen, och det har man inte
            gjort.
          </note>
          <note>
            Anf. 74 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Sten Andersson i Malmö tar upp två frågor: dels
            lånet till Malmö kommun, dels förlängningen av föräldraförsäkringen.
            När det gäller förlängningen av föräldraförsäkringen är sakläget
            det som jag har redovisat i mitt svar, dvs.
          </note>
          <note>
            att det inte finns något underlag för regeringen och för mig
            att i detta skede ta ställning till den frågan.
          </note>
          <note>
            Vad beträffar kommunens ekonomi finns en fastlagd plan för vilka
            material som kommunen skall redovisa. Detta har kommit in till
            finansdepartementet, och vi kommer att gå igenom det under den
            närmaste tiden och ta ställning i den ordning som är angiven.
            Jag har inte någon anledning att nu redovisa någon bedömning av
            detta material, innan jag har fått det föredraget och haft möjlighet
            att ta ställning till det.
          </note>
          <note>
            Anf. 75 STEN ANDERSSON i Malmö (m):
          </note>
          <note>
            Herr talman! Det är faktiskt förvånansvärt att statsrådet har
            lämnat ut pengar till Malmö kommun för att den skall kunna sanera
            sin dåliga ekonomi och att kommunen sedan beslutar om en reform
            som nationen som helhet inte har resurser att genomföra, trots
            att statsrådet tidigare har utlovat en sådan. Vad beträffar det
            lån som vi talar om skall det varje år under de tre första åren
            omprövas huruvida det skall vara räntefritt.
          </note>
          <note>
            Om vi skulle få olyckan av en fortsatt s-regering i landet men
            en borgerlig majoritet i Malmö, är jag säker på att även en bättre
            budget än den som vi i dag ser skulle belastas med ränta på lånet
            fr.o.m. år två enligt dekret från finansministern.
          </note>
          <note>
            Anf. 76 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Vi skall försöka att uppfylla Sten
          </note>
          <note>
            Anderssons i Malmö förväntningar att det blir en fortsatt socialdemokratisk
            regering även efter valet. Jag hoppas att det skall gå bra även
            i Malmö, så att vi får en fortsatt majoritet där.
          </note>
          <note>
            När det gäller bedömningen av kommunens ekonomi ber jag att få
            återkomma, när vi har gått igenom alla de fakta som vi nu har
            fått in och har penetrerat dem ordentligt. Detta är inte rätt
            tid och plats att ta ställning i den frågan.
          </note>
          <note>
            Anf. 77 STEN ANDERSSON i Malmö (m):
          </note>
          <note>
            Herr talman! Jag talade faktiskt om olyckan av att få en fortsatt
            s-regim i Sverige. Jag kan inte underlåta att än en gång poängtera
            att statsrådet använder svenska folkets skattepengar till att
            hjälpa Malmö kommun för att den skall kunna sanera sin ekonomi
            och sedan tydligen accepterar att kommunen genomför reformer som
            nationen som helhet inte har råd med. Då kan man fråga sig:
          </note>
          <note>
            Var det verkligen nödvändigt att ge detta stora lån den gången
            när det var aktuellt? Man visste nämligen om att kommunen tänkte
            genomföra denna reform.
          </note>
          <note>
            Anf. 78 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Sten Andersson i Malmö begär att jag nu skall göra
            uttalanden i ett ärende, som jag ännu inte har fått föredraget
            och som är mycket viktigt för mig. Jag tycker att jag i stället
            borde få beröm av Sten Andersson för att vi arbetar seriöst med
            den viktiga fråga som Malmö kommuns ekonomi är. Han borde inte
            kritisera mig för att jag inte uttalar mig innan jag ordentligt
            har penetrerat alla fakta. Jag vill visa den respekten för riksdagen
            att jag kommer till den när jag har ett ordentligt underlag för
            ett uttalande. Jag vill inte göra på det sätt som Sten Andersson
            begär.
          </note>
          <note>
            Anf. 79 STEN ANDERSSON i Malmö (m):
          </note>
          <note>
            Herr talman! Malmö kommuns planer har faktiskt varit kända sedan
            lång tid tillbaka. Jag vill minnas att statsrådet för inte länge
            sedan reagerade ganska surt när han fick besked om dem. Han vet
            nu -- och även det har varit känt länge -- att Malmö kommun har
            ett stort underskott, men han reagerar inte mot att kommunen genomför
            en reform, som han själv inte har resurser att genomföra för riket
            som helhet.
          </note>
          <note>
            Anf. 80 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Som en sista replik vill jag bara markera att jag
            reagerar mot att Sten Andersson i
          </note>
          <note>
            Malmö inte visar respekt för den ordning som man skall iaktta
            när det gäller att bedöma ärenden och fatta beslut. Jag förbehåller
            mig rätten att få hantera detta ärende på det seriösa sätt som
            jag har tänkt behandla det på. Jag tänker redovisa det när vi
            har kommit så långt, men detta är fel tid och plats att göra det.
          </note>
          <note>
            Anf. 81 STEN ANDERSSON i Malmö (m):
          </note>
          <note>
            Herr talman! Det må vara statsrådets rätt att ha uppfattningar
            om tiden och platsen, men jag tror nog att de flesta anser att
            det här är något som inte stämmer. Om man skall hjälpa ett land,
            en kommun eller en enskild person att sanera sin ekonomi, måste
            man väl reagera när vederbörande skaffar sig nya utgifter, som
            ingen annan anser sig ha råd med. Jag tycker att statsrådet skulle
            ha merkerat detta här i dag.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1990/91:329 om svensk krigsmaterielexport
            till Irak
          </note>
          <note type="speaker">
            Anf. 82 Statsrådet ANITA GRADIN (s):
          </note>
          <note>
            Herr talman! Inger Schörling har med åberopande av information
            från Svenska Freds frågat mig varför vissa uppgifter om en ammunitionsleverans
            som kan ha gått till Irak inte omedelbart delgavs den pågående
            förundersökningen.
          </note>
          <note>
            Ärendet började med att regeringen i mars 1983
          </note>
          <note>
            beviljade utförseltillstånd för ett större parti luftvärnsammunition
            från Bofors till Italien.
          </note>
          <note>
            Efter det att KMI på regeringens uppdrag i mars
          </note>
          <note>
            1988 inlett en granskning av bl.a. Bofors licens- och samarbetsavtal
            med utlandet, informerade Nobel
          </note>
          <note>
            Industriers ledning i april 1988
          </note>
          <note>
            utrikesdepartementet att en del av den till Italien levererade
            ammunitionen torde ha sålts vidare till länder i Mellersta Östern.
            Åklagarmyndigheten hade börjat undersöka dessa uppgifter våren
            1987.
          </note>
          <note>
            De var också kända för medborgarkommissionen, som hade fri tillgång
            till alla handlingar i regeringskansliet.
          </note>
          <note>
            KMI beordrade omedelbart en närmare utredning av Bofors relationer
            med det italienska företaget och den aktuella affären. Av denna
            framgick att drygt hälften av ammunitionspartiet fanns kvar i
          </note>
          <note>
            Italien. Regeringen vidtog därför en hel serie åtgärder för att
            denna ammunition skulle återköpas till Sverige och inte levereras
            till länder, till vilka svenska regeringen för sin del inte skulle
            ha meddelat utförseltillstånd. I detta arbete hade KMI
          </note>
          <note>
            löpande kontakt med åklagarmyndigheten och informerade även konstitutionsutskottet.
          </note>
          <note>
            Ammunitionen kom tillbaka till Sverige i början av år 1990.
          </note>
          <note>
            Regeringen har givetvis inte på något sätt undanhållit någon
            information om denna affär för förundersökningen utan vidtagit
            de åtgärder som det ankom på regeringen att vidta.
          </note>
          <note type="speaker">
            Anf. 83 INGER SCHÖRLING (mp):
          </note>
          <note>
            Herr talman! Jag ber att få tacka för svaret, men jag blev väl
            inte så mycket klokare, eftersom uppgift står mot uppgift.
          </note>
          <note>
            Först beträffande uppgiften att medborgarkommissionen skulle
            ha känt till att det var fri tillgång till alla handlingar i regeringskansliet.
            Om jag går efter vad som har stått i Expressen och efter vad jag
            har hört är, om jag har förstått saken rätt, sanningen den att
            medborgarkommissionen aldrig fick ta del av de handlingar som
            gällde Irak-affären. När kommissionen avslutade sitt arbete den
            14 april
          </note>
          <note>
            1988 hade man inte fått tillgång till handlingarna.
          </note>
          <note>
            Då fanns handlingarna helt enkelt inte i KMIs arkiv, som kommissionen
            naturligtvis hade tillgång till. Handlingarna hade ännu inte kommit
            dit.
          </note>
          <note>
            Därför kan man säga att om inte handlingarna fanns går det inte
            heller att ta del av dem. Slutsatsen blir då att någon har gjort
            sig skyldig till undanhållande, eftersom handlingarna tydligen
            fanns.
          </note>
          <note>
            Sedan kan man fråga sig om all ammunition kom tillbaka till Sverige
            i början av 1990. Känner regeringen till hur mycket av det som
            har levererats till Irak och Saddam Husseins armé som har stannat
            kvar? Tydligen skulle det röra sig om ungefär
          </note>
          <note>
            100 000 granater. Enligt beräkningar skulle hälften av dessa
            redan ha levererats. Man måste fråga sig om inte regeringens trovärdighet
            är på upphällningen. Sten Andersson har ju vid flera tillfällen
            sagt att vapenexportbyken skall tvättas ordentligt och att alla
            papper skall läggas på bordet.
          </note>
          <note>
            Först tre år efter det att regeringen har tagit del av informationen
            får svenska folket och riksdagen reda på det här.
          </note>
          <note type="speaker">
            Anf. 84 Statsrådet ANITA GRADIN (s):
          </note>
          <note>
            Herr talman! För det första tycker jag att Inger
          </note>
          <note>
            Schörling skall läsa svaret ordentligt. Det står faktiskt att
            hälften av ammunitionspartiet fanns kvar i Italien, och det är
            det som har återkommit till
          </note>
          <note>
            Sverige. Det är bara att läsa innantill.
          </note>
          <note>
            För det andra var det regeringen som tog initiativ till att granska
            alla de licens- och samarbetsavtal som de olika företagen har,
            i och med tillståndsplikten efter den nya lagstiftningen. Det
            är ju med anledning av regeringens initiativ i det här sammanhanget
            som vi började att sätta frågetecken också beträffande vissa andra
            saker, nämligen
          </note>
          <note>
            Bofors och ett större parti luftvärnsammunition till
          </note>
          <note>
            Italien. Då kunde vi komma underfund med vad som hade hänt. Men
            man befarade att en del av ammunitionen hade hamnat i Mellanöstern.
            Det är emellertid inte klart att allt som lämnade Italien hamnade
            i ett enda land. När det gäller detta kan vi inte bevisa någonting.
            Det kan handla om fler saker. Jag kan tillägga att medborgarkommissionen
            i sin rapport tar upp frågan om huruvida ammunitionen var avsedd
            för någonting annat och konstaterar att ingenting i kommissionens
            efterforskningar tyder på att det hos krigsmaterielinspektionen
            varit känt att ammunitionen från Sverige var avsedd för vidareförsäljning.
          </note>
          <note type="speaker">
            Anf. 85 INGER SCHÖRLING (mp):
          </note>
          <note>
            Herr talman! Vad är det för mening med alla utredningar och uttalanden
            om att vi skall tvätta den s.k. vapenexportbyken om inte alla
            fakta kommer fram till dem som utreder? I bl.a. motion i år liksom
            tidigare år har vi tagit upp frågan om en avveckling av hela vår
            vapenexport. Blir inte sanningen känd för svenska folket kan det
            inte heller skapas någon opinion beträffande dessa affärer. En
            del av dem kommer till allmänhetens kännedom, medan andra inte
            gör det.
          </note>
          <note type="speaker">
            Anf. 86 Statsrådet ANITA GRADIN (s):
          </note>
          <note>
            Herr talman! Jag tycker att behandlingen av den här frågan verkligen
            har visat att regeringen har initiativkraft och att regeringen
            följer upp för att just städa. Det är det, Inger Schörling, som
            jag har sysslat med på det här området sedan jag började arbeta
            med vapenexportfrågor. Visst har riksdagen också haft möjligheter,
            för vid en sammankomst i konstitutionsutskottet den 5 maj 1988
            togs frågan upp.
          </note>
          <note type="speaker">
            Anf. 87 INGER SCHÖRLING (mp):
          </note>
          <note>
            Herr talman! Men hur kan det komma sig att man inte förrän efter
            tre år går ut och talar om precis som det är? Regeringen framför
            kanske några propåer till KMI och KMI skriver till regeringen.
          </note>
          <note>
            Men svenska folket och riksdagen får inte reda på att det har
            ägt rum vapenexport och att svenska vapen har hamnat i länder
            där de absolut inte bör hamna. Tre år är en mycket lång tid. Anita
            Gradin måste förstå att tron på regeringens vilja att tvätta vapenexportbyken
            undermineras, då det går så lång tid från det att fakta kommer
            fram till dess att allmänheten får veta någonting.
          </note>
          <note type="speaker">
            Anf. 88 Statsrådet ANITA GRADIN (s):
          </note>
          <note>
            Herr talman! Jag vill än en gång framhålla att riksdagen behandlade
            frågan i konstitutionsutskottet den 5 maj 1988. Därför går det
            inte att tala om tre år. När man sysslar med de här frågorna måste
            man tänka på att tillräckligt mycket allvarligt har hänt, som
            vi har diskuterat både i konstitutionsutskottet och i kammaren.
            Det måste vara ordning och reda också på det här området. Men
            den här saken kan man inte ta fram och påstå att regeringen inte
            tar itu med vad den kommer underfund med. Det är just detta, herr
            talman, som regeringen har gjort i det här fallet.
          </note>
          <note type="speaker">
            Anf. 89 INGER SCHÖRLING (mp):
          </note>
          <note>
            Herr talman! Fel fråga -- det är klart att om regeringen inte
            vill informera svenska folket och om vapenexporten är så svår
            att över huvud taget kontrollera, är alla frågor som inte anses
            passa fel frågor.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1990/91:323 om baltiska vapenvägrare som befinner
            sig i Sverige
          </note>
          <note type="speaker">
            Anf. 90 Statsrådet MAJ-LIS LÖÖW (s):
          </note>
          <note>
            Herr talman! Gullan Lindblad har frågat mig om jag avser att
            verka för att de baltiska vapenvägrare som finns i Sverige får
            stanna här, åtminstone för att avvakta utvecklingen i Baltikum.
          </note>
          <note>
            Att vägra värnplikt är i sig inte skäl för asyl. Såsom situationen
            i Baltikum är i dag bör någon avvisning av baltiska värnpliktsvägrare
            för närvarande inte göras. Många av de värnpliktsvägrare som befinner
            sig i Sverige har emellertid varit här i över ett år.
          </note>
          <note>
            Jag avser därför att behandla de enskilda ärendena så att dessa
            balter får ett tillfälligt uppehållstillstånd på sex månader,
            om inga särskilda skäl kan tala emot i det enskilda fallet. Detta
            innebär också att de får möjlighet att arbeta under väntetiden.
          </note>
          <note>
            Svaret är således ja.
          </note>
          <note type="speaker">
            Anf. 91 GULLAN LINDBLAD (m):
          </note>
          <note>
            Herr talman! Jag ber att få tacka statsrådet Lööw för svaret.
          </note>
          <note>
            Sedan jag väckte denna fråga har dess värre mycket hänt. Vi vet
            hur Sovjet har våldtagit vårt broderland Litauen. Vi vet inte
            hur utvecklingen kommer att bli i de övriga baltiska staterna.
            Det är därför högst tillfredsställande att invandrarministern
            har behandlat ärendena på detta sätt.
          </note>
          <note>
            Jag har också hört statssekreterare Bo Göransson i ett samtal
            i radion häromdagen. Han uttalade då mycket klart att det i detta
            fall inte handlar om att söka asyl. Det är här självklart att
            när våra grannar söker hjälp skall de få stanna. Den bedömningen
            gör man för närvarande i Danmark. Är det också invandrarministerns
            bedömning? Vi måste verkligen se till att de som eventuellt kommer
            hit från de baltiska staterna verkligen får stanna.
          </note>
          <note type="speaker">
            Anf. 92 Statsrådet MAJ-LIS LÖÖW (s):
          </note>
          <note>
            Herr talman! Jag tycker att regeringen har gjort klart vad som
            gäller för ett grannland, dvs. att man skall vara goda grannar
            i en katastrofsituation.
          </note>
          <note type="speaker">
            Anf. 93 GULLAN LINDBLAD (m):
          </note>
          <note>
            Herr talman! Jag tolkar detta som att regeringen kommer att se
            positivt på eventuella flyktingar som kan komma hit.
          </note>
          <note>
            Vi har dess värre ett dåligt förflutet i denna fråga i
          </note>
          <note>
            Sverige. Baltutlämningen 1940 får naturligtvis inte upprepas.
            Även om vi inte var med på den tiden, är vi på det klara med att
            den utlämningen inte får upprepas. Dessa människor måste få stanna
            och få den hjälp som de behöver.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1990/91:305 om informationen om de nya skattereglerna
          </note>
          <note type="speaker">
            Anf. 94 Statsrådet ERIK ÅSBRINK (s):
          </note>
          <note>
            Herr talman! Anita Modin har frågat mig vilka insatser som har
            gjorts resp. planeras att genomföras för att från riksskatteverkets
            sida informera allmänheten om de nya skattereglerna.
          </note>
          <note>
            Enligt Anita Modin beslutade riksdagen i samband med kompletteringspropositionen
            våren 1990 att tillskjuta ytterligare 67 milj. kr. för riksskatteverkets
            informationsinsatser till allmänhet och företag i samband med
            skattereformens genomförande.
          </note>
          <note>
            Inledningsvis vill jag nämna att behovet av tillfälligt resurstillskott
            i samband med genomförandet av skattereformen inte bara avser
            informationsinsatser, utan också anpassning av
          </note>
          <note>
            ADB-stödet för skatteförvaltningen till det nya regelsystemet,
            utbildning för skattemyndigheternas personal och omarbetning av
            blanketter m.m. I den schablonmässiga kostnadsberäkning som låg
            till grund för riksskatteverkets begäran om extra medel bedömdes
            information m.m. svara för ca 25 % av medelsbehovet. Av beloppet
            67 milj. kr. har 3
          </note>
          <note>
            milj.kr. senare förts över till spardelegationen för sparfrämjande
            åtgärder i samband med skattereformen.
          </note>
          <note>
            Riksskatteverkets uppgift bör i första hand vara att informera
            om de tekniska förändringarna i skattesystemet och då främst inkomstbeskattningen.
            Det är också viktigt att berörda grupper av skattebetalare informeras
            om nyheter som kräver förändringar av t.ex. bokföring och redovisningssystem.
          </note>
          <note>
            Kring halvårsskiftet 1990 informerade riksskatteverket alla momsregistrerade
            om den tillfälliga momshöjningen och olika företagare om att kalenderår
            skall utgöra räkenskapsår. I
          </note>
          <note>
            publikationen RSV-NYTT gavs i juni en sammanfattning av reformen.
            Publikationen har ca
          </note>
          <note>
            1 200 externa prenumeranter.
          </note>
          <note>
            Information till hela allmänheten har lämnats i en åttasidig
            A4-broschyr, kallad Det nya skattesystemet, som distribuerades
            till alla hushåll i oktober 1990. Veckan före annonserades i alla
            landets dagstidningar om broschyren och att den skulle komma i
            brevlådan. Under samma period hade Anslagstavlan i TV1 och Kanal
            2 samt även
          </note>
          <note>
            TV3 och TV4 inslag om broschyren. Den har också lästs in på kassett
            och bl.a. distribuerats till prenumeranter på ljudkassetter.
          </note>
          <note>
            I början av november togs en helsidesannons med sammanfattning
            av reformen in i
          </note>
          <note>
            Invandrartidningens samtliga språkversioner.
          </note>
          <note>
            Annonsen var gjord i samarbete med spardelegationen.
          </note>
          <note>
            En stor mängd informationsmaterial som är avsett för allmänheten
            har tagits fram och hålls tillgängligt hos skattemyndigheterna.
            Särskilda informationsfoldrar tar upp frågor om uthyrning av näringsfastighet,
            nya skatteregler för enskild näringsverksamhet, ny kontrolluppgift
            för inkomståret 1991, hobbyverksamhet och nytt uppgiftslämnande
            för näringsidkare från 1992.
          </note>
          <note>
            En ny MOMS-broschyr har skickats till alla momsregistrerade och
            informationsfoldern
          </note>
          <note>
            Traktamenten och andra kostnadsersättningar till samtliga arbetsgivare.
            Sedan början av januari finns vidare en 16-sidig A4-broschyr om
            försäljning av privatbostad tillgänglig hos skattemyndigheterna.
          </note>
          <note>
            Ytterligare informationsmaterial som kommer att bli tillgängligt
            under den närmaste tiden behandlar bl.a. preliminär B-skatt. Material
            skickas ut med B-
          </note>
          <note>
            skattsedlarna i januari i år. En broshyr med särskild information
            riktad till pensionärer kommer ut i början av året och ett informationsblad
            om preliminärskatt på räntor och utdelningar kommer att distribueras
            till samtliga bankkontor. Engelska versioner av broschyren Det
            nya skattesystemet och MOMS-broschyren kommer ut under februari.
          </note>
          <note>
            Vissa ytterligare informationsskrifter som behandlar reavinst
            planeras.
          </note>
          <note>
            Utgifterna hittills för informationen uppgår till ca
          </note>
          <note>
            12 milj. kr., varav huvuddelen är porto och tryckkostnader.
          </note>
          <note type="speaker">
            Anf. 95 ANITA MODIN (s):
          </note>
          <note>
            Herr talman! Jag tackar statsrådet för svaret.
          </note>
          <note>
            Det är mycket som har hänt hittills. Men min erfarenhet är att
            människor anser att de inte har fått tillräckligt med information.
            Under hösten uttryckte många en djup oro för sin privatekonomi
            i samband med skatteomläggningen. Än värre har det blivit nu när
            många organisationer, företag och institutioner lägger på betydligt
            mer på sina priser än vad själva momspåslaget motiverar. Finns
            det möjlighet att snabbt få ut information så att den enskilda
            människan kan bilda sig en uppfattning om huruvida påslaget är
            rimligt att betala eller om priset har höjts för mycket?
          </note>
          <note type="speaker">
            Anf. 96 Statsrådet ERIK ÅSBRINK (s):
          </note>
          <note>
            Herr talman! Jag delar helt Anita Modins oro över det oskick
            som förekommer på sina håll. Man tar ut stora prishöjningar och
            påstår felaktigt att de i sin helhet beror på skattereformen,
            dvs. att mervärdeskatt införs på ett vidgat område. Det finns
            all anledning att påtala att det är felaktigt. Så har också skett.
            Jag har själv gått ut med information i denna fråga. Regeringen
            har gett statens pris- och konkurrensverk i uppdrag att noga följa
            utvecklingen på området och slå larm om missförhållanden upptäcks.
            SPK har redan informerat om uppgifter som visar ungefär vilka
            påslag i olika branscher och för olika typer av tjänster som är
            motiverade på grund av basbreddningen av mervärdeskatten.
          </note>
          <note>
            Skattemyndighetens uppgift är något annorlunda.
          </note>
          <note>
            Skattemyndigheten har i första hand att informera allmänheten
            om de nya skattereglerna. Detta har gjorts, och mera kommer att
            ske -- inte minst i samband med de deklarationer som skall avlämnas
            första gången i februari 1992. Det är däremot inte skatteförvaltningens
            uppgift att ge mera allmänna råd i hushållsekonomi eller att gripa
            in i den mån olika företag höjer priserna oskäligt med anledning
            av skattereformen. De uppgifterna bör i första hand skötas på
            annat sätt. Jag har nämnt några exempel på hur det kan gå till.
          </note>
          <note type="speaker">
            Anf. 97 ANITA MODIN (s):
          </note>
          <note>
            Herr talman! Det finns naturligtvis en rollfördelning för skattemyndigheten
            osv. Men det är moraliskt angeläget för människor att kunna hjälpa
            till själva. Det är bra att kunna känna att man kan säga ifrån.
            Det finns en hel del pengar kvar av det anslagna beloppet, så
            det kanske går att göra något ytterligare för att åstadkomma en
            förstärkning.
          </note>
          <note type="speaker">
            Anf. 98 Statsrådet ERIK ÅSBRINK (s):
          </note>
          <note>
            Herr talman! Det är riktigt att riksskatteverket kommer att gå
            ut med ytterligare information. Jag kan inte nu mera i detalj
            förutse vad som återstår.
          </note>
          <note>
            Men jag kan lova att regeringen och jag skall göra vad som står
            i vår makt för att vare sig det sker med hjälp av skatteförvaltningen
            eller på annat sätt ytterligare upplysa allmänheten om de priseffekter
            som kan motiveras av skattereformen. Det är naturligtvis viktigt
            att allmänheten har kännedom om detta och att allmänheten kan
            hjälpa till med att slå larm om oskäliga prishöjningar genomförs
            med en felaktig motivering.
          </note>
          <note>
            Herr talman! Får jag passa på tillfället att som ett komplement
            till mitt frågesvar lämna över en del av det informationsmaterial
            som har framställts, broschyrer, annonser och ljud- och bildkassetter
            från i första hand skatteförvaltningen men också från spardelegationen,
            som har varit inblandad i informationsverksamheten.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1990/91:334 om utredning om riksbankens ställning
          </note>
          <note type="speaker">
            Anf. 99 Statsrådet ERIK ÅSBRINK (s):
          </note>
          <note>
            Herr talman! Lars Tobisson har frågat mig när den aviserade utredningen
            om riksbankens ställning skall tillsättas och om regeringen avser
            att samråda med riksdagen om utredningens uppdrag.
          </note>
          <note>
            Regeringen beslöt vid sitt sammanträde den 18
          </note>
          <note>
            oktober 1990 att bemyndiga mig att tillsätta en utredning med
            uppdrag att utreda mål och former för riksbankens verksamhet.
            Ett samråd hade, som
          </note>
          <note>
            Lars Tobisson påpekar i sin fråga, ägt rum under våren. Utredningen
            kommer att tillsättas inom den närmaste framtiden, så snart personfrågor
            och organisatoriska frågor har lösts.
          </note>
          <note type="speaker">
            Anf. 100 LARS TOBISSON (m):
          </note>
          <note>
            Herr talman! Jag tackar för svaret.
          </note>
          <note>
            Först några ord om tidsaspekten. I april förra året förelåg,
            efter vad vi vet i riksdagen, ett utkast till direktiv till denna
            utredning. Direktiven överensstämde med en motion med mig som
            första namn, vilken hade väckts i januari samma år.
          </note>
          <note>
            Motionen var på väg att avstyrkas i finansutskottet.
          </note>
          <note>
            Det framgick i sammanhanget när regeringen tog sitt initiativ
            att siktet var inställt på att lägga fram förslag till en grundlagsreform
            redan nu i höstas.
          </note>
          <note>
            Utredningen har ännu inte kommit till stånd. Det har gått tre
            kvarts år sedan direktiven förelåg, och det är tre månader sedan
            statsrådet fick sitt bemyndigande.
          </note>
          <note>
            Jag blir mest överraskad över att statsrådet säger att samråd
            har ägt rum. Riksbanken är ett riksdagens organ. Talmannen överlämnade
            till gruppledarna i våras utkasten till direktiv. Men de återkallades
            påföljande dag, och vi fick aldrig något tillfälle att lämna några
            synpunkter. Jag har alltså utgått från att samrådet skulle genomföras.
            Vi var ju överens med innehållet i direktiven i våras. Det är
            i och för sig inga problem på den punkten. Men det borde lika
            fullt vara en kontakt som slutförs. Jag vet inte om det föreligger
            något missförstånd här. Jag hoppas verkligen på det.
          </note>
          <note>
            Om statsrådet anser att samrådet är slutfört, aktualiserar det
            sammansättningen som jag hade tänkt ta upp vid ett kommande tillfälle
            när vi kan lägga fram synpunkter på utredningen.
          </note>
          <note>
            I våras tyckte jag mig kunna godta att det fanns en utredningsman,
            då det brådskade att få fram en grundlagsändring till hösten.
            Men nu är det inte lika brått. Då menar jag att det är rimligt
            att det tillsätts en parlamentarisk utredning där de partier som
            är företrädda i riksbanksfullmäktige också finns med.
          </note>
          <note>
            Det är ju ett riksdagens organ som regeringen egentligen inte
            kan förfoga över på utredningsstadiet.
          </note>
          <note type="speaker">
            Anf. 101 Statsrådet ERIK ÅSBRINK (s):
          </note>
          <note>
            Herr talman! Det är riktigt att det fanns ett utkast till utredningsdirektiv
            i våras. Som alla har kunnat konstatera har denna utredning ännu
            inte tillsatts.
          </note>
          <note>
            Skälet till tidsutdräkten är att vi har behövt ytterligare tid
            på oss för att fundera på direktivens utformning. Det har också
            hänt väsentliga saker på området på den relativt korta tid som
            har förflutit sedan i våras. Jag tänker framför allt på den fortsatta
            utvecklingen inom EG och arbetet med att skapa en ekonomisk och
            monetär union och i samband med det att skapa en s.k. europeisk
            centralbank.
          </note>
          <note>
            Med hänsyn till vad som har sagts på senare tid om
          </note>
          <note>
            Sveriges framtida relationer med EG, där ett medlemskap har ryckt
            fram som en högst sannolik utveckling framöver, kommer den utvecklingen
            mera direkt att påverka oss under de närmaste åren. Det finns
            anledning att lyfta fram den aspekten starkare än vad som skedde
            i utkasten till direktiv i våras.
          </note>
          <note>
            I och med att vi inte drog i gång ett arbete i våras, är det
            som Lars Tobisson påpekar omöjligt att få till stånd ett första
            beslut i en grundlagsfråga under denna mandatperiod. Det hade
            nog varit mycket svårt även om det ursprungliga tidsschemat hade
            hållit. Det gör i sin tur att vi av den anledningen inte har någon
            större brådska. I den mån det blir grundlagsändringar -- det är
            mycket möjligt att så blir fallet -- är det inte förrän efter
            valet 1994 som det andra och definitiva beslutet kan fattas. Det
            första beslutet om ett sådant tidsschema bör -- om jag minns rätt
            -- fattas senast i november 1993. Vi har alltså ganska gott om
            tid. Men jag kan försäkra att vi mycket snart kommer att tillsätta
            denna utredning.
          </note>
          <note type="speaker">
            Anf. 102 LARS TOBISSON (m):
          </note>
          <note>
            Herr talman! Detta gör mig orolig. Statsrådet besvarade inte
            min fråga om det s.k. samrådet. Jag har med mig de direktiv vi
            fick med följebrevet från riksdagsdirektören förra våren: ''Statsrådet
          </note>
          <note>
            Åsbrink har tagit kontakt med talmannen för att diskutera formerna
            för tillsättande av en utredning om riksbanken och innehållet
            i direktiv för utredningen- - - Synpunkter emotses senast den
            27
          </note>
          <note>
            april.'' Det brevet var daterat den 25 april och tillställdes
            mig som gruppledare.
          </note>
          <note>
            Den 26 april fick vi ett brev från samme riksdagsdirektör: ''Sedan
            jag fått meddelande om att de utdelade direktiven inte längre
            är aktuella saknas anledning för er att besvara min tidigare skrivelse.''
            Man kan därefter då inte säga att samråd har ägt rum och att allt
            är frid och fröjd vad beträffar riksdagens inkoppling. Tvärtom!
            Vi har inte givits tillfälle att lägga fram synpunkter på direktiven.
            För min del tror jag att det är okej. Jag tror inte heller att
            det är några problem med att ta med EG-aspekterna. Men jag hade
            tänkt att lägga fram synpunkter på sammansättningen. Vad tänker
            sig statsrådet där? Det finns ingen anledning att av brådskande
            skäl ha bara en utredningsman utan parlamentarisk förankring.
          </note>
          <note type="speaker">
            Anf. 103 Statsrådet ERIK ÅSBRINK (s):
          </note>
          <note>
            Herr talman! Normalt är inte gången sådan att regeringen samråder
            med riksdagen och oppositionspartierna om utseendet på de direktiv
            som ligger till grund för utredningar och inte heller hur en kommitté
            skall vara sammansatt.
          </note>
          <note>
            Det är inte minst i det här fallet fritt fram både för
          </note>
          <note>
            Lars Tobisson från moderaterna och för andra partier att ge synpunkter
            då det i ett tidigare skede har delats ut ett utkast till direktiv.
            Synpunkter har också framförts, senast här i kammaren.
          </note>
          <note>
            När det gäller sammansättningen av kommittén kan jag försäkra
            att det kommer att skapas goda möjligheter för oppositionspartierna
            att påverka utredningsarbetet under resans gång. Det är självklart
            att en utredning måste stå i kontakt med riksdagen och riksdagens
            partier.
          </note>
          <note type="speaker">
            Anf. 104 LARS TOBISSON (m):
          </note>
          <note>
            Herr talman! Det må vara att det inte hör till vanligheterna
            att oppositionspartierna och riksdagen i förväg granskar direktiven.
            Men det här är inte ett vanligt ärende. Riksbanken är ett riksdagens
            verk. Egentligen kan man hävda att det är riksdagen som skall
            svara för utformningen av direktiv och hanteringen av dem.
          </note>
          <note>
            Nu finns det en praxis sedan gammalt att det trots det formella
            förhållandet åligger regeringen att tillsätta utredningar osv.
            Men jag hävdar att ett samråd inte har skett. Och jag tycker att
            statsrådet borde kunna instämma, när jag återger vad som har sagts
            till oss. Vi har fått tillfälle att lägga synpunkter på direktiven.
            Jag har förberett mig på att göra så, men jag har sedan fått beskedet
            att det inte är någon idé då det hela inte är aktuellt och direktiven
            är återkallade.
          </note>
          <note>
            Dessutom kommer vi till frågan om utredningens sammansättning.
            Jag var själv ledamot av statsskuldspolitiska kommittén, som var
            den förra kommitté som sysslade med riksbanken. Det var en parlamentariskt
            sammansatt utredning. På statsrådet låter det som att så inte
            skall bli fallet nu.
          </note>
          <note>
            Jag tror att det är fel att hantera frågan på detta sätt när
            ärendet gäller ett av riksdagens verk.
          </note>
          <note type="speaker">
            Anf. 105 Statsrådet ERIK ÅSBRINK (s):
          </note>
          <note>
            Herr talman! Jag tycker kanske inte att Lars
          </note>
          <note>
            Tobisson skall överbetona de formella aspekterna på hanteringen
            av denna fråga. Faktum kvarstår att riksdagen och oppositionspartierna
            har haft möjlighet att ta del av ett tidigare utkast till direktiv.
            Man har haft möjlighet att ge synpunkter, vilket också har skett
            både här i riksdagen, i massmedia och på annat sätt.
          </note>
          <note>
            Det har med önskvärd tydlighet framgått vad både moderaterna
            och vissa andra partier har för åsikter i den här frågan. Jag
            tycker inte att ni kan säga att era möjligheter att påverka denna
            process har varit dåliga.
          </note>
          <note>
            Om jag minns rätt, förekom inte något motsvarande förfarande
            när direktiven utarbetades och fastställdes för den statsskuldspolitiska
            kommittén.
          </note>
          <note type="speaker">
            Anf. 106 LARS TOBISSON (m):
          </note>
          <note>
            Herr talman! Jag kan ge statsrådet rätt i att så inte skedde.
            Därför var det ett mycket bra initiativ av statsrådet att vända
            sig till riksdagen med detta utkast till direktiv. Det var rätt
            sätt att hantera frågan. Det gjorde mig så vänligt stämd, att
            jag tyckte att man kunde godta detta med utredningsman, i synnerhet
            som det var en sådan brådska. Men jag tycker faktiskt att statsrådet
            kan erkänna att det är fel när han säger att samråd har ägt rum.
            Jag har ett papper i min hand, där riksdagsdirektören har skrivit:
            ''Sedan jag fått meddelande om att de utdelade direktiven inte
            längre är aktuella saknas anledning för er att besvara min tidigare
            skrivelse.''
          </note>
          <note>
            Jag hoppas att statsrådet vet vad jag och det parti jag representerar
            anser i den här frågan. Det har framgått i andra sammanhang, men
            så som detta har utspelats har vi inte fått tillfälle att samråda
            om direktiven.
          </note>
          <note>
            Som sagt, när det nu inte är så bråttom finns det anledning att
            redan från början förankra denna fråga, som kan vara känslig för
            de partier som finns representerade i riksbanksfullmäktige.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1990/91:306 om hjälp med livsmedel till de
            baltiska staterna
          </note>
          <note>
            Anf. 107 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Hugo Andersson har frågat mig om jag avser ta något
            initiativ för att sända svenska livsmedel till de baltiska republikerna.
          </note>
          <note>
            Sedan frågan ställdes har läget i de baltiska republikerna förändrats
            avsevärt. Under den gångna helgen har sovjetiska trupper gått
            in i
          </note>
          <note>
            Litauens huvudstad Vilnius, med blodsutgjutelse som följd. Även
            i Lettland och Estland är läget spänt. Jag behöver inte upprepa
            statsministerns klara fördömande av det sovjetiska handlandet.
          </note>
          <note>
            Vad gäller biståndsinsatser till de baltiska republikerna finns
            beredskap för snabba, humanitära insatser om behov skulle uppstå.
          </note>
          <note>
            Regeringen har löpande kontakt med Svenska röda korset, som är
            berett att agera i samarbete med
          </note>
          <note>
            Finska röda korset. Medel härför kommer i så fall att ställas
            till Röda korsets förfogande.
          </note>
          <note>
            Så till det som frågan avsåg, nämligen livsmedelshjälp. Under
            senhösten kom oroande rapporter om försörjningsproblem i
          </note>
          <note>
            Sovjetunionen. Det står klart att de brister i försörjningssystemet
            som föreligger snarare beror på distributionsproblem och på den
            kris den centralplanerade ekonomin står inför än på reell livsmedelsbrist.
            Utvecklingen under den senaste tiden har förstärkt detta intryck.
          </note>
          <note>
            Jag har tidigare i kammaren poängterat att regeringen uppmärksamt
            följer försörjningsläget i
          </note>
          <note>
            Sovjetunionen. Vi har beredskap för humanitära insatser. Flera
            enskilda organisationer har inlett ett stöd till särskilt utsatta
            grupper. Sådana insatser utgör ett viktigt bidrag till det stöd
            vi ger till folken i Baltikum.
          </note>
          <note type="speaker">
            Anf. 108 HUGO ANDERSSON (c):
          </note>
          <note>
            Herr talman! Jag får tacka för svaret på min fråga.
          </note>
          <note>
            Som ministern påpekade är detta ett distributionsproblem snarare
            än en reell livsmedelsbrist. Det är möjligt, men det kan jag inte
            bedöma. Men vad det beror på är föga tröst för de människor som
            inte kan få tag i mat. De kan konstatera att det är tomt på hyllorna
            i affärerna.
          </note>
          <note>
            Till detta måste den fasta befolkningen i dessa länder se till
            att också de trupper som är stationerade i Baltikum får livsmedel.
            Enligt uppgifter är detta ett av de tvisteämnen som man i
          </note>
          <note>
            Lettland i dag förhandlar om.
          </note>
          <note>
            Andra länder har levererat livsmedel till andra delar av Sovjetunionen.
            Jag vill då fråga: Vilka ytterligare kriterier måste uppfyllas,
            enligt regeringen i Sverige, för att vi skall agera och lämna
            livsmedelsbistånd?
          </note>
          <note>
            Anf. 109 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Den här frågan har två aspekter. Den första är att
            det rör sig om katastrofbistånd när människor lider av svält eller
            undernäring. Om jag ser till försörjningssituationen generellt
            i
          </note>
          <note>
            Sovjetunionen, liksom i de Baltiska republikerna, går den inte
            att jämföra med hur katastrofbistånd brukar hanteras när det gäller
            andra delar av världen. Sovjetunionen befinner sig alltså i en
            relativt sett bättre situation. Om situationen ytterligare skulle
            förvärras kan det ändå bli fråga om att använda katastrofhjälp.
          </note>
          <note>
            Den andra aspekten är att vi har diskuterat med de baltiska republikerna
            om att lämna bidrag till deras allmänna utveckling. Vad gäller
            vårt bistånd till
          </note>
          <note>
            Östeuropa har man prioriterat direkta utvecklingsinsatser före
            livsmedelshjälp.
          </note>
          <note type="speaker">
            Anf. 110 HUGO ANDERSSON (c):
          </note>
          <note>
            Herr talman! Jag håller med om att det är mycket viktigt, vilket
            också påpekas i svaret, att organisationerna i Sverige har möjlighet
            att få stöd för att ta kontakt med människor i Baltikum och inleda
            ett samarbete.
          </note>
          <note>
            Min fråga föranleddes av de många artiklar som fanns i massmedia
            under senhösten, där de tomma hyllorna i affärerna visades. Då
            faller det sig naturligt att vi från svensk sida undersöker om
            vi inte skulle kunna hjälpa till.
          </note>
          <note>
            Som jag påpekade i min fråga är det ungefär 40 mil fågelvägen
            härifrån och till Baltikum. Detta avstånd är inte längre än att
            man skulle kunna klara t.o.m. färskvaruförsörjningen, vilket ju
            inte kommer i fråga när det gäller katastrofbistånd till andra
            länder.
          </note>
          <note>
            Men om jag skall tolka ministerns svar rätt, måste det tydligen
            till större problem än vad som för närvarande är för handen för
            att vi från svensk sida skall ställa upp med livsmedelsbistånd.
            Det är beklagligt, tycker jag. Livsmedelsbistånd skulle i dag
            vara till stor nytta för Baltikum.
          </note>
          <note>
            Anf. 111 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! När vi lämnar katastrofbistånd utgår vi ifrån katastrofens
            omfattning. Läget i
          </note>
          <note>
            Sovjetunionen, inkl. Baltikum, är besvärligt -- jag avser då
            livsmedelssituationen och lämnar dagens och gårdagens händelser
            utanför. Om man sätter denna situation i relation till andra katastrofsituationer
            i världen, är läget i
          </note>
          <note>
            Sovjetunionen dock inte fullt lika allvarligt. Här måste man
            göra en prioritering.
          </note>
          <note>
            Vi har gett löfte till enskilda organisationer om fraktbidrag
            när dessa vill sända livsmedelshjälp. En viss sådan livsmedelshjälp
            har också lämnats av svenska enskilda organisationer.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1990/91:315 om ökat stöd till de baltiska
            republikerna
          </note>
          <note>
            Anf. 112 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Pär Granstedt har frågat mig om regeringen är beredd
            att utöka biståndet till de baltiska republikerna, bl.a. för att
            bygga upp ny kapacitet för produktion av trycksaker.
          </note>
          <note>
            Den gångna helgens händelser i Baltikum har skakat oss alla.
            Våld kan aldrig accepteras. Genom att tillgripa vapenmakt mot
            obeväpnade civila upptrappades ett redan tidigare allvarligt läge.
            Det berör också Pär Granstedts fråga, nämligen möjligheterna för
            den baltiska pressen att arbeta fritt.
          </note>
          <note>
            Oron över utvecklingen har fördjupats. De baltiska republikerna
            behöver vårt stöd och skall få det. Ett betydande samarbete är
            redan i färd att genomföras inom ramen för miljardprogrammet för
            Östeuropa.
          </note>
          <note>
            Jag vill särskilt nämna experthjälp på miljöområdet till stöd
            för planering av vattenreningsverk samt det svenska initiativet
            till djupgående studier av de baltiska republikernas ekonomier.
          </note>
          <note>
            Jag vill här till Pär Granstedt överlämna en aktuell förteckning
            av vad som pågår.
          </note>
          <note>
            Vad gäller insatser för att bygga upp en tryckerioch redaktionskapacitet
            i de tre republikerna finns redan en begäran från republiken Estland.
            Ett projekt med denna inriktning förbereds för närvarande genom
            A-pressen och Arbetarrörelsens
          </note>
          <note>
            Internationella Centrum. En ansökan har inlämnats till SIDA och
            BITS.
          </note>
          <note>
            Jag kan försäkra att regeringen fortsätter -- både på detta område
            och andra -- att ge sitt aktiva stöd till de baltiska republikernas
            ekonomiska och politiska utveckling.
          </note>
          <note type="speaker">
            Anf. 113 PÄR GRANSTEDT (c):
          </note>
          <note>
            Herr talman! Jag tackar för svaret på min fråga och för den lista
            som jag kommer att få ta del av. Den skall bli intressant att
            studera, eftersom jag redan tidigare har följt denna fråga en
            hel del.
          </note>
          <note>
            Jag har i andra sammanhang framfört min uppfattning i denna fråga.
            Jag anser att vi inte visar den generositet mot de baltiska staterna
            i deras utvecklingssträvanden som vi borde visa. Men det är inte
            riktigt detta som är ämnet för denna fråga.
          </note>
          <note>
            Vad jag nu åsyftar är snarast ett slags katastrofbistånd, fastän
            det här inte handlar om livsmedel som under föregående frågedebatt
            utan om resurser för den fria opinionsbildningen.
          </note>
          <note>
            Sovjetarméns ingripande i Baltikum, och framför allt i Litauen
            och Lettland, har hårt drabbat möjligheterna till en fri opinionsbildning
            i dessa länder. Det finns där ett behov av ett omedelbart stöd,
            inte några långsiktiga projekt som förbereds och prövas i vanlig
            demokratisk tågordning.
          </note>
          <note>
            Sverige skulle i princip kunna ingripa inom de närmaste dagarna
            och ställa resurser till förfogande. Det borde i varje fall i
            Lettland fortfarande vara möjligt att i samråd med de lettiska
            myndigheterna se till att man där får tryckeriresurser och liknande
            som nu kan behövas när Pressens hus är ockuperat. I Litauen kan
            detta möjligen vara svårare; det kan jag inte bedöma.
          </note>
          <note>
            Det skulle vara intressant att få höra om det tagits några sådana
            kontakter från den svenska regeringens sida.
          </note>
          <note>
            Denna situation reser också ett annat behov, nämligen att snabbt
            komma i gång med radiosändningar på de baltiska språken. Vi vet
            ju att man har tystat den oberoende radion i Litauen, och risken
            finns att samma öde drabbar de övriga baltiska staterna. Också
            här borde man med svenska biståndsresurser kunna se till att det
            kommer i gång radiosändningar som kan upprätthålla det fria ordet.
          </note>
          <note>
            Anf. 114 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Självfallet innebär den nu rådande situationen att
            det behövs mycket stöd. Men det är samtidigt inte så helt lätt
            att veta vad man skall göra. Regeringen har just nu tillfälle
            att samtala om detta med de många politiker från de baltiska republikerna
            som nu finns i Stockholm. Jag vet att framför allt utrikesministern
            också har gjort detta, inte minst vad beträffar möjligheten att
            fortsätta radiosändningar. Jag hoppas att dessa samtal och våra
            möjligheter i detta sammanhang också skall leda till ett resultat.
          </note>
          <note type="speaker">
            Anf. 115 PÄR GRANSTEDT (c):
          </note>
          <note>
            Herr talman! Detta lät något bättre. Det tyder på att det faktiskt
            förekommer diskussioner mellan den svenska regeringen och företrädare
            för de legitima baltiska regeringarna om vilket konkret bistånd
            Sverige kan ge. Det är kanske litet synd att biståndsministern
            när hon nu skall svara på min fråga om just detta inte riktigt
            vet vilka diskussioner som har förts och om de har förts i konkreta
            termer, och ännu mindre vad de kan tänkas leda till.
          </note>
          <note>
            Jag vill uttrycka min förhoppning att dessa samtal genomförs
            någorlunda snabbt, och framför allt att de leder till snara åtgärder
            från den svenska regeringens sida så att vi verkligen kommer i
            gång med stödet till den fria opinionsbildningen i de baltiska
            republikerna.
          </note>
          <note>
            Överläggningen var härmed avslutad.
          </note>
          <note>
            16 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Finansutskottets betänkande 1990/91:FiU12
          </note>
          <note>
            Utrikesutskottets betänkanden 1990/91:UU5, UU9
          </note>
          <note>
            och UU10
          </note>
          <note>
            Näringsutskottets betänkande 1990/91:NU20
          </note>
          <note>
            Bostadsutskottets betänkande 1990/91:BoU8
          </note>
          <note>
            17 § Bordläggning
          </note>
          <note>
            Anmäldes och bordlades
          </note>
          <note>
            Motionerna
          </note>
          <note>
            med anledning av prop. 1990/91:60 Offentlighet, integritet och
            ADB
          </note>
          <note>
            1990/91:K18 av Bengt Kindbom m.fl. (c)
          </note>
          <note>
            1990/91:K19 av Claes Roxbergh m.fl. (mp)
          </note>
          <note>
            1990/91:K20 av Birgit Friggebo m.fl. (fp)
          </note>
          <note>
            1990/91:K21 av Bo Hammar m.fl. (v)
          </note>
          <note>
            18§ Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 11 januari
          </note>
          <note>
            1990/91:124 av Nic Grönvall (m) till statsrådet
          </note>
          <note>
            Anita Gradin om GATT-förhandlingarna:
          </note>
          <note>
            Misslyckandet att i Bryssel under december 1990 nå en framgångsrik
            förhandlings förhandlingsuppgörelse i Uruguay-rundan av
          </note>
          <note>
            GATT-förhandlingarna är mycket allvarliga.
          </note>
          <note>
            Konsekvenserna kan bli att utvecklingen mot en global handelsregim
            avbrytes. Risker finns nu att världens stora handelsblock väljer
            att söka handelspolitiska arrangemang i bilaterala och regionala
            folkrättsliga avtal.
          </note>
          <note>
            Världen skakas av en makroekonomisk finansiell kris, som sannolikt
            är långt djupare än den politiska i debatten i dag accepterar.
            Det är i den situationen alldeles oacceptabelt och tillika mycket
            farligt för den fortsatta ekonomiska utvecklingen i världen att
            avbryta ansträngningarna att underlätta en världsomfattande verklig
            frihandel, som omfattar alla handelns områden.
          </note>
          <note>
            Den globala frihandeln är den främsta styrkan för utvecklande
            länder. Många utvecklingsländer lider av en omfattande skuldsättning,
            vilket i sin tur utgör en farlig försvagning av de utvecklade
            ländernas banksystem. Ingenting borde i den situationen hejda
            en utveckling mot en global frihandel som skulle väsentligt stärka
            utvecklingsländerna.
          </note>
          <note>
            Under Uruguay-rundan har för första gången medlemsländerna åtagit
            sig att försöka utveckla en fullständig tillämpning av GATT-jurisdiktionen
            även inom handeln med jordbruks- och livsmedelsprodukter. De jordbruksregleringar,
            subsidiesystem, gränsskydd och exportstödssystem som utvecklats
            inom olika delar av vår värld har alldeles snedvridit marknadernas
            funktion. En överproduktion inom vissa regioner av livsmedel,
            med stark internationell prispress som följd, har utvecklats ur
            dessa farliga subsidiesystem.
          </note>
          <note>
            De måste kanske uppfattas som naturligt för länder där jordbruket
            alltjämt utgör en väsentlig del av landets kultur och profil att
            politiska ingrepp i jordbrukspolitiken ses med stor skepsis.
          </note>
          <note>
            Sammanbrottet i Bryssel-förhandlingarna var en direkt följd av
            motsättningarna inom jordbrukspolitiken mellan USA och EG. Den
            s.k.
          </note>
          <note>
            Cairns-gruppen gjorde gemensam sak i vad avser utspel med USA.
          </note>
          <note>
            I den debatt som följt på sammanbrottet i Brysselförhandlingarna
            har EG utpekats såsom ansvarig för att motsättningarna inte kunde
            överbryggas.
          </note>
          <note>
            Sverige intog före Bryssel-förhandlingarna en ställning som i
            stor utsträckning överensstämde med EGs hållning. Sverige bör
            därför nu kunna bidraga till att stärka EGs ställning i den jordbrukspolitiska
            frågan i GATT-förhandlingarna genom att uttala ett stöd för EGs
            hållning kanske i förening med ett uttalande om att en alleuropeisk
            jordbrukspolitik borde formuleras. Om så kunde ske skulle möjligen
            balanspunkten emellan å ena sidan EG och å andra sidan USA/Cairns
            förändras så att nya förhandlingar även i jordbruksområdet skulle
            kunna starta.
          </note>
          <note>
            Med hänvisning till det som nu anförts vill jag fråga utrikeshandelsministern
            följande:
          </note>
          <note>
            Vilka åtgärder avser den svenska regeringen vidta för att verka
            för att förhandlingarna inom Uruguayrundan snarast kan återupptas?
          </note>
          <note>
            Är den svenska regeringen beredd att företa något utspel inom
            jordbrukspolitikens område för att därmed underlätta att nya förutsättningar
            för förhandlingarna inom GATT skapas?
          </note>
          <note type="speaker">
            1990/91:125 av Karin Israelsson (c) till socialministern om samordning
            av sjukvård och sjukförsäkring:
          </note>
          <note>
            Kravet på en samordning av sjukvård och sjukförsäkring är något
            som centerpartiet under ett antal år fört fram. För att få till
            stånd en bättre hushållning av resurserna krävs ett nytänkande.
          </note>
          <note>
            Det är angeläget att nya modeller för finansiering prövas, där
            man bl.a. inför ett totalt kostnadsansvar. Försök pågår inom flera
            landsting med att skilja ansvaret för produktion och finansiering
            åt. Avsikten är, som framgår av socialministern i socialdepartementets
            budget, att lägga fram en proposition i ämnet under våren
          </note>
          <note>
            1991. Nu finns ingen sådan proposition medtagen och det kan kanske
            tyda på att avsikten har blivit endast ett löfte.
          </note>
          <note>
            Finansutskottet har med anledning av regeringens skrivelse 1990/91:50
            om åtgärder för att stabilisera ekonomin och begränsa tillväxten
            av de offentliga utgifterna framhållit att det är regeringens
            avsikt att under våren 1991 föreslå en försöksverksamhet inom
            sjukvården som omfattar en samordning av sjukvårdens och sjukförsäkringens
            finansiella resurser.
          </note>
          <note>
            De många regelsystemen på socialförsäkringsområdet för med sig
            en rad olika negativa effekter. De långa handläggningstiderna
            bl.a. vid bedömning av arbetsskada hindrar rehabilitering och
            ger upphov till onödigt stor administration. Det finns stora vinster
            att hämta i en smidigare och mindre byråkratisk handläggning,
            något som kan åstadkommas genom en samordning av arbetsskade-
            och sjukförsäkringen.
          </note>
          <note>
            Socialförsäkringsutskottet skriver i sitt betänkande
          </note>
          <note>
            (1989/90:SfU15) att man utgår från att överväganden inom regeringskansliet
            när det gäller dessa frågor även kommer att göras beträffande
            samordningen mellan sjukförsäkringen och arbetsskadeförsäkringen.
          </note>
          <note>
            Mina frågor till socialministern är följande.
          </note>
          <note>
            1. När är en proposition att vänta vad gäller samordning av sjukvårdens
            och sjukförsäkringens finansiering?
          </note>
          <note>
            2. När tänker regeringen vidta åtgärder för att genomföra en
            samordning av arbetsskade- och sjukförsäkringen?
          </note>
          <note type="speaker">
            1990/91:126 av Lars Leijonborg (fp) till civilministern om brister
            i statsförvaltningens medelshantering:
          </note>
          <note>
            Till riksrevisionsverkets uppgifter hör att granska boksluten
            i ca 350 statliga myndigheter. De senaste åren har en växande
            andel av revisionsberättelserna varit det verket kallar
          </note>
          <note>
            ''orena''. Med uttrycket avses att granskningen resulterat i
            så grava anmärkningar att RRV bedömt det nödvändigt att påtala
            förhållandet i revisionsberättelsen. Granskningen av budgetåret
          </note>
          <note>
            1989/90 har nyligen avslutats. I inte mindre än 60
          </note>
          <note>
            fall har oren revisionsberättelse avgivits. Det är en ökning
            från de 55, som året innan bedömdes vara en allvarligt nivå. Det
            tyder på att de problem i statsverkets ekonomi- och bokföringsrutiner
            som jag påtalade i en fråga till civilministern i maj 1989
          </note>
          <note>
            förvärrats ytterligare.
          </note>
          <note>
            Följande myndigheter har fått oren revisionsberättelse båda eller
            något av de senaste två åren:
          </note>
          <note>
            Justitiedepartementet
          </note>
          <note>
            Kriminalvårdsstyrelsen
          </note>
          <note>
            Allmänna advokatbyråerna
          </note>
          <note>
            Utrikesdepartementet
          </note>
          <note>
            SIDA
          </note>
          <note>
            Styrelsen för u-landsutbildning
          </note>
          <note>
            Försvarsdepartementet
          </note>
          <note>
            Flygtekniska försöksanstalten
          </note>
          <note>
            Försvarets materielverk
          </note>
          <note>
            ÖB
          </note>
          <note>
            Chefen för armén
          </note>
          <note>
            Chefen för flygvapnet
          </note>
          <note>
            Chefen för marinen
          </note>
          <note>
            Socialdepartementet
          </note>
          <note>
            Socialstyrelsen
          </note>
          <note>
            Riksförsäkringsverket
          </note>
          <note>
            Samtliga 26 försäkringskassor
          </note>
          <note>
            Statens bakteriologiska laboratorium
          </note>
          <note>
            Kommunikationsdepartementet
          </note>
          <note>
            SMHI
          </note>
          <note>
            Statens telenämnd
          </note>
          <note>
            Finansdepartementet
          </note>
          <note>
            Byggnadsstyrelsen
          </note>
          <note>
            Utbildningsdepartementet
          </note>
          <note>
            Karolinska Institutet
          </note>
          <note>
            Stockholms universitet
          </note>
          <note>
            Universitetet i Linköping
          </note>
          <note>
            Lunds universitet
          </note>
          <note>
            Uppsala universitet
          </note>
          <note>
            Kungliga Tekniska högskolan i Stockholm
          </note>
          <note>
            Högskolan i Luleå
          </note>
          <note>
            Högskolan i Skövde
          </note>
          <note>
            Chalmers tekniska högskola
          </note>
          <note>
            Göteborgs universitet
          </note>
          <note>
            Högskolan i Eskilstuna/Västerås
          </note>
          <note>
            Arkitektmuseum
          </note>
          <note>
            Statens konstmuseer
          </note>
          <note>
            Sveriges Tekniska museum
          </note>
          <note>
            Riksantikvarieämbetet
          </note>
          <note>
            Jordbruksdepartementet
          </note>
          <note>
            Skogsstyrelsen
          </note>
          <note>
            Sveriges lantbruksuniversitet
          </note>
          <note>
            Industridepartementet
          </note>
          <note>
            Affärsverket FFV
          </note>
          <note>
            Statens vattenfallsverk
          </note>
          <note>
            Civildepartementet
          </note>
          <note>
            Statens arbetsgivarverk
          </note>
          <note>
            Domänverket
          </note>
          <note>
            Patent- och registreringsverket
          </note>
          <note>
            Statens löne- och pensionsverk
          </note>
          <note>
            Rikspolisstyrelsen
          </note>
          <note>
            Arbetsmarknadsdepartementet
          </note>
          <note>
            Arbetsmarknadsstyrelsen
          </note>
          <note>
            AMU-styrelsen
          </note>
          <note>
            Bostadsdepartementet
          </note>
          <note>
            Boverket
          </note>
          <note>
            Lantmäteriverket
          </note>
          <note>
            Miljödepartementet
          </note>
          <note>
            Statens naturvårdsverk
          </note>
          <note>
            Statens energiverk
          </note>
          <note>
            Det förtjänar att påpekas att samtliga departement finns med
            på listan.
          </note>
          <note>
            Utöver de angivna myndigheterna har ett femtontal ytterligare
            fått mer eller mindre graverande påpekanden i granskningspromemorior.
          </note>
          <note>
            En oren revisionsberättelse skrivs alltså när revisorerna från
            RRV -- eller en av verket anlitad revisionsbyrå -- upptäcker så
            allvarliga brister i bokföring eller ekonomiska rutiner, att det
            inte är förenligt med deras yrkesetik att nöja sig med muntliga
            kommentarer eller synpunkter i en särskild PM.
          </note>
          <note>
            Så här sa avdelningschef Iwan Wahlgren vid RRV i
          </note>
          <note>
            Dagens Industri den 26 maj 1989:
          </note>
          <note>
            ''Det handlar om mycket grava missförhållanden när vi påtalar
            dem i revisionsberättelsen. Det naturliga är ju att man under
            revisionens gång påtalar brister i interna diskussioner och promemorior.
            När det inte hjälper tvingas vi ta upp det i revisionsberättelsen''.
          </note>
          <note>
            Begreppet ''ansvarsfrihet'' används inte i statlig förvaltning.
            Men i många fall är en oren revisionsberättelse att jämföra med
            en revisionsberättelse i ett privat bolag där revisorerna avstyrker
            ansvarsfrihet.
          </note>
          <note>
            1. Vad RRV:s kritik handlar om i sammanfattning
          </note>
          <note>
            Den revision som här behandlas kallas inom statsförvaltningen
            för redovisningsrevision. Det handlar alltså, enkelt uttryckt,
            om den siffergranskning som i dagligt tal förknippas med begreppet
            revision. RRV bedriver också s.k.
          </note>
          <note>
            förvaltningsrevision, som syftar till att utröna om uppsatta
            verksamhetsmål har nåtts, om möjligheter till effektiviseringar
            har tagits till vara etc.
          </note>
          <note>
            I det följande redogörs för ett antal av de anmärkningar som
            RRV framfört de senaste två åren. Jag har sammanfört synpunkterna
            i fyra kategorier:
          </note>
          <note>
            1. Regelöverträdelser för att tillföra den egna myndigheten extra
            resurser eller den egna personalen skattefria förmåner.
          </note>
          <note>
            2. Oskicklighet eller slarv i medelsförvaltningen som förorsakar
            statsverket extra kostnader.
          </note>
          <note>
            3. Medvetna eller omedvetna brister i redovisningen som gör det
            svårt för statsmakterna att få en korrekt bild av det ekonomiska
            läget för en viss verksamhet.
          </note>
          <note>
            4. Misstanke om brott eller oetiskt uppträdande.
          </note>
          <note>
            Den sista kategorin är av något annorlunda karaktär än de tre
            första. Om misstanke om brott uppkommer under en revision, lämnas
            ärendet för polisutredning. I vissa fall har RRV fått särskilda
            uppdrag att utreda om oegentligheter eller oetiskt uppträdande
            förekommit. Sådana händelser föranleder i sig inte oren revisionsberättelse.
          </note>
          <note>
            Emellertid föreligger uppenbarligen ett visst samband mellan
            brister i redovisningen och möjligheten att upptäcka eventuella
            oegentligheter. Jag har under denna punkt därför dels refererat
            några fall där brottsmisstanke förelegat, dels redogjort för uttalanden
            i några orena revisionsberättelser av särskilt intresse i det
            perspektivet.
          </note>
          <note>
            a) Regelöverträdelser för att tillföra den egna myndigheten extra
            resurser eller den egna personalen skattefria förmåner
          </note>
          <note>
            Myndighetsledningarna är mycket uppfinningsrika när det gäller
            att skaffa extra pengar till verksamheten, vid sidan av det ordiniarie
            budgetarbetet.
          </note>
          <note>
            Kriminalvårdsstyrelsen kan tas som exempel. På fängelserna finns
            ett antal telefonautomater som används av internerna. När telefonräkningarna
            för dessa telefoner betalats återstod 8,5 milj kr i överskott.
            Reglerna säger att inkomster av det slaget ska gottskrivas statens
            inkomsttitel. Så skedde emellertid inte. Kriminalvårdsstyrelsen
            reserverade pengarna i sin balansräkning för kommande behov.
          </note>
          <note>
            Ett antal myndigheter överskrider varje år sina reservationsanslag
            utan att ha inhämtat bemyndigande. I vissa fall handlar det om
            procentuellt stora överskridanden. Förfarandet strider mot gällande
            regler. Det är i praktiken svårt att återkräva dessa belopp. Det
            är ovanligt att myndigheterna ett kommande budgetår ''straffas''
          </note>
          <note>
            för överskridanden genom motsvarande neddragningar. Att strunta
            i beslut från regering och riksdag är alltså för en myndighet
            ett ganska riskfritt sätt att skaffa sig de resurser som en hård
            budgetprocess tagit ifrån den. RRV söker upptäcka den typen av
            överskridanden, även om myndigheterna gör sitt bästa för att dölja
            dem.
          </note>
          <note>
            Anmäkningar riktas på den här punkten bl.a. mot
          </note>
          <note>
            SIDA, statens löne- och pensionsverk, statens naturvårdsverk
            och statens energiverk.
          </note>
          <note>
            Flera anmärkningar i de nu aktuella berättelserna gäller ett
            förfaringssätt som utvecklats vid vissa högskolor. Högskolorna
            har rekvirerat medel från statens checkräkningskredit och satt
            in dem på räntebärande konton. Karolinska institutet är ett exempel.
            Revisorerna skriver: ''KI har under året tillgodogjort sig räntevinster
            på cirka 11 miljoner kronor genom orättmätigt utnyttjande av statsverkets
            checkräckning.'' Tanken från högskolornas penningförvaltare har
            alltså varit att enheterna skulle kunna disponera räntevinsten.
          </note>
          <note>
            Men ur hela statsförvaltningens synvinkel är pengarna naturligtvis
            inte gratis under den tid de disponeras av högskolorna. Staten
            betalar ränta för dem, eller går miste om ränteintäkter. I praktiken
            innebär förfaringssättet alltså att en högskola skaffar sig pengar
            från andra statliga verksamheter utan att överföringen prövats
            i någon budgetprocess.
          </note>
          <note>
            Ett växande antal anmärkningar gäller myndigheter med ''blandfinansiering''.
            Det blir allt vanligare att myndigheterna -- ofta för att mildra
            effekterna av hårda sparkrav -- ges rätt att finansiera en del
            av sin verksamhet med avgifter eller försäljning på den öppna
            marknaden.
          </note>
          <note>
            Systemet ger dock upphov till stora redovisningsproblem. Frestelsen
            blir ofta övermäktig att låta den ordinarie, skattefinansierade
            verksamheten subventionera den konkurrensutsatta. Även på denna
            punkt syndar många högskolor. Det är mycket oklart om den växande
            externa verksamheten bär sina kostnader. Också SBL, statens bakteriologiska
            laboratorium, får kritik för hopblandning av uppdragsverksamhet
            och myndighetsutövning.
          </note>
          <note>
            Statens telenämnd är en helt ny myndighet som börjar sin bana
            med en oren revisionsberättelse för att avgifter och anslagsmedel
            behandlats felaktigt i redovisningen. Ännu ett exempel är Sandö
            U-
          </note>
          <note>
            centrum, som inte kunnat sälja utbildningar i den utsträckning
            som man hoppats, men trots detta behållit personal som anställts
            för att klara en omfattande uppdragsverksamhet.
          </note>
          <note>
            SCB, Statistiska centralbyrån redovisar ett underskott i sin
            uppdragsverksamhet på 4,9 milj kr.
          </note>
          <note>
            När det täcks med skattemedel innebär det att skattebetalarna
            subventionerar SCB:s kunder med samma belopp. Om något av de privata
            företag som konkurrerar med SCB, t.ex. när det gäller opinionsundersökningar,
            hade gått med samma förlust hade det självfallet inte ansetts
            vara ett problem som skattebetalarna skulle lösa åt företaget.
          </note>
          <note>
            Men det största problemet är inte förlusten utan att det säkert
            varit möjligt för SCB:s ledning att dölja den eller göra den ännu
            större genom andra kalkylmetoder. Bristerna i kalkylmetoderna
            gäller en rad myndigheter, men SCB kan användas som exempel. RRV
            skriver: ''Merparten av de kalkyler som RRV tagit del av har varit
            övergripande och summariska. I några fall har ingen kalkyl erhållits.
          </note>
          <note>
            Sammantaget tyder detta på brister i kalkyleringsfasen och dess
            dokumentation.''
          </note>
          <note>
            Om SMHI, statens metereologiska och hydrologiska institut och
            dess fördelning mellan anslags- och uppdragsfinansierad verksamhet
            skriver revisorerna: ''Något underlag i form av faktiska lönekostnader
            inom respektive verksamhet under 1989/90 har ej presenterats''.
          </note>
          <note>
            Den pågående förnyelsen av den offentliga sektorn ger i sig upphov
            till vissa problem, anser RRV.
          </note>
          <note>
            Resultat- eller bonusinslag i lönen är ett exempel.
          </note>
          <note>
            På ett av regementena i Eksjö får de anställda välja presenter
            om vissa rationaliseringsvinster uppstår.
          </note>
          <note>
            RRV menar att det dels är oklart hur den uppgivna rationaliseringsvinsten
            har räknats fram, dels att presenterna måste anses som skattepliktig
            löneförmån. Vid förfrågan uppgav myndigheten att presenterna (ståltermosar,
            armbandsur, stövlar m.m.) hade ''lånats ut'' till personalen.
            Revisorerna tillfrågade även personalen: ''Alla de ur personalen
            som tillfrågades under revisionen uppfattade att de erhållit materielen
            som gåva''. Det andra regementet har ett liknande system, men
            där får personalen välja mellan rakapparat, resväska och idrottsutrustning.
            Värdet av gåvorna har inte funnits på kontrolluppgifter till personalen.
            Två tillfrågade lokala skattemyndigheter har bedömt gåvorna som
            skattepliktiga. Skogsstyrelsen får också kritik för sitt bonuslönesystem.
          </note>
          <note>
            b) Oskicklighet och slarv i medelsförvaltningen som förorsakar
            statsverket extra kostnader
          </note>
          <note>
            Statens energiverk får allvarlig kritik. RRV skriver att ''internkontrollen
            på ekonomibyrån helt tycks ha upphört under budgetåret.'' RRV
          </note>
          <note>
            stickprovsgranskade 20 inkomstverifikationer.
          </note>
          <note>
            Resultatet: ''I två fall hade momsredovisningen (ca
          </note>
          <note>
            200 tkr) glömts bort. Allvarligt är att postgiroinbetalningar
            på ibland miljonbelopp blir liggande på A-byrån upp till en månad
            innan de gottskrivs energiverkets postgiro. En av verket utställd
            faktura på 1,3 milj kr betalades efter en påminnelse 130 dagar
            för sent. Dessa två exempel har gett staten ränteförluster på
            ca 65.000 kr!''
          </note>
          <note>
            RRV kritiserar flera myndigheter för s.k.
          </note>
          <note>
            enmansgranskning, dvs att tjänstemän har rätt att ensamma besluta
            om och betala ut stora belopp.
          </note>
          <note>
            Det ökar riskerna för både brott och misstag. En anställd vid
            en länsbostadsnämnd betalde ut ett räntebidrag som var 132.149
            kr högt. När revisionen upptäckte misstaget ansågs det att mottagaren
            varit i god tro och att beloppet därför inte kunde återkrävas.
            Vid den granskning av sex länsbostadsnämnder där detta fall upptäcktes
            påträffades också flera andra allvarliga misstag.
          </note>
          <note>
            c) Medvetna eller omedvetna brister i redovisningen som gör det
            svårt för statsmakterna att få en korrekt bild av en viss verksamhets
            ekonomiska läge.
          </note>
          <note>
            Även här kan exemplet hämtas från Statens energiverk. Revisorerna
            skriver: ''Ekonomiska verksamhetsredovisningen visade kostnader
            på 890
          </note>
          <note>
            milj kr istället för 928 milj kr. Av 27 bokslutsbilagor innehöll
            15 bilagor felaktiga sifferuppgifter. De felaktiga beloppen varierade
            från 400--500 miljoner kronor ner till ören.'' Och vidare: ''2.
            Balansposten
          </note>
          <note>
            'Beredskapslager' visar 389 milj kr för lågt belopp.
          </note>
          <note>
            Not 9 har kompletterats. 3. Som resultat av ovanstående visar
            balansposten 'Statskapital'
          </note>
          <note>
            följaktligen motsvarande belopp för lågt.''
          </note>
          <note>
            I förra årets granskning av Boverket skrev revisorerna: ''Energibidragsanslaget
            B 17 har i anslagsredovisningen för 1988/89 redovisats med närmare
            91 milj kr för mycket''.
          </note>
          <note>
            Boverket får i år ren revisionsberättelse för första gången på
            tio år. Men det har kunnat ske genom att revisorerna accepterat
            att en rad frågetecken från tidigare år, motsvarande belopp i
            storleksordningen en miljard kronor, aldrig kommer att kunna rätas
            ut. Exemplet understrycker vilka väldiga belopp RRV:s anmärkningar
            berör.
          </note>
          <note>
            Revisorerna skriver om SMHI: ''Pågående investeringar uppgående
            till miljonbelopp i balansräkningar har inte specificerats eller
            utretts av institutet. RRV har därför inte kunnat verifiera att
            redovisat resultat och ställning per 1990-06-30 är rättvisande.''
          </note>
          <note>
            Byggnadsstyrelsen har på RRVs uppdrag reviderats av revisionsbyrån
            KPMG/Bohlins.
          </note>
          <note>
            Revisorerna skriver: ''Resultatet i övrigt har påverkats av olika
            bokföringsåtgärder. En del av dem är i strid med god redovisningssed
            medan andra kan ifrågasättas.''
          </note>
          <note>
            ÖB och försvarsgrenscheferna får kritik för att ekonomisystemet
            saknar funktioner för
          </note>
          <note>
            ''koncernelimineringar''. Samma belopp kan därför förekomma två
            gånger i redovisningen. RRV
          </note>
          <note>
            konstaterar: ''Därmed försvåras möjligheterna att på koncernnivå
            analysera resursutnyttjandet rensat från interna transaktioner.''
          </note>
          <note>
            Rikspolisstyrelsen är ett sorgebarn bland myndigheterna när det
            gäller den ekonomiska redovisningen. Påpekanden som gjordes i
            orena revisionsberättelser under de fyra senaste åren har inte
            åtgärdats. I sin sammanfattning skriver RRV:
          </note>
          <note>
            ''Följande påpekanden i årets rapport bedömer
          </note>
          <note>
            RRV som mer väsentliga: -- betydande brister i balansräkningen,
            -- betydande brister inom ekonomiadministrationen...''
          </note>
          <note>
            d) Misstanke om brott eller oetiskt uppträdande.
          </note>
          <note>
            Först bör sägas att antalet fall där misstanke om brott, t.ex.
            bedrägeri, uppkommit är relativt litet.
          </note>
          <note>
            Jag har inte tillgång till någon siffra, men för de två senaste
            åren torde den snarare ligga under än över tio. Ett fall som är
            aktuellt just nu ligger utanför själva statsförvaltningen och
            gäller en hjälporganisation, som fått stora bidrag från SIDA.
          </note>
          <note>
            Rikskriminalen har delgivit föreståndaren misstanke om grovt
            bedrägeri.
          </note>
          <note>
            Andra brottsmisstankar har gällt handläggare på försäkringskassor
            och länsarbetsnämnder, som gjort utbetalningar till sig själva
            eller bulvaner.
          </note>
          <note>
            Tjänstemän som haft ansvaret för försäljningar har misstänkts
            sälja till underpris till anhöriga eller vänner. I vissa fall
            har också stölder förekommit.
          </note>
          <note>
            Andra uppmärksammade fall har gällt försäljningen av ett resebyråföretag
            för permissionsresor från försvarsstaben, och ett antal starkt
            ifrågasatta handlingar från de tidigare generaldirektörerna i
            FFV och Posten. I de båda sistnämnda fallen har personerna lämnat
            sina befattningar.
          </note>
          <note>
            Det finns här anledning att påminna om två begrepp som spelar
            en central roll i modern revision: ''väsentlighet'' och ''risk''.
            Granskningen ska koncentreras på sådant som är väsentligt och
            på områden där risken för bedrägerier eller vanskötsel är särskilt
            stor.
          </note>
          <note>
            Mot den bakgrunden är det bekymmersamt att
          </note>
          <note>
            Riksförsäkringsverket och samtliga försäkringskassor år efter
            år finns med bland de myndigheter som får kritik. RRV kritiserade
            för ett år sedan -- då för tredje året i rad -- bristen på
          </note>
          <note>
            ''verifieringskedja'', alltså möjligheten att genom
          </note>
          <note>
            ''dokument, hänvisningar och identifieringstecken följa en transaktion
            via grundbokföring till huvudbok och årsbokslut eller omvänt''.
          </note>
          <note>
            I år är det dags igen, för fjärde gången. RRV
          </note>
          <note>
            skriver: ''Således har, enligt vår uppfattning, ännu ej skapats
            möjligheter att, i tillräcklig omfattning, verifiera redovisningen
            avseende de centrala ADB-
          </note>
          <note>
            baserade systemen för främst pensioner och bidrag eller att stämma
            av genom dessa system generade utbetalningar mot redovisningen.''
          </note>
          <note>
            Det handlar alltså om enorma belopp, som inte tillfredsställande
            kan granskas. Det är här begreppet ''risk'' kommer in. När mångmiljardbelopp
            hanteras utan tillfredsställande kontrollmöjligheter ökar naturligtvis
            risken för brott.
          </note>
          <note>
            RRV skrev i förra årets berättelse om riksförsäkringsverket och
            försäkringskassorna:
          </note>
          <note>
            ''Den monetära omslutningen, som nämnda bokslut representerar,
            utgör en mycket väsentlig del av samhällsekonomin''. I slutet
            av skrivelsen fördes ett resonemang under rubriken ''Styrelsens
            ansvar''. Där konstaterades: ''Styrelseledamöter i aktiebolag
            har ett reellt juridiskt ansvar. Det formella ansvaret för en
            ledamot i den statliga styrelsen eller kassastyrelsen kan inte
            definieras lika entydigt''. Uppenbarligen hade revisorerna tröttnat
            på att deras synpunkter inte ledde till konkreta åtgärder. Men
            ingenting tycks heller ha hänt budgetåret 1989/90.
          </note>
          <note>
            Som tidigare nämnts har RRV också i flera sammanhang kritiserat
            s.k. enmansgranskning vid beslut i bidragsärenden, särskilt om
            samma person är inblandad i själva utbetalningen. Bl.a.
          </note>
          <note>
            länsbostadsnämnder och länsstyrelser har drabbats av denna kritik.
          </note>
          <note>
            2. Hur allvarliga är bristerna?
          </note>
          <note>
            En avgörande fråga är naturligtvis hur allvarliga de brister
            RRV påtalar ska bedömas vara.
          </note>
          <note>
            Civilministern tonade ner problemen i ett frågesvar i riksdagen
            i maj 1989.
          </note>
          <note>
            Vissa anmärkningar förefaller också bagatellartade, som när Vattenfall
            får oren revisionsberättelse för att verket skickat viss redovisning
            till departementet istället för till RRV.
          </note>
          <note>
            I det och några andra liknande fall uppkommer frågan varför inte
            problemen åtgärdades under hand. En del av de myndigheter som
            får anmärkningar är små och bristerna verkar vara måttliga --
            som när Kungliga
          </note>
          <note>
            Djurgårdsförvaltningen låter sina anställda bo för billigt i
            förvaltningens egna fastigheter.
          </note>
          <note>
            Personer som kan jämföra med ekonomi- och bokföringsrutiner i
            privata företag är emellertid förvånade och bestörta över den
            oreda som råder i de statliga ekonomisystemen. En privat revisor
            har i en tidningsintervju påpekat att revisionsberättelser av
            det slag som RRV:s revisorer sett sig nödsakade att skriva, i
            ett privat företag i många fall skulle ha framtvingat styrelsens
            avgång.
          </note>
          <note>
            För en lekman är det svårt att dra någon annan slutsats av de
            mycket starka formuleringar som
          </note>
          <note>
            RRV i vissa fall använt, att sakernas tillstånd är mycket bekymmersamt.
          </note>
          <note>
            3. Vad beror problemen på?
          </note>
          <note>
            Hur har staten då hamnat i den här situationen? En vanlig, och
            säkert riktig, förklaring är att staten fått allt svårare att
            rekrytera och behålla kompetenta ekonomer och redovisningsexperter.
            Flera av dem som funnits har gått över till den privata sektorn.
          </note>
          <note>
            Det finns exempel på statliga verk där nästan samtliga utbildade
            ekonomer har slutat inom loppet av några få månader.
          </note>
          <note>
            En annan förklaring är att regelsystemen blir alltmer komplicerade
            och att det därför blir i motsvarande grad svårare att redovisa
            att medlen används korrekt.
          </note>
          <note>
            Men det finns också en allvarligare misstanke, då och då framförd
            av folk som följt utvecklingen. Det är att respekten för uppgiften
            att handha offentliga medel har avtagit.
          </note>
          <note>
            Den ovan gjorda genomgången aktualiserar frågan om vilket ansvar
            som egentligen kan utkrävas av ledningen för ett statligt verk.
            Hur ofta har det hänt att en generaldirektör fått avgå på grund
            av bristen i den ekonomiska hanteringen? Drabbas ett verk som
            överskrider sina anslag av några sanktioner?
          </note>
          <note>
            4. Regeringen har det yttersta ansvaret
          </note>
          <note>
            Ytterst har regeringen ansvaret för bristerna i den statliga
            medelshanteringen. Civilministerns agerande har hittills präglats
            av nonchalans.
          </note>
          <note>
            Huvudsynpunkten i ett frågesvar den 26 maj 1989
          </note>
          <note>
            föreföll vara att antalet orena revisionsrapporter, då ett 15-tal,
            inte var anmärkningsvärt högt.
          </note>
          <note>
            Statsrådet tyckte först inte att det var värt att ta kammarens
            tid i anspråk för en diskussion om problemet, men i en replik
            omtalade han att en utredning dagen innan tillsatts om redovisningsrevisionen
            -- som om det var revisionens fel att det är brister i bokföringen.
          </note>
          <note>
            Den nämnda utredningen har nu slutförts och lagt fram ett antal
            goda förslag. Det är t.ex. principiellt riktigt att det är regeringen
            som är mottagare av revisionsberättelserna.
          </note>
          <note>
            Men tyvärr behandlade utredningen av naturliga skäl inte huvudproblemen,
            för de ligger inte på revisionssidan. Och risken är att departementen
            inte kommer att reagera hårdare bara för att adressraden på revisionsberättelsen
            ändras.
          </note>
          <note>
            Departementen har givitvis redan tidigare fått alla revisionsberättelser
            för kännedom, och det har uppenbarligen inte föranlett några särskilt
            kraftfulla åtgärder.
          </note>
          <note>
            Nu krävs en krisplan för att få ordning och reda i statens bokföring.
            Kvalificerad personal måste rekryteras. Om det i vissa fall visar
            sig omöjligt får befintlig personal genomgå kompletterande snabbutbildning.
            Det måste också övervägas om --
          </note>
          <note>
            och i så fall i vilken form -- sanktioner ska drabba myndigheter
            som inte efterkommer RRV:s påpekanden.
          </note>
          <note>
            Ett kraftfullt agerande från civilministerns sida är nu nödvändigt.
          </note>
          <note>
            Jag vill med hänvisning till vad som anförts rikta följande fråga
            till civilministern:
          </note>
          <note>
            Vilka åtgärder avser statsrådet att vidta med anledning av det
            växande antalet s.k. orena revisionsrapporter i statsförvaltningen?
          </note>
          <note type="speaker">
            1990/91:127 av Lars Norberg (mp) till statsministern om regeringen
            och storindustrin:
          </note>
          <note>
            I tidningen Ny teknik nr 50 år 1990 förekom en kort artikel som
            jag inledningsvis anför helt oavkortad:
          </note>
          <note>
            ''Av Miki Agerberg Ny Teknik/Paris
          </note>
          <note>
            Storachefen om kärnkraften:
          </note>
          <note>
            ''REGERINGEN GISSLAN -- INGEN
          </note>
          <note>
            AVVECKLING''
          </note>
          <note>
            Den svenska regeringen är vår gisslan. Därför kommer kärnkraften
            inte att avvecklas. Det säger
          </note>
          <note>
            Storachefen Bo Berggren i en frispråkig intervju i en fransk
            affärstidning.
          </note>
          <note>
            Stora, Europas största pappers- och massakoncern ska minska sina
            investeringar i Sverige. Men det beror inte på någon oro för energibrist.
          </note>
          <note>
            -- Kärnkraften i Sverige kommer inte att avvecklas försäkrar
            Storas chef Bo Berggren i en intervju i den franska affärstidningen
            La Tribune de l'Expansion i förra veckan.
          </note>
          <note>
            -- Att avveckla kärnkraften skulle skada vår industrigren och
            den är alltför viktig för Sverige för att detta skulle få ske,
            fortsätter Bo Berggren och pekar på att branschen har en nettoexport
            värd 50
          </note>
          <note>
            miljarder kronor per år.
          </note>
          <note>
            -- Sveriges välstånd beror i första hand på oss. Just därför
            kommer kärnkraften inte att avvecklas, skatterna och arbetsgivaravgifterna
            kommer att sänkas och vi kommer att bli medlemmar i EG.
          </note>
          <note>
            Så regeringen är er gisslan? frågar den franska tidningen.
          </note>
          <note>
            -- Ja, just det, svarar Bo Berggren.''
          </note>
          <note>
            Så långt Ny Teknik.
          </note>
          <note>
            Bo Berggren är som bekant ledare för ett av
          </note>
          <note>
            Sveriges allra största företag och en obestridd auktoritet inom
            massa- och pappersindustrin samt inom Wallenberggruppen. Så långt
            jag kunnat utröna har inga avståndstaganden från hans ovan citerade
            uppfattning hörts av från storindustrin.
          </note>
          <note>
            Det finns därför anledning förmoda inte bara att man inom storindustrin
            delar Berggrens uppfattning utan också är tillfredsställd med
            den situation som Berggren beskriver.
          </note>
          <note>
            Om det förhåller sig så som Bo Berggren säger så måste detta
            uppfattas som ett hot mot demokratins livsnerv. Om en av ekonomiska
            makthavare ledd storföretagsamhet som står utanför demokratisk
            kontroll kan diktera samhällsutvecklingen på centrala samhällsområden:
            energipolitik, skatter, välfärdssystem och EG-politiken, så finns
            det anledning att med Carl XI säga: ''I herredagsmän resen inte
            så fort, vad göras skall är alleredan gjort.'' Den demokratiska
            makten har abdikerat till förmån för penningmakten.
          </note>
          <note>
            Nu förhåller det sig ju så att statsministern själv har uttalat
            att ''kärnkraften hör inte hemma i ett civiliserat samhälle'',
            vi har i regeringen en miljöminister som vid ett flertal tillfällen
            uttalat att riksdagsbeslutet om avvecklingen av två kärnenergireaktorer
            åren 1995 och 1996 är ett oåterkalleligt beslut. Likaså har både
            statsministern och flera andra medlemmar av regeringen uttalat
            att slutåret 2010 för kärnkraftsavvecklingen står fast.
          </note>
          <note>
            Dessa mål har storindustrin alltsedan de fastställdes systematiskt
            ifrågasatt, man har genom praktiska åtgärder sökt göra dem så
            svårgenomförbara som möjligt och man har genom ett omfattande
            opinionsbildningsarbete sökt övertyga svenska folket om att de
            av regering och riksdag fattade besluten är felaktiga, ogenomförbara,
            och kommer att leda till landets ruin etc.
          </note>
          <note>
            Regeringen har inte heller vidtagit de energiska åtgärder som
            varit motiverade för att förverkliga den kärnkraftavveckling som
            den har sagt sig syfta till. I stället har man stimulerat den
            elintensiva industrin genom låga elpriser och man har inte effektivt
            främjat inhemsk förnybar energi och energieffektivitet. Vidare
            har man i samband med den socialdemokratiska kongressen 1990 avskrivit
            det tidigare oåterkalleliga beslutet att börja kärnkraftavvecklingen
            1995. Därmed har man allvarligt försvagat trovärdigheten i sin
            uttalade politik att kärnkraften skall vara helt avvecklad år
          </note>
          <note>
            2010. Minsta barn inser ju att det blir svårare att avveckla
            landets 12 reaktorer till år 2010 ju senare man börjar.
          </note>
          <note>
            Regeringsformens kap. 1, § 6 anger att
          </note>
          <note>
            ''Regeringen styr riket. Den är ansvarig inför riksdagen.''
          </note>
          <note>
            Vad jag här har anfört beträffande regeringens oförmåga att genomföra
            det, som den själv sagt sig vilja göra, tyder på att Bo Berggren
            har rätt. Det är inte regeringen som styr riket utan storindustrin.
          </note>
          <note>
            Regeringen är dess gisslan.
          </note>
          <note>
            Det är inte bara regeringens avveckling av sin tidigare kärnkraftspolitik,
            accepterandet av en energiform som inte hör hemma i ett civiliserat
            samhälle, som antyder att regeringen är storindustrins gisslan
            utan också den snabba omläggningen av EG-politiken vid en tidpunkt
            då det tydligare än någonsin framgått att EG var på väg att bli
            en förbundsstat med gemensam utrikesoch säkerhetspolitik, vilket
            gör EG-medlemskap oförenligt med alliansfrihet.
          </note>
          <note>
            Kan statsministern klargöra för mig, att Bo
          </note>
          <note>
            Berggren har fel i sitt påstående att regeringen är storindustrins
            gisslan, och att regeringen verkligen styr landet enligt regeringsform
            men, trots att alla tecken tyder på att Berggren korrekt beskriver
            verkligheten?
          </note>
          <note>
            den 15 januari
          </note>
          <note type="speaker">
            1990/91:128 av Karin Israelsson (c) till socialministern om kompensation
            till pensionärer och övriga låginkomsttagare på grund av skatteomläggningen:
          </note>
          <note>
            Skatteomläggningens effekter kan nu avläsas. De kostnadsökningar
            som alla drabbas av för att finansiera ''århundradets skattereform''
            har visat sig slå mycket hårt mot de som redan idag har den svagaste
            ekonomin. Dit hör främst äldre, ensamstående kvinnor med låg pension,
            övriga låginkomsttagare samt studerande. Även de som drabbats
            av sjukdom och behov av täta sjukvårdsbesök får 1991 betydligt
            sämre ekonomi.
          </note>
          <note>
            Det är utan tvekan de sämst ställda som drabbas negativt av denna
            skatteomläggning, något som centerpartiet ofta framhållit.
          </note>
          <note>
            Nordbanken var tidigt ute med en analys av skattereformens effekter
            med särskild inriktning på pensionärsgrupperna. I en analys av
            en ensamstående folkpensionärs ekonomi för 1991
          </note>
          <note>
            framkommer att denna pensionär förlorar 75
          </note>
          <note>
            kronor jämfört med 1990.
          </note>
          <note>
            Eftersom pensionären i exemplet enbart uppbär folkpension och
            pensionstillskott finns det ingen skattesänkning som ger högre
            standard.
          </note>
          <note>
            Basbeloppet är ju numera urholkat då inte alla kostnadsökningar
            finns med och kompenseras. De höjningar som skett av pensionstillskottet
            och det kommunala bostadstillägget räcker inte på långa vägar
            för att täcka uppkomna kostnader.
          </note>
          <note>
            Det finns dessutom kommuner som inte har ekonomi som tillåter
            att man höjer bostadstilläggen i den omfattning som regeringen
            förväntar. Det innebär att denna grupp äldre får det sämre, ofta
            äldre kvinnor som saknar ATP och som är vana att leva under små
            ekonomiska omständigheter. Det är en skamfläck för vårt samhälle
            att just denna grupp skall drabbas så hårt.
          </note>
          <note>
            Friåret i sjukvården föreslås i årets budgetförslag försvinna
            för förtidspensionärer. Krav som gällde i fjol att skydda denna
            grupp gäller tydligen inte längre. Med ökade sjukvårdskostnader
            för övrigt, samt ökade vårdkostnader finns det inga incitament
            över för rehabilitering för den som är förtidspensionär. Att just
            deras ekonomi skulle klara denna ytterligare belastning stämmer
            inte heller i en analys. Med kännedom om hur få som får sin vårdavgift
            sänkt finns det små möjligheter att undgå denna ytterligare ekonomiska
            börda vid sjukhusvård.
          </note>
          <note>
            Den socialdemokratiska skattepolitiken som folkpartiet stött
            har visat sig få en slagsida som vi från centerns sida tidigt
            varnat för och starkt kritiserat. För att välfärden skall kunna
            erbjudas med ökad valfrihet, krävs en rimlig och rättvis fördelningsprofil
            i den ekonomiska politiken.
          </note>
          <note>
            Även gruppen högskolestuderande får en försämrad ekonomisk situation
            detta år. Detta kan komma att få effekter när det gäller utbildningen
            av vårdpersonal, vilket kommer att leda till speciella problem.
          </note>
          <note>
            Socialdemokraterna har på detta sätt svikit de sämst ställda,
            kvinnor, sjuka, handikappade och studerande.
          </note>
          <note>
            Riksdagen uttalade när urholkningen av basbeloppet beslutades
            att regeringen skulle följa utvecklingen för de sämst ställda.
          </note>
          <note>
            Jag vill med anledning av detta fråga statsrådet om på vilket
            sätt regeringen tänker kompensera folkpensionärer med enbart folkpension
            och pensionstillskott och övriga låginkomsttagare som fått ekonomiska
            försämringar med anledning av skatteomläggningen.
          </note>
          <note>
            19 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 11 januari
          </note>
          <note type="speaker">
            1990/91:335 av Ragnhild Pohanka (mp) till socialministern om
            sjuktransporter med taxi:
          </note>
          <note>
            När beslutet om moms på persontransporter togs under höstriksdagen
            kan det inte ha varit riksdagens avsikt, att det skulle drabba
            sjuktransporter.
          </note>
          <note>
            Det kan innebära helt orimliga kostnader speciellt för kroniskt
            sjuka, som måste ha ofta återkommande behandlingar. Alla i Sverige
            skall ha rätt till samma sjukvård oberoende av bostadsort.
          </note>
          <note>
            Är socialministern beredd att ändra på detta förhållande?
          </note>
          <note type="speaker">
            1990/91:336 av Elisabeth Fleetwood (m) till socialministern om
            den planerade tobakspropositionen:
          </note>
          <note>
            När riksdagen på torsdagen erhöll såväl budgetpropositionen som
            propositionsförklaringen för våren 1991 återfanns icke den av
            socialministern tidigare utlovade tobaksproposition.
          </note>
          <note>
            Med anledning av ovanstående ber jag att till socialministern
            få ställa följande fråga:
          </note>
          <note>
            När planerar regeringen att förelägga riksdagens tobakspropositionen,
            samt vilka åtgärder avser socialministern vidtaga för att motverka
            negativa konsekvenser av en fördröjning av riksdagsbehandlingen
            av frågan?
          </note>
          <note type="speaker">
            1990/91:337 av Göthe Knutson (m) till försvarsministern om det
            planerade svenska fältsjukhuset vid Gulfen:
          </note>
          <note>
            Enligt uppgift dröjer det minst fyra veckor innan det planerade
            svenska fältsjukhuset med personal kan transporteras till Saudiarabien.
            Det är en ansenlig tid med tanke på den uppenbara risken för krigshandlingar
            redan i mitten av januari.
          </note>
          <note>
            Dessutom kan transporten ta lång tid -- åtminstone om regeringen
            väljer båt istället för flyg.
          </note>
          <note>
            Blir det krigshandlingar under januari och/eller början av februari
            blir det inga svenska hjälpinsatser om kriget får ett kort förlopp.
          </note>
          <note>
            Jag vill fråga försvarsministern:
          </note>
          <note>
            Nog skulle väl en svensk humanitär insats vid
          </note>
          <note>
            Gulfen kunna mobiliseras i ett snabbare tempo än det regeringen
            tänkt sig?
          </note>
          <note>
            den 14 januari
          </note>
          <note type="speaker">
            1990/91:338 av Pär Granstedt (c) till utrikesministern om stöd
            till de baltiska republikerna:
          </note>
          <note>
            Sovjetarméns övergrepp i Baltikum hotar de tre republikernas
            frihetssträvanden. Mycket talar för att endast kraftfulla internationella
            påtryckningar kan få stopp på övervåldet och skapa förutsättningar
            för en ny dialog mellan de legitima företrädarna för de baltiska
            folken och
          </note>
          <note>
            Sovjetunionens ledning. Sverige måste därför på allt sätt arbeta
            för att den internationella reaktionen ytterligare skärps. Tänkbara
            initiativ kan vara att begära ett utrikesministermöte inom
          </note>
          <note>
            Europarådet, väcka talan om brott mot ESK-
          </note>
          <note>
            överenskommelsen om mänskliga rättigheter och aktualisera frågan
            i FN.
          </note>
          <note>
            Vilka initiativ är utrikesministern beredd att ta för att åstadkomma
            de skärpta internationella påtryckningar för att få slut på Sovjetarméns
            övergrepp mot de baltiska republikerna och till stöd för deras
            frihetssträvanden?
          </note>
          <note>
            1990/91:339 av Maria Leissner (fp) till statsrådet
          </note>
          <note>
            Lena Hjelm-Wallén om Röda korsets hjälp till
          </note>
          <note>
            Tjernobyloffren:
          </note>
          <note>
            Internationella Röda Korsligan bedriver ett projekt för hjälp
            till offren i Tjernobyl med inriktning på humanitärt stöd och
            rehabiliteringsprogram.
          </note>
          <note>
            Svenska Röda korset har ansökt om ett bidrag på två miljoner
            från katastrofanslaget och det speciella anslaget för Östeuropa
            för att delta i projektet.
          </note>
          <note>
            Regeringen avslog dock Röda korsets ansökan.
          </note>
          <note>
            Jag vill fråga biståndsministern hur regeringen motiverar sitt
            avslag på Röda korsets ansökan.
          </note>
          <note>
            den 15 januari
          </note>
          <note>
            1990/91:340 av Per-Ola Eriksson (c) till statsministern om medel
            till kommunikationssektorn:
          </note>
          <note>
            I ett uttalande i Stockholm har, enligt tidningsuppgifter, Ingvar
            Carlsson uttalat att
          </note>
          <note>
            ''huvudparten'' av de 20 miljarder som skall tillföras kommunikationssektorn
            under den kommande tioårsperioden skall tillföras Stockholm och
            att
          </note>
          <note>
            Stockholmsregionen fått en för liten del av investeringarna under
            80-talet.
          </note>
          <note>
            Under våren återkommer regeringen med förslag om infrastrukturens
            finansiering samt investeringsplanering. I de förhandlingar som
            pågår i de tre storstadsregionerna har centern välkomnat den satsning
            på 5,5 miljarder som avses satsas på infrastruktur i dessa områden.
            Efter statsministerns uttalanden kan regeringens politik tolkas
            så att investeringsandelen i Stockholm skall förstärkas ytterligare
            på bekostnad av andra regioner i landet. Det finns enligt min
            uppfattning stora behov av investeringar i Stockholms län liksom
            i andra delar av landet. I t.ex. Norrbottens län är de planerade
            väginvesteringarna för perioden 1989--1997 nedskurna med 325 milj.
            kr.
          </note>
          <note>
            jämfört med 1980--1988. Det är mycket angeläget att investeringarna
            får en regionalpolitisk profil.
          </note>
          <note>
            Avser regeringen att anslå ytterligare medel än de aviserade
            5,5 miljarder kronor till storstadsområdena och på vilket sätt
            kommer t.ex.
          </note>
          <note>
            Norrbotten och andra regionalpolitiskt prioriterade områden få
            del av medlen?
          </note>
          <note type="speaker">
            1990/91:341 av Rune Thorén (c) till statsministern om medel till
            kommunikationssektorn:
          </note>
          <note>
            I ett uttalande i Stockholm, har enligt uppgifter i massmedia,
            statsministern sagt att ''huvudparten''
          </note>
          <note>
            av de 20 miljarder som skall tillföras kommunikationssektorn
            under kommande tioårsperioden skall tillföras Stockholm och att
          </note>
          <note>
            Stockholm fått för liten del av investeringarna under 80-talet.
          </note>
          <note>
            Enligt centerns uppfattning föreligger stora behov av infrastrukturinvesteringar
            över hela vårt land.
          </note>
          <note>
            Exempelvis finns på västkusten ett stort behov av infrastrukturinvesteringar
            i våra fem järnvägslinjer.
          </note>
          <note>
            En sådan investering skulle ge möjlighet till snabbtåg till en
            mängd orter, samt en bra regional pendeltågstrafik.
          </note>
          <note>
            Avser regeringen att anslå ytterligare medel än de aviserade
            5,5 miljarder kronor till storstadsområdena och kommer dessa ytterligare
            medel i så fall få en sådan profil att de såväl gör nytta i våra
            storstadsområden som inom andra delar av vårt land?
          </note>
          <note type="speaker">
            1990/91:342 av Börje Hörnlund (c) till statsministern om fördelningen
            av medel till kommunikationssektorn:
          </note>
          <note>
            I ett uttalande i Stockholm har, enligt tidningsuppgifter, Ingvar
            Carlsson uttalat att
          </note>
          <note>
            ''huvudparten'' av de 20 miljarder som ska tillföras kommunikationssektorn
            under den kommande tioårsperioden tillföras Stockholm. Statsrådet
          </note>
          <note>
            Thalén anförde enligt referat att Stockholm hade fått för lite
            räknat efter folkmängd. Under perioden
          </note>
          <note>
            1989--1997 utgör emellertid investeringsplanerna i
          </note>
          <note>
            Stockholms län 21,4 %, vilket överstiger befolkningsandelen.
            Under våren återkommer regeringen med förslag om infrastrukturens
            finansiering samt investeringsplanering. I de förhandlingar som
            pågår i de tre storstadsregionerna har centern välkomnat den satsning
            på 5,5 miljarder som avses satsas på infrastruktur i dessa områden.
          </note>
          <note>
            Efter statsministerns uttalanden kan regeringens politik tolkas
            så att andra regioner i landet erhåller allt mindre till väg-
            och järnvägsinvesteringar.
          </note>
          <note>
            I t.ex. Västerbottens län är de planerade väginvesteringarna
            för perioden 1989--1997
          </note>
          <note>
            nedskurna med 208 milj.kr. jämfört med 1980--
          </note>
          <note>
            1988. Därvid skall också beaktas att merparten av vägpengarna
            går till järnvägsunderhåll. Jag anser att det är mycket angeläget
            att investeringarna för riket får en klar regionalpolitisk profil.
          </note>
          <note>
            På vilket sätt kommer t.ex. Västerbotten och andra regionalpolitiskt
            prioriterade områden få del av medlen?
          </note>
          <note>
            20 § Kammaren åtskildes kl. 18.54.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m.
          </note>
          <note>
            ajourneringen kl. 16.14 och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
