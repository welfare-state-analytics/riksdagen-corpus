<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--112</head>
          <docDate when="1991-05-15 00:00:00">1991-05-15 00:00:00</docDate>
        </div>
      </front>
      <body>
        <div>
          <note>
            Meddelande om val
          </note>
          <note type="speaker">
            Anf. 1 TALMANNEN:
          </note>
          <note>
            Jag får meddela att val av dels chefsjustitieombudsman, dels
            två riksdagens ombudsmän kommer att ske vid morgondagens sammanträde.
          </note>
          <note>
            1 § Meddelande om kompletteringsval till konstitutionsutskottet
            och utbildningsutskottet
          </note>
          <note>
            Talmannen meddelade att miljöpartiet de grönas riksdagsgrupp
            anmält Eva Bengtsson som suppleant i konstitutions- och utbildningsutskotten
            under Hans Leghammars ledighet.
          </note>
          <note>
            Talmannen förklarade utsedd till
          </note>
          <note>
            suppleant i konstitutionsutskottet
          </note>
          <note>
            Eva Bengtsson (mp)
          </note>
          <note>
            suppleant i utbildningsutskottet
          </note>
          <note>
            Eva Bengtsson (mp)
          </note>
          <note>
            2 § Justering av protokoll
          </note>
          <note>
            Justerades protokollet för den 8 maj.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1990/91:N117--N126 till näringsutskottet
          </note>
          <note>
            1990/91:Jo153--Jo163 till jordbruksutskottet
          </note>
          <note>
            4 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1990/91:KU44
          </note>
          <note>
            Jordbruksutskottet betänkande 1990/91:JoU25
          </note>
          <note>
            Arbetsmarknadsutskottets betänkande
          </note>
          <note>
            1990/91:AU13
          </note>
          <note>
            5 § Beslut rörande utskottsbetänkanden som slutdebatterats den
            8 maj
          </note>
          <note>
            Företogs till avgörande justitieutskottets betänkanden 1990/91:JuU27
            och JuU37, lagutskottets betänkanden 1990/91:LU26, LU28,
          </note>
          <note>
            LU27, LU29, LU30 och LU32, socialförsäkringsutskottets betänkande
          </note>
          <note>
            1990/91:SfU15, skatteutskottets betänkande
          </note>
          <note>
            1990/91:SkU32, försvarsutskottets betänkande
          </note>
          <note>
            1990/91:FöU11 samt socialutskottets betänkanden
          </note>
          <note>
            1990/91:SoU14, SoU15, SoU17 och SoU24
          </note>
          <note>
            (beträffande debatten i dessa ärenden, se prot.
          </note>
          <note>
            109).
          </note>
          <note>
            Justitieutskottets betänkande JuU27
          </note>
          <note>
            Mom. 5 (rättshjälp åt brottsoffer)
          </note>
          <note>
            Utskottets hemställand bifölls med 239 röster mot
          </note>
          <note>
            57 för reservation 4 av Jerry Martinger m.fl.
          </note>
          <note>
            Mom. 6 (rättshjälp i miljömål)
          </note>
          <note>
            Utskottets hemställan bifölls med 256 röster mot 19
          </note>
          <note>
            för reservation 6 av Krister Skånberg. 22 ledamöter avstod från
            att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Justitieutskottets betänkande JuU37
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU26
          </note>
          <note>
            Utskottets hemställan bifölls med 153 röster mot
          </note>
          <note>
            146 för reservationen av Rolf Dahlberg m.fl.
          </note>
          <note>
            Lagutskottets betänkande LU28
          </note>
          <note>
            Utskottets hemställan bifölls med 278 röster mot
          </note>
          <note>
            20 för reservationen av Elisabeth Persson. 1
          </note>
          <note>
            ledamot avstod från att rösta.
          </note>
          <note>
            Lagutskottets betänkande LU27
          </note>
          <note>
            Mom. 1 (det allmännas skadeståndsansvar)
          </note>
          <note>
            Utskottets hemställan bifölls med 154 röster mot
          </note>
          <note>
            146 för reservation 1 av Rolf Dahlberg m.fl.
          </note>
          <note>
            Mom. 2 (ersättning till Halvar Alvgard)
          </note>
          <note>
            Utskottets hemställan med godkännande av utskottets motivering
            bifölls med 172 röster mot
          </note>
          <note>
            129 för utskottets hemställan med den ändring i motiveringen
            som föreslagits i reservation 2 av Rolf
          </note>
          <note>
            Dahlberg m.fl.
          </note>
          <note>
            Mom. 3
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU29
          </note>
          <note>
            Mom. 4 (översyn av umgängesreglerna)
          </note>
          <note>
            Först biträddes reservation 4 av Martin Olsson m.fl. med 55 röster
            mot 41 för reservation 3 av Ulla
          </note>
          <note>
            Orring och Bengt Harding Olson. 203 ledamöter avstod från att
            rösta.
          </note>
          <note>
            Härefter bifölls utskottets hemställan med 207
          </note>
          <note>
            röster mot 53 för reservation 4 av Martin Olsson m.fl. 40 ledamöter
            avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU30
          </note>
          <note>
            Utskottets hemställan bifölls.
          </note>
          <note>
            Lagutskottets betänkande LU32
          </note>
          <note>
            Utskottets hemställan bifölls.
          </note>
          <note>
            Socialförsäkringsutskottets betänkande SfU15
          </note>
          <note>
            Mom. 1 (ändrat huvudmannaskap för sjukreseadministrationen m.m.)
          </note>
          <note>
            Utskottets hemställan bifölls med 245 röster mot
          </note>
          <note>
            55 för reservation 1 av Gullan Lindblad m.fl.
          </note>
          <note>
            Mom. 2 (den enskildes kostnader för sjukresor)
          </note>
          <note>
            Utskottets hemställan bifölls.
          </note>
          <note>
            Skatteutskottets betänkande SkU32
          </note>
          <note>
            Utskottets hemställan bifölls.
          </note>
          <note>
            Försvarsutskottets betänkande FöU11
          </note>
          <note>
            Utskottets hemställan bifölls.
          </note>
          <note>
            Socialutskottets betänkande SoU14
          </note>
          <note>
            Utskottets hemställan bifölls.
          </note>
          <note>
            Socialutskottets betänkande SoU15
          </note>
          <note>
            Utskottets hemställan -- som ställdes mot utskottets hemställan
            med den ändring däri som föranleddes av bifall till motion So510
            yrkande 1 av
          </note>
          <note>
            Margitta Edgren -- bifölls med acklamation.
          </note>
          <note>
            Socialutskottets betänkande SoU17
          </note>
          <note>
            Utskottets hemställan bifölls.
          </note>
          <note>
            Socialutskottets betänkande SoU24
          </note>
          <note>
            Utskottets hemställan bifölls.
          </note>
          <note>
            Meddelande om samlad votering
          </note>
          <note>
            Talmannen meddelade att konstitutionsutskottets betänkanden KU32
            och KU40, lagutskottets betänkande LU31, näringsutskottets betänkanden
          </note>
          <note>
            NU32 och NU34 samt kulturutskottets betänkande
          </note>
          <note>
            KrU29 skulle avgöras i ett sammanhang efter avslutad debatt.
          </note>
          <note>
            6 § Grundlagsfrågor
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1990/91:KU32 Grundlagsfrågor (skr. 1990/91:148).
          </note>
          <note type="speaker">
            Anf. 2 ANDERS BJÖRCK (m):
          </note>
          <note>
            Herr talman! Föreliggande betänkande är till dels ett återremitterat
            ärende. Grunden till återremissen från förra året var en passus
            i regeringens s.k. krispaket, som gick ut på att grundlagsreformer
            skulle kunna medverka till att skapa handlingskraftiga regeringar.
          </note>
          <note>
            Det är ingalunda någonting nytt att sittande regeringar skyller
            på författningen för att få en ursäkt för sin bristande politiska
            kompetens. Det har hänt förut i Sverige, och det har hänt i många
            andra länder. Det är emellertid att göra det väl lätt för sig.
            När det däremot någon gång går bra för en regering, herr talman,
            har jag aldrig hört någon regering någonstans påstå att detta
            skulle vara författningens förtjänst. Då hävdar man att det beror
            på helt andra skäl, nämligen den egna förträffligheten.
          </note>
          <note>
            Herr talman! Det kan därför knappast finnas någon anledning att
            starta en grundlagsutredning på premissen att en regering har
            svårigheter och vill avreagera sig på författningen.
          </note>
          <note>
            Få saker har utretts så mycket i Sverige som författningsfrågor.
            Efter författningsutredningen
          </note>
          <note>
            1954 har vi haft en lång rad såväl övergripande grundlagsutredningar,
            senast folkstyrelsekommittén, som utredningar på specialområden,
            t.ex. när det har gällt vallagen.
          </note>
          <note>
            Förvisso har vissa icke obetydliga framsteg gjorts sedan den
            nya regeringsformen antogs av riksdagen
          </note>
          <note>
            1973. Tack vare rättighetsskyddsutredningen har vi fått ett utvidgat
            skydd för fri- och rättigheterna i regeringsformen, och tack vare
            folkstyrelsekommittén ett förbättrat avsnitt om rikets styrelse
            i krig. Slutligen skall naturligtvis nämnas den nya yttrandefrihetsgrundlag
            som riksdagen i ett första beslut antog förra veckan.
          </note>
          <note>
            Jag nämner detta, herr talman, för att ändå peka på att det sker,
            och har skett, en hel del på författningsområdet och grundlagsområdet
            under det senaste decenniet. Det stora genombrottet, fyraåriga
            mandatperioder och skilda dagar för riksdags- och kommunalval,
            har däremot låtit vänta på sig.
          </note>
          <note>
            I denna fråga, som i så många andra frågor, handlar det ytterst
            om att det finns starkt delade meningar inom socialdemokratin.
            Det är där knuten ligger.
          </note>
          <note>
            Allt tal om att frågan skulle ''utredas'' ytterligare är nära
            nog skrattretande. Knappast någon fråga har ju utretts så noga
            och så länge som just skilda valdagar och fyraåriga mandatperioder.
          </note>
          <note>
            Här behövs faktiskt inga nya utredningar för att klara av tekniska
            problem. Här handlar det i stället om att man bestämmer sig. De
            tre borgerliga partierna har här en klar linje. Om socialdemokratin
            vill ha snabba resultat är ingenting enklare. Det behöver vi i
            och för sig inte ha någon ny grundlagsutredning för.
          </note>
          <note>
            Nu kan det emellertid hävdas att det hör till god ton när man
            gör större författningsförändringar att frågan skall utredas.
            Nåja, gärna för mig. Men förutsättningen är då att det föreligger
            en klar avsiktsförklaring från socialdemokratins sida att man
            är för fyraåriga mandatperioder och skilda valdagar. Detta måste
            vara klart i direktiven till en ny författningsutredning.
          </note>
          <note>
            Jag anser, herr talman, att det är självklart att viktiga grundlagsförändringar
            skall ske i bred samstämmighet mellan partierna. Det är icke rimligt
            att ändra grundlagar med hjälp av hoppande majoriteter, eller
            ändra dem mellan de olika valtillfällena. Så bör det och skall
            det inte gå till.
          </note>
          <note>
            På grund av att socialdemokratin har delade meningar inom sig
            i denna fråga kan vi nu inte komma längre, såvitt jag kan bedöma.
            Men när vi har nått så långt att vi vet vad vi vill, kan man mycket
            väl tillsätta en ny grundlagsutredning.
          </note>
          <note>
            Ingenting tyder emellertid på att vi skulle vara där just nu.
            Därför är talet om en ny grundlagsutredning, hur lockande det
            än kan låta för politiker, statsvetare, ledarskribenter och andra,
            inte särskilt underbyggt om man önskar konkreta resultat.
          </note>
          <note>
            Däremot finns det ett antal frågor som i särskild ordning med
            fördel kan utredas, och det snabbt.
          </note>
          <note>
            Frågan om personval tränger sig på. Skall väljarna känna att
            de har en direkt möjlighet att påverka t.ex. riksdagens sammansättning,
            så är personval en självklar lösning. Jag tror, herr talman, att
            detta kommer att bli en stor fråga under 1990-talet, och jag tror
            inte att riksdagen kan undvika att flytta fram positionerna i
            detta avseende. Undan för undan har opinionen stärkts för personval.
            Jag yrkar bifall till reservation 9.
          </note>
          <note>
            En annan fråga är antalet ledamöter i riksdagen. Vi har i förhållande
            till folkmängden i Sverige en mycket stor riksdag. Den kan med
            fördel minskas, förslagsvis till 249 ledamöter. Det kommer ändå
            att vara en mycket stor riksdag i förhållande till antalet invånare
            i Sverige.
          </note>
          <note>
            Ytterligare en fråga gäller författningsdomstol.
          </note>
          <note>
            Också här har intresset ökat, och en intressant diskussion har
            på sistone kommit i gång, bl.a. tack vare det intresse för frågan
            som visats av rättsfonden. Här finns ett moderat krav om utredning
            i frågan, som skulle kunna göra att någonting äntligen hände konkret
            härvidlag.
          </note>
          <note>
            Jag vill också peka på vikten av att utlandssvenskarnas rösträtt
            grundlagsskyddas. Det är, herr talman, otillfredsställande att
            riksdagen genom beslut med enkel majoritet kan beröva en stor
            kategori svenskar deras rösträtt.
          </note>
          <note>
            Herr talman! Får jag avslutningsvis säga att fortsatta grundlagsreformer
            måste bygga på en bevarad proportionalitet. Vid det samtal som
            fördes med företrädare för statsrådsberedningen underströks detta
            klart från de borgerliga partierna. Det förekommer ständigt från
            socialdemokratins sida önskemål om att det största partiet skulle
            ges en inbyggd fördel genom att de facto tillförsäkras ett antal
            extra platser i riksdagen.
          </note>
          <note>
            Detta krav har avvisats, och jag är övertygad om att det kommer
            att avvisas också i framtiden, hur ofta det nuvarande regeringspartiet
            än återkommer till det. Möjligtvis kan socialdemokraternas nitälskan
            på detta område komma att avta i takt med publicerade opinionsundersökningar.
          </note>
          <note type="speaker">
            Anf. 3 BIRGIT FRIGGEBO (fp):
          </note>
          <note>
            Herr talman! Vad vi nu behandlar är ju egentligen ett gammalt
            betänkande, som återförvisades till konstitutionsutskottet i november
            förra året.
          </note>
          <note>
            Därtill har lagts några nya motioner från allmänna motionstiden
            i januari.
          </note>
          <note>
            Bakgrunden var ju att sedan KU hade justerat sitt betänkande
            kom regeringens ekonomiska krisprogram. Helt plötsligt hade socialdemokraterna
            kovänt och ansåg nu att det skulle behöva bli ny en grundlagsberedning.
            Det ändrade helt förutsättningarna för den beredning som hade
            arbetat. Det var kanske ett litet lustigt sammanhang -- att så
            viktiga frågor som grundlagsfrågor skulle behandlas i ett kortsiktigt
            ekonomiskt krisprogram.
          </note>
          <note>
            Vad socialdemokraterna ville utreda var mandatperiodernas längd
            och gemensam valdag, gamla välkända frågor. Men det var också
            valsystemet, och det var kanske den viktiga frågan.
          </note>
          <note>
            Det handlade om att försöka få fram handlingskraftiga regeringar,
            och man ville diskutera majoritetsval och proportionella val,
            valkretsarnas storlek och också personval. Man vill även ta upp
            frågan om riksdagens upplösningsinstitut, frågan om vem som kan
            utlysa nyval och frågor kring regeringsbildningen.
          </note>
          <note>
            Nu har vi haft sonderande överläggningar mellan partierna för
            att undersöka om det fanns möjlighet att tillsätta en grundlagsberedning.
            Det intressanta under dessa sonderingar har varit att de enda
            frågor som fick diskuteras och sonderas var de fem som statsministern
            hade plockat fram i sitt ekonomiska krisprogram. Det begränsade
            naturligtvis möjligheterna att föra en öppen diskussion.
          </note>
          <note>
            Statsministern har nu meddelat att det inte finns några förutsättningar
            för en ny grundlagsberedning. Den exakta orsaken känner vi inte
            till, eftersom den inte har meddelats oss som deltog i sonderingarna.
            Men man kan ändå försöka tänka ut vad det är som ligger bakom,
            och den troliga orsaken är naturligtvis att det inte har funnits
            några förutsättningar att riva upp det proportionella valsystemet.
          </note>
          <note>
            När vi har gjort invändningar mot att diskutera det proportionella
            valsystemet och varit kritiska i det sammanhanget, har socialdemokraterna
            ofta känt sig förorättade. De tar åt sig detta som en kritik mot
            dem själva, att de skulle vilja gynna sin egen ställning. Och
            det är klart att det alltid kan finnas sådana drag i diskussionen
            när man talar om valsystemet. Men det finns ju faktiskt andra
            invändningar, mer i sak.
          </note>
          <note>
            När socialdemokraterna diskuterar detta, tycks de alltid utgå
            ifrån att det största partiet alltid skall vara med vid regeringsbildningar.
            Så behöver det ju inte alls bli i framtiden. Vi kan komma i ett
            läge där det finns förutsättningar för att många mindre partier
            skall ingå i regeringsbildningen. Det blir ju inte lättare att
            skapa handlingskraftiga regeringar om dessa mindre partier då
            har blivit diskriminerade av de större partierna. En överrepresentation
            av de stora partierna löser därför inte nödvändigtvis frågan om
            att få majoritetsregeringar. Den diskussionen tycker jag att vi
            skulle kunna föra mer, eftersom det är en mycket viktig saklig
            invändning.
          </note>
          <note>
            Det är också intressant att se socialdemokraternas turer i de
            här frågorna under de senaste åren. Den
          </note>
          <note>
            26 maj 1989 höll Ingvar Carlsson ett anförande i
          </note>
          <note>
            Lund där han gick in på det socialdemokratiska partiets historiska
            bindningar, det kommunala sambandet och det största partiets överrepresentation.
            Han redovisade där att man efter 1966 års val började fundera
            i andra banor.
          </note>
          <note>
            Han hänvisade till ett anförande som Tage Erlander höll i november
            1966. Jag citerar ur det:
          </note>
          <note>
            ''Det är kanske chockartat att vi nu börjar tala om proportionell
            rättvisa. Detta nya system kan verka som om vårt tidigare resonemang
            om det stora partiets överrepresentation har varit fel. Det går
            inte att övervinna väljarnas önskan att få en direkt rättvisa
            och det går under inga omständigheter att driva en valrörelse
            på dessa grunder. Att hitta ett valsystem -- utom majoritetsval
            -- som låst ut tanken på att en röst skall vara lika mycket värd
            i alla konstellationer, är inte möjligt -- -- --.''
          </note>
          <note>
            Det var ju ett mycket vältaligt försvar för det proportionella
            valsystemet och att det största partiet inte skall ha överrepresentation.
            Ingvar
          </note>
          <note>
            Carlsson avslutade med sin egen synpunkt vid den här tiden, alltså
            i maj 1989. Han sade att det nuvarande valsystemet var en kompromiss.
            Vi har det system som vi har. Få, om ens någon, förespråkar i
            dag att vi skall gå ifrån den absoluta proportionaliteten ovanför
            4-procentsspärren.
          </note>
          <note>
            Avslutningsvis framhåller han att man får försöka finna majoriteter
            i riksdagen för att föra en ansvarsfull politik.
          </note>
          <note>
            Ett och ett halvt år senare var Ingvar Carlsson i det ekonomiska
            krisprogrammet t.o.m. intresserad av att diskutera majoritetsvalssystem
            och överrepresentation för det största partiet. Men frågan är
            om det är valsystemets fel att socialdemokraterna haft svårt att
            föra en kraftfull ekonomisk politik under de gångna åren. Nej,
            så är det ju inte. Det är den interna splittringen inom partiet
            som har lett till att riksdagen inte har fått några bra förslag
            att ta ställning till. Denna splittring har ju vältaligt beskrivits
            i Kjell-Olof
          </note>
          <note>
            Feldts bok.
          </note>
          <note>
            Under senare tid har ju socialdemokraterna samlat sig, och när
            de väl kommit med förslag -- fem över tolv -- har det visat sig
            att det gått att få majoritet i riksdagen för ett nytt skattesystem,
            för medlemskap i EG, för besparingar i socialförsäkringssystemen
            osv.
          </note>
          <note>
            Den tidigare socialdemokratiska handlingsförlamningen har ju
            varit ett resultat av den brist på egen politik som vi har kunnat
            notera under de senaste åren. Det är alltså inte bevisat att det
            skulle vara valsystemets fel att socialdemokraterna har fört in
            landet i en ekonomisk kris. Det är inte bevisat att det är dags
            att slänga det valsystem vi har på sophögen. Det finns alltså
            ingen anledning att nu rusa åstad och ta bort det som är det grundläggande
            och viktiga i vårt valsystem, nämligen att varje röst är lika
            mycket värd.
          </note>
          <note>
            Vårt krav på en ny grundlagsberedning kvarstår.
          </note>
          <note>
            Här finns många grundläggande frågor som partierna behöver diskutera.
            Sådant som mandatperiodens längd, gemensamma valdagar etc. är
            utrett, och det är bara fråga om politisk vilja att bestämma sig.
            Men det finns annat såsom t.ex.
          </note>
          <note>
            att förstärka fri- och rättigheterna, grundlagsförstärkning av
            äganderätt och näringsfrihet, frågan om personval, där det skulle
            bli möjligt att tvinga oss som representerar svenska folket att
            ha en mer direkt kontakt med våra egna väljare, så att vi känner
            ett större direkt personligt ansvar för de uppdrag vi har fått
            från väljarna i valkretsarna. Det handlar också om lagprövningsrätten,
            dvs. möjligheter för domstolar att pröva lagförslag mot grundlagen.
          </note>
          <note>
            Vi vill också att man skall kunna ha folkomröstningar i alla
            frågor som gäller grundlagsändringar. Grundlagsändringar är viktiga
            frågor. I Sverige har vi tyvärr en situation där grundlagsfrågor
            är väldigt anonyma. Det blev visserligen en liten efterbörd av
            det första beslut som vi tog för den nya yttrandefrihetsgrundlagen
            förra veckan, men man kan ju inte säga att det varit någon stor
            uppståndelse kring den frågan. Vi tycker att det är viktigt att
            man för ut grundlagsfrågorna ur sin anonymitet och att det blir
            som i många andra länder, där medborgarna känner att det är viktigt
            att man har sina grundläggande fri- och rättigheter att hålla
            sig till i grundlagarna när man blir trakasserad av myndigheter.
            Vi har ju nyligen haft en omröstning i en fråga som gällde en
            enskild person som i högsta grad blivit trakasserad. Det tog ju
            många år innan det tog eld i folkdjupet för att försvara denna
            stackars människa som trakasserats under så lång tid.
          </note>
          <note>
            Kravet på att vi skall ha folkomröstningar i alla grundlagsfrågor
            i samband med de vanliga valen, innebär naturligtvis också att
            vi skall ha folkomröstning om inträdet i EG. Det kräver grundlagsändringar
            eftersom vi skall överlåta viss suveränitet till en annan organisation.
            Det innebär också ändringar i valsystemet för att man skall kunna
            välja parlamentariker till EG. Då tycker vi att det är högst naturligt
            att man har en folkomröstning om de grundlagsändringarna. Folk
            får en möjlighet att svara ja eller nej. När det gäller en folkomröstning
            till EG säger många att det kommer att vara kört 1994. Så blir
            det inte alls om vi får folkomröstningar om grundlagsändringar.
          </note>
          <note>
            Om det blir en majoritet emot blir det inga grundlagsändringar
            och då kan man inte gå in som medlem i EG. Jag tror naturligtvis
            inte att det blir resultatet.
          </note>
          <note>
            Herr talman! Avslutningsvis vill jag något kommentera de frågor
            som har tagits upp i betänkandet beträffande etik för oss politiker.
            Det finns ett antal motioner och krav på att vi på något sätt
            skulle åstadkomma en katalog eller skriftlig överenskommelse med
            gemensamma etiska regler för oss politiker. Någon har t.o.m. föreslagit
            talmannen som initiativtagare till ett sådant arbete.
          </note>
          <note>
            Jag tycker att syftet är gott, men jag tror inte att det är möjligt
            att genomföra. Däremot är det viktigt att debatten får föras öppet
            och att vi tar åt oss av den.
          </note>
          <note>
            Var och en av oss riksdagsledamöter har ett personligt ansvar
            för ett hederligt och anständigt uppträdande gentemot väljarna.
            Det är viktigt att vi inte lovar mer än vi kan hålla i en valrörelse.
          </note>
          <note>
            Det är också viktigt att vi, när vi driver våra egna partiers
            politik, bemöts med respekt inte minst från massmedia, så att
            vi kan driva våra egna partiers politiska program. Vi skall inte
            behöva kompromissa före valdagen. Varje parti strävar naturligtvis
            efter att få så stort genomslag som det över huvud taget är möjligt
            för sin egen politik. Det är väljarnas utslag som skall vara avgörande.
          </note>
          <note>
            Herr talman! Jag står naturligtvis bakom samtliga de reservationer
            som folkpartiet har ställt sig bakom i betänkandet, men jag yrkar
            bifall till reservation nr 10, som handlar om personval, och reservation
            nr 22, som handlar om en ny grundlagsberedning.
          </note>
          <note>
            Anf. 4 Tredje vice talman BERTIL FISKESJÖ
          </note>
          <note>
            (c):
          </note>
          <note>
            Herr talman! Vår grundlag är ju förhållandevis ny.
          </note>
          <note>
            Vi har dock ändrat den i betydelsefulla avseenden några gånger.
            Anders Björck gav en liten redovisning av en del av de förändringar
            som genomförts i den nya grundlagen. Jag tycker att det är så
            vi skall se på grundlagen. Den kan inte vara ett dokument som
            står sig för tid och evighet. Man måste vara beredd att ändra
            även på grundlagen när det finns goda skäl för det.
          </note>
          <note>
            Vi i centerpartiet har år efter år här i riksdagen lagt fylliga
            motioner i grundlagsfrågor. Där har vi tagit upp olika typer av
            problem som vi menar borde lösas inom grundlagens ram. Det har
            varit frågor av litet olika karaktär.
          </note>
          <note>
            En grupp har gällt de kontroverser om grundlagens rätta uttolkning
            som vi har haft här i riksdagen då och då. Vi tycker att det är
            mycket olyckligt att man tar en strid här i riksdagen i sådana
            frågor och sedan bara låter vågorna slå igen över den debatten.
            Man låter oklarheter om vad som egentligen kan vara grundlagens
            rätta innebörd kvarstå. Det enda riktiga är att vi tar oss samman,
            sätter oss ned och går igenom de bestämmelser som har befunnits
            vara oklara eller där oenighet har rått om tolkningen och ser
            till att vi får fram en lydelse som är klar och redig och som
            vi inte behöver tvista om.
          </note>
          <note>
            Man skall ju helst inte tvista om innehållet i grundlagen.
          </note>
          <note>
            Denna syn tangerar också vår syn på frågan om en författningsdomstol.
            Vi menar att man inte skall överlämna tolkningen av grundlagen
            till en författningsdomstol. Grundlagen skall i sig vara sådan
            att den inte behöver någon tolkning. Det tycker jag är en viktig
            princip.
          </note>
          <note>
            Den andra gruppen av frågor som vi har tagit upp i våra motioner
            gäller mera substantiella förändringar i grundlagens innehåll.
            De tidigare talarna har ju varit inne på flera av de frågorna.
            Det gäller de gamla stridsfrågorna om mandatperiodens längd --
            en fyraårig mandatperiod --, personval och liknande.
          </note>
          <note>
            Jag tyckte det var hoppingivande när socialdemokraterna i höstas
            annonserade att de var intresserade av att diskutera grundlagen
            och av att tillsätta en ny grundlagsberedning. Det föranledde
            ju, som vi alla minns, återremiss av ett ärende som vi just höll
            på att behandla här i kammaren när socialdemokraternas utspel
            kom. Dessa förhoppningar upplöstes ganska snart i tomma intet
            efter de överläggningar som vi hade med företrädare för den socialdemokrateriska
            regeringen. Jag, som hade äran att delta i de här överläggningarna,
            är för min del mycket förvånad över det sätt på vilket de genomfördes.
            Jag frågar mig fortfarande vad som var det egentliga syftet med
            dessa överläggningar.
          </note>
          <note>
            Som jag uppfattade det, vid det sammanträde där jag deltog, fick
            vi inga bud från socialdemokratisk sida. Vi fick ingen redovisning
            av vad socialdemokraterna ville i grundlagsfrågan. Det var nästan
            en bisarr situation. Inbjudarna hade ingenting att bjuda på när
            det kom till kritan. Med den utgångspunkten var det ganska naturligt
            att det inte blev något av det här initiativet. Det tycker jag
            var synd. Det skulle vara mycket intressant om socialdemokraternas
            företrädare i debatten här kunde förklara vad som egentligen var
            syftet med det utspel som socialdemokraterna gjorde och de överläggningar
            som skulle ha förts.
          </note>
          <note>
            Det har sagts här tidigare att ett väsentligt inslag i den lilla
            programförklaring som fanns i det s.k.
          </note>
          <note>
            krispaketet var att man skulle ändra på valsystemet. Men inte
            heller där kom det något bud från socialdemokraterna, i varje
            fall inte till mig.
          </note>
          <note>
            Det hade varit intressant att äntligen få ett besked om vad socialdemokraterna
            tycker och tänker i den här frågan. Att man på något vis ville
            ändra valsystemet är helt klart. Att man ville ha någon typ av
            överrepresentation är också klart, men för vilka och på vilket
            sätt är fortfarande mycket dunkelt för mig. Det skulle vara intressant
            om konstitutionsutskottets ärade ordförande senare ville redovisa
            vad socialdemokraterna egentligen syftar till.
          </note>
          <note>
            Jag har, under alla de år jag suttit i riksdagen, varit en enträgen
            försvarare av det valsystem som vi har nu. Jag har också försvarat
            4-procentsspärren. Jag tycker att den ligger ganska rätt. Vi kan
            aldrig organisera ett proportionellt valsystem så, att vi utesluter
            möjligheten att nya partier kommer in i den här församlingen.
            Det skulle vara ett antidemokratiskt drag av hög dignitet om vi
            gjorde detta. Det skulle inte heller vara tekniskt möjligt.
          </note>
          <note>
            Då skulle vi kanske få ha en spärr på 10 % eller något liknande.
            Inte heller det hjälper, att döma av aktuella opinionsundersökningar
            som har redovisats i Dagens Nyheter i dag.
          </note>
          <note>
            Tanken på att man inom det proportionella valsystemets ram skall
            kunna organisera en särskild favorisering av större partier är
            enligt mitt sätt att se orimlig. Jag har inte heller fått någon
            begriplig detaljerad beskrivning från socialdemokraterna av hur
            det skulle kunna gå till. Jag tror att vi alla till slut får vara
            överens om att det valsystem vi har nu har kommit för att stanna.
            Det får vi leva med.
          </note>
          <note>
            Alla tankar på att gå över till ett majoritetsvalssystem kan
            naturligtvis helt och hållet avskrivas. Man skall inte gå från
            ett mer avancerat demokratiskt system till ett valsystem som man
            visserligen fortfarande tillämpar i vissa delar av världen, men
            som är oerhört primitivt.
          </note>
          <note>
            Det finns i det här betänkandet en lång rad frågor som var och
            en skulle vara intressanta att tala mycket om, men det skall jag
            inte göra. Vi har diskuterat dem tidigare, och vi som sitter i
            denna kammare får tillfälle att återkomma till dem. Jag tror att
            de tränger sig på.
          </note>
          <note>
            Jag skulle vilja säga ett par ord om några av de frågor som är
            upptagna här. Jag tycker att folkomröstningsinstitutet behöver
            ses över. Vi har alla i minnet kontroverserna omkring folkomröstningen
            om kärnkraften och framför allt tolkningen av folkomröstningsresultatet.
            Det är inte tillfredsställande att ha ett folkomröstningsinstitut
            som ser ut på det här sättet.
          </note>
          <note>
            Vi borde, enligt min mening, få ett institut som ger klara utslag,
            ja eller nej. Det skall inte behöva ge upphov till några kontroverser
            om tolkningen efteråt.
          </note>
          <note>
            Utlandssvenskarnas rösträtt kan tyckas vara en liten fråga, men
            ur principsynpunkt tycker jag att den är viktig. Den nuvarande
            ordningen innebär ju att en viss grupp svenska medborgare har
            sin rösträtt garanterad endast i vallag och inte, som alla andra
            svenska medborgare, i grundlagen.
          </note>
          <note>
            Jag ber att få yrka bifall till reservation 6, som gäller utlandssvenskarnas
            rösträtt. Det är en fråga som vi har drivit länge från centerpartiets
            sida, och även andra partier har drivit den frågan. Men jag skulle
            vilja be socialdemokraternas talesman att ge en rationellt begriplig
            förklaring till varför inte alla svenska medborgare skall ha sin
            rösträtt garanterad i grundlag. Varför?
          </note>
          <note>
            I den gamla frågan om mandatperiodens längd och den gemensamma
            valdagen har positionerna dess värre varit ganska låsta. Jag har
            upplevt det för min del så att många socialdemokrater runt om
            i landet är positiva till en förändring, ungefär på det sätt som
            vi skisserar i reservation 9 och i de motioner som reservationen
            bygger på.
          </note>
          <note>
            Folk ute i landstingen och kommunerna är missnöjda med att de
            aldrig får tillfälle att få sina gärningar ordentligt värderade
            utan kommer i skuggan av riksdagsvalen. Ur demokratisynpunkt skulle
            det naturligtvis vara en stor fördel, om man kunde lyfta fram
            de kommunala valen en särskild valdag.
          </note>
          <note>
            Det här kravet blir än starkare, tycker jag, om riksdagen kunde
            ta ställning för det förslag till länsdemokratireform som vi från
            centerpartiets sida länge har drivit. Det skulle ge landstingen
            en mera betydelsefull, övergripande position i länen.
          </note>
          <note>
            Nu har våra motioner i den frågan skjutits till hösten, vilket
            jag beklagar. De borde ha kommit med här, tycker jag. Det är ju
            viktiga grundlagsfrågor det gäller.
          </note>
          <note>
            Jag skulle vilja säga att här rör det på sig ute i landet. Det
            är likadant som när det gäller den gemensamma valdagen. I det
            län som jag kommer ifrån, Malmöhus län, har samtliga partier tagit
            ställning för en utbyggd länsdemokrati, dvs. att det folkvalda
            organet, landstinget, skall ta över huvudansvaret i regionen.
            Men här uppe i huvudkommunen finns det ännu så länge ingen resonans
            för det bland de i riksdagen representerade parterna, utom miljöpartiet,
            som har anslutit sig till vårt gamla krav här.
          </note>
          <note>
            Sedan är det ju flera olika moment som inte är så bra utredda
            men där det finns anledning till förändringar i grundlagen. Gamla
            kända frågor tillsammans med mindre begrundade problem motiverar
            enligt vår mening en ny grundlagsutredning. Jag beklagar djupt
            att vi inte fick en ny sådan utredning.
          </note>
          <note>
            Många olika saker behöver övervägas. Anders
          </note>
          <note>
            Björck har alldeles rätt i att en del är mycket väl utredda,
            men det kommer ju bara att underlätta en ny grundlagsutrednings
            arbete att det är på det sättet. Andra däremot är fortfarande
            i behov av en ordentlig genomlysning.
          </note>
          <note>
            Med detta, herr talman, ber jag också att få yrka bifall till
            reservation 22.
          </note>
          <note type="speaker">
            Anf. 5 CLAES ROXBERGH (mp):
          </note>
          <note>
            Herr talman! Grundlagen skall naturligtvis inte vara oföränderlig,
            vilket flera talare här har påpekat. Men på något sätt är den
            ett fundament i politiken, och den skall inte ändras för att en
            regering skall kunna sitta kvar eller för att ett parti skall
            behålla en representation.
          </note>
          <note>
            Den skall heller inte ändras för att vi skall slippa kanske oönskade
            partier, även om de har galoscher och kanske går mot hårdare skodon
            så småningom.
          </note>
          <note>
            Det skall inte ske med grundlagen, utan det skall naturligtvis
            ske på vanliga demokratiska vägar. Det är ju partiernas kamp med
            varandra, mot varandra, som skall avgöra det här spelet och som
            skall göra att demokratin fungerar.
          </note>
          <note>
            Grundlagen skall däremot ändras, menar jag, när demokratin kan
            förbättras. Kan vi göra förändringar i grundlagen som förbättrar
            demokratin, då skall ändringarna göras.
          </note>
          <note>
            Vi menar att det finns vissa förändringar som man kan göra och
            som redan har varit uppe här.
          </note>
          <note>
            Fyraåriga mandatperioder, skilda valdagar och kanske ett visst
            personvalsinslag skulle kunna förbättra demokratin.
          </note>
          <note>
            Men proportionaliteten kan inte få röras, därför att en försämrad
            proportionalitet i valsystemet leder faktiskt inte till en förbättrad
            demokrati utan till en försämrad demokrati. Så proportionaliteten
            måste vara något som vi slår vakt om. Det får inte vara som i
            regeringens propåer i höstas, att man kunde tänka sig att frångå
            proportionaliteten. Om inte den politiska utvecklingen är den
            man vill, kan man inte korrigera den på det sättet.
          </note>
          <note>
            Ett område som Bertil Fiskesjö var inne på och där vi skulle
            kunna förbättra demokratin radikalt är det regionala planet, därför
            att där fungerar den inte.
          </note>
          <note>
            Det skulle behöva inrättas länsparlament för att få till stånd
            en vital fungerande länsdemokrati inom alla områden. Där ansluter
            vi oss till centerns förslag.
          </note>
          <note>
            Det måste skapas en fungerande demokrati på tre nivåer i landet:
            på den nationella nivån, på länsnivå/regional nivå och på den
            kommunala nivån.
          </note>
          <note>
            Sedan vill jag ta upp en sak till, och det är etiska regler.
            Jag håller med om att brutna vallöften är någonting som kan vara
            svårt att komma åt. Men en sak skulle vi kunna börja med så gott
            som omedelbart och som vad jag vet gäller i USA, både för senaten
            och för representanthuset, nämligen att man måste redovisa sina
            uppdrag och sina ekonomiska intressen, så att det står klart vilka
            eventuella lojaliteter man har.
          </note>
          <note>
            Det skulle kunna vara ett alldeles utmärkt initiativ från talmannen,
            att det finns en förteckning där alla kan se vilka olika intressen
            ledamöterna har och var lojaliteterna kan komma i konflikt med
            varandra.
          </note>
          <note type="speaker">
            Anf. 6 OLLE SVENSSON (s):
          </note>
          <note>
            Herr talman! Eftersom vi har diskuterat de här frågorna förut
            i anslutning till det grundlagsbetänkande som återförvisades till
            utskottet, skall jag koncentrera mig till två viktiga principiella
            områden, som också har berörts här i debatten tidigare: kraven
            på handlingsdugliga regeringar och behovet och möjligheterna att
            reglera fri- och rättigheter i grundlagen.
          </note>
          <note>
            Claes Roxbergh sade här nyss att den viktigaste uppgiften är
            att demokratin skall förstärkas, om man skall göra förändringar.
            Jag har tillåtit mig att diskutera även förändringar av valsättet
            och proportionaliteten från samma utgångspunkt, nämligen den att
            demokratins viktigaste uppgift är att lösa medborgarnas problem,
            att vara handlingsduglig.
          </note>
          <note>
            Om man hamnar i en långtgående partisplittring i parlamentet,
            kan det bli ett schackrande, ett kompromissande och inga resultat.
            Då är jag alldeles säker på att medborgarna reagerar och inte
            heller kan anse att det proportionella valsystemet är så heligt
            att man inte kan ändra på det.
          </note>
          <note>
            Det här är sista gången jag deltar i en författningspolitisk
            debatt i riksdagen. Romaren
          </note>
          <note>
            Cato slutade alla sina anföranden med: Praeterea censeo Carthaginem
            delendam esse -- för övrigt anser jag att Kartago bör förstöras.
            Ett tema som jag själv har haft i de författningspolitiska debatterna
            är: För övrigt anser jag att den proportionella millimeterrättvisan
            i valsystemet måste avskaffas.
          </note>
          <note>
            Jag gick förra gången vi debatterade frågan så långt i min kritik
            av minoritets- och splittringsparlamentarismen att Bo Hammar fick
            kalla kårar efter kroppen och med understöd av de borgerliga skickade
            höstriksdagens första KU-
          </note>
          <note>
            betänkande tillbaka till utskottet för en förnyad behandling.
          </note>
          <note>
            Statsminister Ingvar Carlsson hade då inbjudit till överläggningar
            för att se om det fanns intresse från övriga partier för en beredning
            i författningsfrågan.
          </note>
          <note>
            Utgångspunkten var just svårigheterna att styra
          </note>
          <note>
            Sverige om partisplittringen i parlamentet tilltar.
          </note>
          <note>
            Bo Hammar menade då, att om krisen för vår demokrati verkligen
            var så svår, måste vi överväga om det behövs mer drastiska åtgärder
            än de som fanns i det ganska traditionellt uppbyggda betänkandet
            från den 7 november.
          </note>
          <note>
            Nu återkommer utskottet med det gamla utlåtandet över ett antal
            motioner från förra våren, påspätt med likartade bedömningar med
            anledning av 1991
          </note>
          <note>
            års författningspolitiska motionsflod.
          </note>
          <note>
            Dagens Nyheters Hans Bergström noterade för en tid sedan att
            partierna än en gång har misslyckats med att komma någonvart i
            författningsfrågan. De har, noterade han, inte ens lyckats tillsätta
            en beredning för att se över de regler som har starkast samband
            med frågan om hur Sverige skall kunna styras i framtiden. Han
            pekade då, liksom regeringen gjorde i sin inbjudan till sonderingar,
            på de frågor som gäller valsystemet, regeringsbildningen, nyvalsinstrumentet
            och mandatperiodens längd. Bergström gav oppositionen huvudansvaret
            för att överläggningarna hade spruckit. Från första stund valde
            oppositionen att tolka Ingvar Carlssons trevare som en manöver
            för att via författningen säkra ett socialdemokratiskt maktinnehav
            som inte längre kunde klaras genom proportionella val. Den argumenteringen
            använde också Birgit Friggebo mot mig i november, men hon var
            litet försiktigare i dag.
          </note>
          <note>
            Dagens Nyheter pekade också på oppositionskrav som nyss har upprepats
            i denna debatt. Man ville ha en bredare genomgång, som bl.a. skulle
            innefatta en stärkning av egendomsskyddet i grundlagen och inrättandet
            av en författningsdomstol.
          </note>
          <note>
            Eftersom jag brukar anklagas för att företräda ensidiga socialdemokratiska
            synpunkter, låter jag liberalen Bergström replikera på oppositionens
            krav. Bergström menade i en artikel i DN att det måste vara möjligt
            för partierna att pröva hur man skall förbättra förutsättningarna
            för starka regeringar -- något som rimligen bör vara en för partierna
            gemensam ambition -- utan att det samtidigt blir nödvändigt att
            enas också i starkt blockskiljande frågor, såsom graden av domstolsmakt
            i politiken. Det är kortsynt och troligen oberättigat, skriver
            Birgit Friggebos partivän, att tolka Ingvar Carlssons initiativ
            såsom tillkommet av snävaste socialdemokratiska egenintresse.
          </note>
          <note>
            Det kan tilläggas att vi inte kan få någon ny författning förrän
            1997. Hur den slår för enskilda partier kan man i dag inte förutse.
            Vad man däremot vet är att dagens valsystem, genom att så många
            mandat utfaller redan strax ovanför 4-
          </note>
          <note>
            procentsspärren, främjar partisplittring och tenderar att ge
            små partier orimlig makt att blockera regeringars handlingsförmåga.
          </note>
          <note>
            Hans Bergström sammanfattar: Det vore mycket mera smakligt att
            nu på allvar pröva författningens egenskaper i relation till behovet
            av handlingsdugliga regeringar än att vänta tills ett parlamentariskt
            kaos har inträtt och förändringar kommer att uppfattas som direkt
            riktade mot enskilda partier.
          </note>
          <note>
            Jag tycker inte att Birgit Friggebo har lyckats lista ut något
            särskilt bra svar på dessa frågor. Hon hänger sig delvis åt enkel
            partipropaganda när hon säger att demokratin inte är i kris endast
            av den anledningen att socialdemokratin är i kris.
          </note>
          <note>
            Bergström låter sig inte imponera. Demokratin behöver inte vara
            kärnfrisk därför att socialdemokratin har problem. Andra partier
            än socialdemokraterna kan efter den 15 september få uppleva att
            partisplittring försvagar vår demokratis handlingsförmåga och
            försvårar möjligheterna att bilda regering. Den senaste opinionsundersökningen,
            publicerad i dag, med ras inte bara för socialdemokraterna utan
            även för moderaterna och folkpartiet, minskar inte direkt farhågorna
            för att demokratins handlingskraft kan försvagas ytterligare genom
            en långtgående partisplittring i parlamentet. Enligt undersökningen
            skulle nya partier ta plats i riksdagen med större representation
            än folkpartiet och centern, vilka skulle ramla under 10-
          </note>
          <note>
            procentsstrecket.
          </note>
          <note>
            Birgit Friggebo förde nu en diskussion där hon också ville komma
            med vad hon kallade sakliga invändningar mot tanken på att man
            skulle behöva förändra valsystemet. Hon åberopade bl.a. vad
          </note>
          <note>
            Ingvar Carlsson sagt när han promoverades till hedersdoktor i
            Lund.
          </note>
          <note>
            I den nyutkomna boken med samtal med Ingvar
          </note>
          <note>
            Carlsson förs även ett resonemang om det proportionella valsystemet.
            Ingvar Carlsson säger där att det finns två möjligheter: breda
            koalitioner eller ett valsystem som leder till att antingen vänstern
            eller högern vinner och därmed får ett klart mandat att regera.
            Han säger -- och detta står alltså inte i motsats till vad han
            sade i Lund -- att han i grunden är för ett proportionellt valsystem
            men att han inte kan undgå att se problemen.
          </note>
          <note>
            Dagens författning, säger han vidare, förutsätter för överskådlig
            tid samarbete över blockgränserna.
          </note>
          <note>
            Uppnår man inte detta, kan man hamna i en svår situation. Detta
            bör vi väl inte blunda för. Om vi efter valet i riksdagen får
            åtta partier, varav flera små som kan bli tungan på vågen och
            genom utpressning kan få igenom mycket mer än vad deras storlek
            motiverar -- är det då rättvist? I ett sådant läge kommer det
            enligt Ingvar Carlsson att bli ett tryck mot skapandet av en författning
            som ger klarare utslag.
          </note>
          <note>
            Jag vill också till Birgit Friggebo säga att jag inte förnekar
            att små partier också kan medverka till handlingskraft i demokratin.
            Folkpartiet och moderaterna utmanar i dag den socialdemokratiska
            regeringen. De vill ha stöd av kds, medan de knuffar undan centern.
            Om man nu vill premiera ansvar vore det inte orimligt att tänka
            sig att tre sådana partier -- ett stort parti och två små partier
            --
          </note>
          <note>
            skulle kunna gå samman i en kartell och också, vid en reformering
            av valsystemet i enlighet med dessa tankegångar, skulle kunna
            få nytta av en svängning i folkopinionen. Det är inte alls otänkbart.
            Detta vill jag säga som en replik till Birgit Friggebo.
          </note>
          <note>
            Jag nöjer mig med dessa kommentarer i anslutning till avsnitten
            om mandatperiodens längd, den gemensamma valdagen, 4-procentsspärren
            och en ny grundlagsutredning. Jag vill -- för att anknyta till
            vad Anders Björck sade -- påpeka att majoriteten, bestående av
            socialdemokrater, moderater och vänsterpartister, säger att det
            är angeläget att den författningspolitiska debatten fortsätter
            i syfte att nå de eftersträvade breda politiska lösningarna.
          </note>
          <note>
            Men då bör man inte, när man t.ex. talar om mandatperiodens längd
            och gemensamma valdagar, vara så blind som Anders Björck. Han
            förutsatte att det fanns oenighet inom socialdemokratin och att
            lösningen skulle komma om man ändrade sig inom socialdemokratin.
            Följde inte Anders Björck folkpartiets landsmöte? Där uttalade
            sig både Birgit Friggebo och Daniel
          </note>
          <note>
            Tarschys för gemensamma valdagar och en utökning av mandatperioden
            till fyra år. Vi kan kanske också nå enighet genom att man ändrar
            sig på annat håll. Men sådana diskussioner bör naturligtvis föras
            förutsättningslöst.
          </note>
          <note>
            Så några kommentarer till avsnittet om förstärkt lagprövningsrätt,
            författningsdomstol, m.m. samt de delar av reservationerna som
            tar sikte på att verka för en förstärkning av skyddet för de medborgerliga
            fri- och rättigheterna.
          </note>
          <note>
            I fråga om lagprövningsrätt och författningsdomstol går skiljelinjen
            mellan den moderata reservationen och majoritetsskrivningen.
          </note>
          <note>
            Reservationen från folkpartiet och centern står principiellt
            den socialdemokratiska uppfattningen nära. Det är värdefullt att
            Birgit Friggebo den här gången placerar sig intill Bertil Fiskesjö
            och fjärmar sig från Anders Björck. Även den moderata reservationen
            är försiktig, det medger jag.
          </note>
          <note>
            Moderaterna begär en utredning. Anders Björck lutade sig här
            mot rättsfonden, men vi vet ju att man inom rättsfonden är beredd
            att utan större utredningar verka för införandet av en författningsdomstol.
            Bertil Fiskesjö säger och även i reservationen från folkpartiet
            och centern sägs, att en författningsdomstol till sin funktion
            vanligen blir en extra och ibland betydelsefull politisk instans.
            Vi socialdemokrater skriver gärna under på vad som sägs i reservationen,
            nämligen att de känsligaste frågor en författningsdomstol har
            att ta ställning till lätt blir sådana som det råder politisk
            strid kring.
          </note>
          <note>
            En politisering av tillsättningen av domare är därför svår att
            undvika. Jag delar uppfattningen att det måste anses diskutabelt
            att lägga politisk makt på instanser av vilka det inte kan utkrävas
            politiskt ansvar.
          </note>
          <note>
            Jag vill tillägga att vi också är överens om att det är önskvärt
            att domstolarnas lagprövningsrätt används i så liten utsträckning
            som möjligt. För att åstadkomma detta måste statsmakterna ägna
            stor omsorg åt lagstiftningens kvalitet och gärna före beslut
            lyssna till lagrådets synpunkter.
          </note>
          <note>
            I samband med att de borgerliga partierna för fram krav på en
            utredning talar man också om behovet av en genomgång av de delar
            av grundlagen som gett upphov till tolkningstvister. Nyligen blev
            vi överens om en ny yttrandefrihetsgrundlag. Birgit
          </note>
          <note>
            Friggebo och jag citerade i det sammanhanget ett uttalande från
            yttrandefrihetsutredningen om den lyckade paradox som bestod i
            lagstiftarnas ambition att sätta genomtänkta spärrar för sina
            egna möjligheter att ge sig på medborgarnas fri- och rättigheter.
          </note>
          <note>
            Då handlade det emellertid om yttrandefriheten och de andliga
            friheterna, inom vilket område värdegemenskapen är stor i det
            svenska samhället.
          </note>
          <note>
            Det är förhållandevis lätt att reglera de grundläggande spelreglerna
            inom vårt demokratiska system. Här hamnar en jurist, som sitter
            i något kontrollerande organ som t.ex.
          </note>
          <note>
            lagrådet, inte i något egentligt dilemma. Men frågan om beskattningsmaktens
            gränser och skyddet för äganderätten är i hög grad ett politiskt
            tvisteämne, vilket gör att en juridisk överprövning blir principiellt
            känsligare. Ett juristorgan hamnar såsom politiskt oansvarigt
            organ i en svårare sits än då det skall tolka yttrandefriheten,
            där vi sällan har en upphetsad valkampanj eller politisk strid.
          </note>
          <note>
            Petrén, Myhrman och Strömholm har beträffande beskattningen av
            medborgarna -- och de vill införa det i en ny grundlag -- sagt
            att ''den genom omfattning, syfte eller eljest inte får framstå
            som oskälig i ett demokratiskt samhälle''. Jag ifrågasätter i
            vilken utsträckning detta faktiskt innebär en förstärkning av
            skyddet för medborgarna. Den centrala svaghet som ligger i ordet
            ''skatt'', den luddighet som ligger i detta begrepp, kvarstår
            ju. Där finns också det diffusa begreppet ''skälig''. Jag tycker
            inte att man skall föra in sådana oklarheter i grundlagen. Risken
            är då att man får en debatt som i realiteten är en politisk debatt
            men som förs i konstitutionella och juridiska termer.
          </note>
          <note>
            Bertil Fiskesjö talar om behovet av att skapa klarhet, att nå
            fram till rätta tolkningar, som han säger. Grundlagen, sade han
            nyss, skall vara så klar att den inte behöver uttolkas. Jag vill
            svara:
          </note>
          <note>
            Grundlagsreglerna kan bara uttrycka en politisk vilja i många
            avseenden och ge viss allmän vägledning. De kan inte -- det gäller
            särskilt i kontroversiella frågor -- inte i detalj föreskriva
            för vilka syften eller i vilken omfattning staten får begränsa
            äganderätten och näringsfriheten. Därför tror jag inte att bestämmelserna,
            i varje fall inte i dessa avseenden, kan bli så mycket mer precisa
            än de är.
          </note>
          <note>
            Sammanfattningsvis vill jag säga att man måste vara mycket försiktig
            med att i politiskt kontroversiella frågor genom grundlagsregler
            inskränka riksdagsmajoritetens rätt att besluta. Om grundlagen
            inskränker möjligheterna att lansera förslag till riksdagen inom
            viktiga områden, då inskränker man också demokratins verkningskrets.
          </note>
          <note>
            Den folksuveränitetsprincip som vår författning bygger på blir
            kränkt.
          </note>
          <note>
            Herr talman! Detta är mänskligt att döma den sista författningspolitiska
            debatt som jag deltar i här riksdagen. Därför har jag valt att
            ta upp till debatt ett par principiella frågor. Beträffande betänkandets
            detaljer får jag hänvisa till tidigare inlägg under årens lopp.
          </note>
          <note>
            Herr talman! Med det anförda yrkar jag bifall till utskottets
            hemställan i alla delar.
          </note>
          <note type="speaker">
            Anf. 7 CLAES ROXBERGH (mp) replik:
          </note>
          <note>
            Herr talman! Ett proportionellt valsystem kräver ansvar av partierna.
            Det kräver att partiegoismen ibland får vika för detta ansvar.
            Kompromissen måste bli ett tillåtet verktyg och inte vara, som
            det ibland är, ett skällsord. Det måste bli tillåtet för partierna
            i denna riksdag att kompromissa för att få till stånd en kraftfull
            politik. Det innebär att partierna inte till hundra procent kan
            föra sin egen politik. Det är detta som skapar våra kommunikationsproblem
            med väljarna.
          </note>
          <note>
            Om vi nu har ett proportionellt valsystem måste vi kunna övertyga
            våra väljare om att partiet vill en sak men att vi i den parlamentariska
            situationen måste kompromissa åt det håll som vi har lovat våra
            väljare att vandra. Det kan innebära att vi inte når ända fram.
            Om partierna i någon liten utsträckning gör avkall på partiegoismen
            finns det enligt min mening möjligheter att bilda regeringar.
            Självklart är det så.
          </note>
          <note>
            Så till frågan om den blockerade handlingskraften och talet om
            att de partier som ligger strax ovanför
          </note>
          <note>
            4-procentsgränsen får alldeles för många mandat.
          </note>
          <note>
            Enligt en nyligen genomförd opinionsundersökning lär dessa ''små''
            partier inte få strax över 4 % av rösterna utan mer än 10 %. De
            tycks få fler röster än både centern och folkpartiet. Om det skall
            göras något för att få en stabil politik enligt den modell som
            Olle Svensson föreslår, så hamnar vi i ett majoritetssystem som
            liknar det engelska. Det är väl inget system som vi kan tänka
            oss. En sådan situation skulle föra oss långt tillbaka i tiden.
            Låt oss i stället gå ut på den politiska arenan och slåss för
            våra åsikter. Väljarna begriper nog mycket mer än vad vi tror
            att de gör. Jag tror att väljarna kräver att de som väljs in i
            denna riksdag tar ett ansvar för att vi skall få en fungerande
            regering.
          </note>
          <note>
            Anf. 8 Tredje vice talman BERTIL FISKESJÖ
          </note>
          <note>
            (c) replik:
          </note>
          <note>
            Herr talman! Olle Svensson uppehöll sig utförligt vid frågan
            om vårt valsystem och redovisade samma principer som han har talat
            för i denna kammare många många gånger. Han anser att valsystemet
            måste bli föremål för en grundläggande reformering.
          </note>
          <note>
            Trots Olle Svenssons utläggning i detta ärende fick jag inget
            klart grepp om vad det är han vill ha. De ledamöter som befinner
            sig i kammaren just nu har alla sysslat mycket med författningsfrågor
            och är vana vid att föra ned resonemangen på konkret nivå. Låt
            mig fråga Olle Svensson: Hur skall det valsystemet se ut som Olle
            Svensson förordar? Är vidare Olle Svensson representativ för det
            socialdemokratiska partiet när det gäller att ta bort det proportionella
            valsystem såsom det nu ser ut?
          </note>
          <note>
            Det vore intressant att få besked om detta.
          </note>
          <note>
            Vad gäller de överläggningar som det inte blev något av lutar
            sig utskottets ordförande mot en tidningsredaktör på Dagens Nyheter,
            och det kan han förstås göra. Men det är inte denne tidningsredaktör
            som vi diskuterar med här i kammaren. Han deltog inte i överläggningarna
            och vet inte hur de gestaltade sig. Vid det tillfälle då jag deltog
            i förhandlingarna gav inte socialdemokraterna någon som helst
            antydan om vad de ville. De talade i ungefär samma ordalag som
            man gjorde i det beryktade krisbrevet. Under sådana omständigheter
            är det naturligtvis mycket svårt för den som har blivit kallad
            till ett sammanträde av detta slag att lägga fram konstruktiva
            förslag.
          </note>
          <note>
            Olle Svensson beklagar att det inte blev någon utredning, men
            det är lätt ordnat. Centerpartiet och folkpartiet har avgivit
            en reservation till dagens betänkande, och det enda som behövs
            är att socialdemokraterna röstar för den reservationen.
          </note>
          <note>
            Då blir det en begäran från riksdagen till regeringen om att
            tillsätta en utredning.
          </note>
          <note>
            I denna replik hinner jag inte gå in på andra frågor.
          </note>
          <note>
            Jag hoppas dock att i ett senare inlägg kunna återkomma till
            frågorna om lagprövningsrätt och författningsdomstol.
          </note>
          <note type="speaker">
            Anf. 9 ANDERS BJÖRCK (m) replik:
          </note>
          <note>
            Herr talman! Det var en våldsam avhyvling som
          </note>
          <note>
            Olle Svensson gav svenska folket, väljarna, för att de ibland
            behagar rösta på ett sätt som gör att det blir litet splittring
            här i kammaren vad gäller antalet partier. Visst kan man stå i
            denna talarstol och moralisera över att folket inte röstar som
            man vill, men det skulle nog inte ens den gamle romerske senatorn
            Cato, som Olle Svensson åberopade, göra. Han var för övrigt en
            gammal bitvarg som var kort och koncentrerad samt visste vad han
            ville.
          </note>
          <note>
            Under de senaste tio åren har det förekommit ett antal utredningar.
            Den första kom till år 1979 med anledning av en artikel av Hans
            Gustafsson i
          </note>
          <note>
            Svenska Dagbladet. Han sade att det nu var dags att avskaffa
            den gemensamma valdagen. En utredning tillsattes. Därefter spelade
            han gitarr i
          </note>
          <note>
            TV och sade ett och annat, och så blev han överkörd av sin egen
            partiledning. Det hände ingenting. Men skam den som ger sig. Det
            togs nya tag av en justitieministergrupp, och justitieminister
          </note>
          <note>
            Ove Rainer -- jag har anteckningarna kvar --
          </note>
          <note>
            meddelade oss att det skulle bli en uppgörelse med skilda valdagar
            och fyraåriga mandatperioder. Det hela var mycket högtidligt.
            Tjänstemännen skrev ned vad som skulle gälla och talade om ett
            historiskt ögonblick. Det gick några månader och vi frågade när
            vi skulle skriva på och justera överenskommelsen. Då fick vi beskedet
            att Olof inte var med på noterna. Därefter avslutades diskussionerna.
            Allt detta kan beläggas.
          </note>
          <note>
            Men skam den som ger sig. Hilding Johansson lade fram ett förslag
            om en folkstyrelsekommitté. Vi fick veta att man äntligen hade
            resonerat sig samman inom socialdemokratin och att en nya utredning
            skulle tillsättas. Den socialdemokratiske partisekreteraren skulle
            ingå i utredningen, och det skulle vara en garant för att den
            arbetade snabbt.
          </note>
          <note>
            Något år gick och vi fick höra Hilding Johansson säga: Vi vet
            nog vad vi i den här utredningen tycker, men andra i partiet tycker
            inte som vi. Därmed gick också den tredje utredningen åt skogen.
          </note>
          <note>
            Det är därför, herr talman, som vi i moderata samlingspartiet
            säger att vi förvisso har andra saker att syssla med än att en
            fjärde gång gå på samma nit och i onödan resonera om detta. Vi
            måste från början få klara besked om att det finns en politisk
            majoritet inom socialdemokratin för att ta itu med de grundläggande
            frågorna. Så fort denna majoritet finns kan jag försäkra Olle
            Svensson om att vi kommer att ställa upp och diskutera alla de
            grundlagsfrågor som kan vara lämpliga att ta ställning till.
          </note>
          <note type="speaker">
            Anf. 10 BIRGIT FRIGGEBO (fp) replik:
          </note>
          <note>
            Herr talman! I likhet med Bertil Fiskesjö förstod jag inte syftet
            med sonderingarna om en författningsberedning. Varje parti kallades
            för sig, och det fördes alltså ingen gemensam diskussion mellan
            partierna. Vi fick redovisa våra uppfattningar i de författningspolitiska
            frågorna.
          </note>
          <note>
            Socialdemokraterna kunde lika gärna ha läst våra motioner för
            att få veta vad vi ville åstadkomma.
          </note>
          <note>
            Det gjordes inga som helst ansträngningar för att försöka sammanjämka
            ståndpunkterna eller efterfråga hur det skulle gå till att komma
            överens och arbeta vidare med frågorna. Om det är så som
          </note>
          <note>
            Olle Svensson beskriver situationen, nämligen att det är fullständigt
            kaos i Sverige vad gäller möjligheterna att regera landet, då
            förstår jag inte varför inte regeringen har ansträngt sig mer
            för att få till stånd en ordentlig diskussion om det fortsatta
            arbetet med författningsfrågorna.
          </note>
          <note>
            Jag kan tyvärr inte komma ifrån och upplever det mer som att
            Ingvar Carlssons frustration över den interna splittringen har
            lett fram till den ekonomiska krisen. Det tycks ha funnits ett
            behov hos regeringen att säga att man inte själv har ansvar för
            den uppkomna situationen utan att det är det parlamentariska läget,
            dvs. de andra partierna, som har skapat den. Men så är det ju
            inte. När regeringen har samlat ihop sig, tryckt ned LO i golvet
            och lagt fram vettiga förslag, då har det ju gått ganska lätt
            att få breda majoriteter i riksdagen.
          </note>
          <note>
            Lever vi verkligen i det kaos som Olle Svensson vill beskriva
            här? Är det så att landet inte styrs?
          </note>
          <note>
            Visst är det svårt att bilda majoritetsregering i
          </note>
          <note>
            Sverige, och just nu lever vi med en minoritetsregering. Alla
            partier kommer att ha svårt i det parlamentariska läge som nu
            råder. Jag vill erinra mig diskussionen när miljöpartiet skulle
            in här vid förra valet. Många beskrev vilket kaos det skulle innebära
            och vilken utpressning det skulle medföra, precis det som Olle
            Svensson säger nu också. Hur har det blivit? Jag har inte märkt
            något. Nog har väl miljöpartisterna försökt, men inte har det
            åstadkommit särskilt mycket kaos att de sitter här i kammaren.
          </note>
          <note>
            Olle Svensson måste nu gå in i en saklig diskussion om vad han
            vill åstadkomma. Om man stärker det största partiet eller de största
            partierna och om vi har ett läge där det kan finnas förutsättning
            att bilda regering där även mindre partier skall ingå, är det
            då så att man får en mer handlingskraftig regering om ett av de
            största partierna befinner sig i opposition och har förstärkt
            sin ställning via valsystemet? Svara på den frågan. De argument
            ni kommer med och de förändringar ni vill göra löser inte de problem
            som ni beskriver.
          </note>
          <note type="speaker">
            Anf. 11 OLLE SVENSSON (s) replik:
          </note>
          <note>
            Herr talman! Jag vill gärna replikera och säga att man diskuterar
            två alternativ inför framtiden.
          </note>
          <note>
            Räcker det med att vi i framtiden kan få ett samarbete över blockgränserna?
            Kan vi därmed lösa de problem medborgarna kräver av oss att vi
            skall lösa? Då säger Birgit Friggebo, det är ganska överraskande,
            att det har lyckats mycket bra under den senaste mandatperioden.
            Men nog har det varit vissa svårigheter. Vi har haft regeringskris.
            Vi har hamnat i återvändsgränder.
          </note>
          <note>
            När det gäller framtiden vill jag svara att det skall vara ett
            ansvar. Claes Roxbergh har rätt i det, alla partier har ett ansvar
            för framtiden när det gäller att skapa handlingsduglighet i parlamentet.
            Vår inbjudan gav emellertid möjligheter till att mycket långsiktigt
            diskutera den framtida författningen, vilket jag tror att Bertil
            Fiskesjö har medgett i ett tidigare sammanhang. Vår inbjudan har
            gått ut på att man skall koncentrera sig kring frågorna om hur
            man skall kunna åstadkomma ett system som kan skapa ökade förutsättningar
            för starka regeringar.
          </note>
          <note>
            Därför gällde inviten och sonderingarna de här frågorna: valsystemet,
            regeringsbildningen, nyvalsinstrumentet och mandatperiodens längd.
          </note>
          <note>
            Däremot ville vi inte i denna utredning få in sådana politiskt
            kontroversiella frågor som den blockskiljande frågan som gäller
            graden av domstolsmakt i politiken, olika former av grundlagsreglering.
            Det är således svaret. Ni ville inte koncentrera er på just dessa
            frågor. Ni sade nej, och jag respekterar det. Men från socialdemokratisk
            sida var förutsättningen att det som vi nu upplever som ett krissymptom,
            nämligen att regeringsmakten försvagas, och hur man genom författningsreformen
            skall kunna motverka den utvecklingen skulle diskuteras. Vi har
            inga färdiga lösningar på det området och inte heller när det
            gäller valsystemet, men man skall diskutera om man genom förändringar
            i valsystemet kan förstärka underlaget för handlingskraftiga regeringar.
          </note>
          <note>
            Anf. 12 Tredje vice talman BERTIL FISKESJÖ
          </note>
          <note>
            (c) replik:
          </note>
          <note>
            Herr talman! Olle Svensson bekräftar här min misstanke att man
            inom socialdemokratin inte vet hur man vill ha det. Det är mycket
            enkelt att komma med svepande påståenden om att vi skall förstärka
            regeringsmakten. Det kan man naturligtvis diskutera. Hur skall
            det gå till och på vilket sätt? En sådan här fråga blir intressant
            att diskutera först när man får konkreta handlingsalternativ.
          </note>
          <note>
            Jag har inte sagt nej till någon grundlagsutredning, utan jag
            ville tvärtom gärna ha en sådan. Det var socialdemokraterna som
            efter överläggningarna konstaterade att de inte ville ha någon
            ny grundlagsutredning. Från centerpartiets och folkpartiets sida
            framhärdade vi i utskottsbetänkandet och har en reservation som
            kräver en utredning. Många frågor kan tas upp till diskussion.
          </note>
          <note>
            För klarhets skull vill jag säga att jag inte ser några som helst
            möjligheter att ändra det proportionella valsystem som vi nu har.
            Det skall finnas mycket starka argument och det skall i så fall
            konkret kunna visas att de förändringar man föreslår leder till
            de eftersträvade resultaten. Någon sådan bevisning har inte alls
            förts ifrån socialdemokratisk sida. Det har bara gällt ett slags
            frustrering och att man tycker illa om den nuvarande situationen.
          </note>
          <note>
            Det är folket som bestämmer. Riksdagen får naturligtvis ta sitt
            ansvar i alla lägen och förverkliga folkviljan såsom den kommer
            till uttryck i de allmänna valen. Det uppfattar man inte som märkligt
            i Danmark, Norge, Finland och i en lång rad andra länder med proportionella
            valsystem.
          </note>
          <note>
            Man löser eller tar åtminstone itu med landets problem under
            de förutsättningar som folket har gett i allmänna val.
          </note>
          <note>
            Jag instämmer i Olle Svenssons konstaterande om att lagprövningsrätten
            skall användas så litet som möjligt men att den skall finnas kvar.
            Det framgår även av vår reservation, och det är vår linje.
          </note>
          <note>
            Förutsättningen för det även i framtiden är naturligtvis att
            grundlagen -- som jag brukar säga --
          </note>
          <note>
            hålls fräsch.
          </note>
          <note>
            I vår motion har vi angett en lång rad frågor där vi har varit
            oense och där vi behöver sätta oss ned och diskutera. Det gäller
            myndighetsbegreppet, avgränsningen mellan skatter och avgifter,
            retroaktiv beskattning, normgivningsmaktens fördelning och en
            långa rad andra sådana frågor.
          </note>
          <note>
            Jag skulle vilja fråga Olle Svensson: Vad är det för fel att
            se till att grundlagen är sådan att vi kan tillämpa den utan att
            råka i gräl med varandra?
          </note>
          <note type="speaker">
            Anf. 13 ANDERS BJÖRCK (m) replik:
          </note>
          <note>
            Herr talman! Eftersom Olle Svensson har åberopat de överläggningar
            vi hade, vill jag ändå för ordningens skull bara bekräfta vad
            som har sagts av
          </note>
          <note>
            Bertil Fiskesjö och Birgit Friggebo. Det handlade icke i praktiken
            om några överläggningar. Jag representerade mitt parti. Vi träffades
            den 13
          </note>
          <note>
            februari under 45 minuter hos Jan Bergqvist på hans kontor. Vi
            drack en kopp kaffe och fick utomordentligt gott kaffebröd, det
            vill jag gärna få antecknat i protokollet. Vi fick tillfälle att
            redogöra för vad vi tyckte i de här frågorna, och sedan hörde
            icke jag eller någon annan hos oss ett skvatt om detta förrän
            vi i tidningarna fick läsa att det inte fanns några förutsättningar
            för vidare samarbete på det här området. Detta är vad som har
            hänt. Några diskussioner eller något liknande har faktiskt inte
            förekommit mellan partierna för att få till stånd någon form av
            gemensam plattform i det här avseendet. Jag har en bestämd känsla
            av att vad som sades i krispaketet i höstas när det gäller den
            författningspolitiska delen vid närmare eftertanke upplevdes som
            förhastat. Man var tvingad att kratsa kastanjerna ur elden, och
            då fann man den här formen genom s.k. överläggningar. Då hade
            man ändå en ursäkt, eftersom man inte bara kunde hoppa av det
            man sade under hösten på detta område.
          </note>
          <note>
            Till Olle Svensson vill jag gärna säga att det är självklart
            att det är problem för en regering som inte har egen majoritet.
            Det är inget unikt för
          </note>
          <note>
            Sverige. Det gäller runt om i den demokratiska världen. Men bara
            för att de här problemen finns kan vi inte med författningens
            hjälp konstruera fram en situation där ett parti -- herr Svensson
            tänker naturligtvis på sitt eget parti -- mer eller mindre automatiskt
            skulle ha majoritet.
          </note>
          <note>
            Herr talman! Jag vill avslutningsvis erinra om att i det valsystem
            som kanske ger de största felaktiga utslagen ur proportionell
            synpunkt, det engelska, hade man så sent som i slutet av 70-talet
            en situation där den sittande regeringen hade en enda rösts övervikt
            i underhuset. När man förlorade den i samband med ett fyllnadsval
            tvangs man avgå.
          </note>
          <note>
            Detta om något visar att icke ens med ett utpräglat majoritetsvalsystem
            kan det största partiet få någon form av evig garanti för att
            kunna regera vidare, och det skall självfallet inte ha det heller.
          </note>
          <note type="speaker">
            Anf. 14 BIRGIT FRIGGEBO (fp) replik:
          </note>
          <note>
            Herr talman! Olle Svensson ville anföra regeringskrisen förra
            året som bevis för det kaos som råder i vad gäller det parlamentariska
            läget i
          </note>
          <note>
            Sverige. Jag höll på att säga gudskelov för denna regeringskris.
            Den stoppade ändå de helt idiotiska förslag som skulle ha lett
            fram till det totala regleringssamhället. Finansministern tvingades
            lägga fram dessa förslag mot bättre vetande. Man kan nästan befara
            att regeringskrisen delvis tvingades fram därför att man skulle
            ge finansministern möjlighet att avgå, vilket han hade aviserat
            internt i regeringen vid ett tidigare skede.
          </note>
          <note>
            Jag tycker att det har kommit en del bra förslag från regeringens
            sida under senare tid, men först sedan krisen var ett faktum.
            Det har då funnits en majoritet och man har kunnat föra en någorlunda
            hyfsad politik. Jag tycker att socialdemokraterna har gett upp
            för snabbt när det gäller den här frågan. Det kan bero på den
            egna frustrationen man känner när det går utför. De här ståndpunkterna
            skulle kunna få mera respekt om det inte vore så att det är fråga
            om gamla ståndpunkter som socialdemokraterna har haft mycket länge.
          </note>
          <note>
            Handlingskraft fås därigenom att man har en stark politik, att
            man vill åstadkomma riktiga förändringar och att man vill genomföra
            dem. När det gäller de nya partierna som försöker tränga sig in
            i riksdagen måste vi bekämpa dem med argument och debatt och med
            jämförelser med vår egen politik. Vi skall bekämpa dem med blanka
            vapen.
          </note>
          <note>
            Det finns inga förutsättningar för att få en mer grundläggande
            grundlagsutredning. Det finns dock en fråga som utskottsmajoriteten
            säger att det inte finns något intresse för. Det gäller personvalsfrågan.
            Jag är inte så säker på att utskottet har rätt. Även inom socialdemokration
            höjs det nu röster för att det vore av intresse att öka möjligheterna
            till personval. Det kanske i viss mån faktiskt skulle kunna bidra
            till att minska intresset för de nyare partierna och motverka
            -- jag vill inte kalla det politikerförakt -- den uppfattning
            som finns hos många väljare om att de inte har förtroende för
            oss politiker. Men inte ens den frågan vill socialdemokraterna
            gå vidare med.
          </note>
          <note>
            Varför vill man inte ta itu med åtminstone personvalsfrågan,
            Olle Svensson?
          </note>
          <note type="speaker">
            Anf. 15 OLLE SVENSSON (s) replik:
          </note>
          <note>
            Herr talman! Min första författningspolitiska debatt 1969 förde
            jag med Per Ahlmark, och jag kan försäkra att den var mycket livligare
            än den debatt vi för i dag. Men jag tycker ändå att det är viktigt
            att vi har en diskussion kring dessa frågor.
          </note>
          <note>
            Till Bertil Fiskesjö vill jag säga att jag bara försökte påvisa
            svårigheterna att i grundlagen skapa klarhet kring vissa frågor.
            Jag tycker att Bertil Fiskesjö var en aning för optimistisk i
            sin plädering för att man genom preciseringar skulle kunna uppnå
            större enighet i dessa frågor. Jag tror att det blir svårt att
            vinna enighet om dessa preciseringar.
          </note>
          <note>
            Till Birgit Friggebo vill jag säga att vi vill åstadkomma diskussioner
            kring frågorna om att skapa förutsättningar för starka regeringar,
            men självfallet har vi ingen övertro på att man genom författningsregler
            skall kunna åstadkomma detta.
          </note>
          <note>
            Men nog borde vi väl alla vara överens om att det här har skett
            en fantastisk utveckling. Mellan åren
          </note>
          <note>
            1917 och 1988 hade vi fem partier. Nu har vi sex partier, och
            det kan bli åtta. Självfallet blir då svårigheterna större att
            skapa regeringar som kan lösa medborgarnas problem. Då kan det
            väl inte vara fel att diskutera om man genom ändringar i valsystemet,
            t.ex. reglerna för nyval och mandatperiodens längd, kan skapa
            bättre förutsättningar för en stark regering. Jag tycker inte
            att man här behöver ha några färdiga lösningar, utan avsikten
            var att på lång sikt inför den reform som måste komma så sent
            som 1997 börja diskutera dessa frågor. Utan tvivel återkommer
            denna fråga när folk börjar uppleva de svårigheter som kan skapas
            på grund av partisplittringen i parlamentet.
          </note>
          <note>
            I frågan om personval vill jag säga att jag medverkade till ett
            förslag i folkstyrelsekommittén om ett ökat personvalsinslag.
            Det förslaget väckte föga intresse och ledde därför inte till
            någon proposition.
          </note>
          <note type="speaker">
            Anf. 16 HUGO HEGELAND (m):
          </note>
          <note>
            Herr talman! Jag har engagerat mig något i en del författningsfrågor
            och även i frågan huruvida vi borde ha etiska regler för politiker.
            Frågan är för det första vilka krav man skall ställa på politiken,
            för det andra vilka krav man skall ställa på debatten och för
            det tredje vilka krav man skall ställa på riksdagsledamöterna
            eller på politikerna över huvud taget.
          </note>
          <note>
            Kring frågan om hur sanningsenlig den presenterade politiken
            är har det varit en viss diskussion. Saken togs upp bl.a. av Birgit
            Friggebo den 7 november förra året när vi diskuterade dessa frågor.
            Det kan vara svårt att utforma sådana här etiska regler. Jag vill
            här nämna en intressant sak.
          </note>
          <note>
            Det här problemet är gammalt. I debatten förra året nämndes Pontus
            Pilatus -- han undrade ju vad som är sanning. Jag erinrade mig
            en händelse i brittiska parlamentet år 1812. Då mördades den brittiske
            premiärministern Spencer Perceval. Han blev premiärminister år
            1809 då han efterträdde
          </note>
          <note>
            Portland. En straffånge som hade vägrats nåd gick direkt efter
            det han kom ut från fängelset till parlamentet. Han hade fått
            tag i en pistol och hade ur sin synpunkt turen att möta kabinettet
            med premiärministern i spetsen. Straffången tog upp sin revolver
            och sköt premiärministern, som då utropade: ''I am murdered''
            (''jag är mördad'' --
          </note>
          <note>
            man måste översätta utländska uttryck här i riksdagen). Om denna
            händelse berättades det i alla läroböcker i historia i England
            med det intressanta tillägget, att detta var första gången som
            en brittisk premiärminister talade sanning i underhuset. Det kan
            alltså finnas anledning att trycka på de här kraven.
          </note>
          <note>
            Vad som förvånar mig är att konstitutionsutskottet har en så
            utomordentligt svag argumentering mot önskemålet om att vi skall
            låta formulera etiska regler. Jag har kallat det för Handbok i
            etik, men man kan naturligtvis kalla det vad som helst.
          </note>
          <note>
            Utskottet erinrar om att det finns etiska regler för olika yrkesgrupper,
            t.ex. advokater och andra jurister och för journalister. Etiska
            regler förekommer även inom företagsvärlden liksom inom sjukvården
            för läkare och sjuksköterskor.
          </note>
          <note>
            Men så skriver utskottet att det inte är något yrke att vara
            politiker. Men visst är det väl ett yrke att vara heltidspolitiker.
            För mig är den verksamhet från vilken en människa har sin huvudsakliga
            bärgning ett yrke. Vi har alltså en mängd yrkespolitiker, och
            jag tycker därför att konstitutionsutskottets argumentering att
            vi utövar våra mandat på grund av väljarnas förtroende är helt
            ohållbart. Men alla andra människor här i samhället som får en
            uppgift har fått någon eller någras förtroende att fullgöra dessa
            uppgifter. De skiljer sig alltså inte i något avseende från politiker.
          </note>
          <note>
            Det argumentet tycker jag därför att utskottet borde upphöra
            med.
          </note>
          <note>
            Vidare skriver konstitutionsutskottet ''att en grundläggande
            strävan i det författningspolitiska arbetet har varit att i så
            liten utsträckning som möjligt reglera partiernas verksamhet och
            inre förhållanden.''
          </note>
          <note>
            Men här är det ju inte fråga om att reglera partiernas inre verksamhet.
            Detta är ju nonsens!
          </note>
          <note>
            Konstitutionsutskottet, riksdagens förnämsta utskott, har här
            en argumentering som ligger på grundskolenivå -- ursäkta om det
            finns några elever från grundskolan på läktaren!
          </note>
          <note>
            Litet längre fram skriver utskottet: ''Det ankommer på partierna
            och ytterst väljarna att tillse att deras företrädare i valda
            församlingar utövar sina uppdrag på ett moraliskt acceptabelt
            sätt.''
          </note>
          <note>
            Det är naturligtvis riktigt, och det är ingen som har argumenterat
            emot det.
          </note>
          <note>
            Så fortsätter den erbarmliga argumenteringen:
          </note>
          <note>
            ''Enligt utskottet skulle av statsmakterna initierade eller utfärdade
            regelsamlingar av det slag som föreslås i motionerna -- -- --
            på ett otillbörligt sätt påverka såväl partiernas inre liv som
            de förtroendevaldas möjligheter att driva sin politik och tillvarata
            sina väljares intressen.'' Det är ju nonsens! Om man ställer etiska
            krav på en politiker, skulle det alltså försvåra hans verksamhet
            att tillvarata väljarnas intressen! Skall därmed underförstås
            att han inte får fortsätta att ljuga längre? Eller vad menar man
            egentligen?
          </note>
          <note>
            Vidare skriver utskottet: ''En detaljerad reglering skulle också
            kunna uppfattas som ett ingrepp i den grundlagfästa yttrandefriheten.''
          </note>
          <note>
            Det är ju inte fråga om några detaljerade ingrepp i partiernas
            verksamhet. Den här argumenteringen är ju så dum att jag häpnar.
          </note>
          <note>
            Det finns all anledning att ställa etiska krav på politiker,
            på den politiska debatten och på det politiska budskap som de
            olika partierna för ut.
          </note>
          <note>
            Jag har även engagerat mig i diskussionen om personval. I den
            frågan förekommer också en mycket egendomlig argumentering. Man
            säger att vi för att göra debatten intressantare och få väljarna
            engagerade måste ha ett ökat inslag av personval.
          </note>
          <note>
            Det finns emellertid ingen som har kunnat påvisa att man får
            bättre politiker därför att man har personval. Se på Finland,
            England och USA! Kan någon påstå att man där har ett bättre urval
            av politiker?
          </note>
          <note>
            Det mest fantastiska är att man sedan har ett förslag om att
            minska antalet ledamöter i kammaren.
          </note>
          <note>
            Förslaget är att antalet skall minskas med 100
          </note>
          <note>
            ledamöter. Det skulle vara intressant att få veta vilka hundra
            ni vill bli av med. Är det de senast valda, är det suppleanterna
            eller är det de äldsta?
          </note>
          <note>
            Jag tillhör pensionärerna här i riksdagen och undrar om det är
            vi som skall ut först, så att det blir bara
          </note>
          <note>
            249 ledamöter kvar. Man säger att detta är en förutsättning för
            att riksdagen skall kunna arbeta bättre.
          </note>
          <note>
            Detta är också nonsens. Hur kan i så fall det brittiska underhuset
            med 650 ledamöter fungera, för att inte nämna överhuset med 1
            200 ledamöter?
          </note>
          <note>
            I överhuset är dock de flesta så gamla att de inte orkar gå dit,
            och därför är det inte något problem där. Det västtyska parlamentet
            hade 512 ledamöter, det franska har 577 och det i USA 435. Det
            är väl inget problem för dessa parlament att fungera.
          </note>
          <note>
            Samtidigt som man vill minska antalet ledamöter vill man ha personval
            för att politikerna skall kunna hålla bättre kontakt med väljarna.
            Jag har ungefär
          </note>
          <note>
            15 000 väljare bakom mig. Om antalet ledamöter skall minskas
            med nästan en tredjedel, kommer det givetvis att stå fler väljare
            bakom varje ledamot, och då blir det naturligtvis ännu svårare
            att hålla kontakt med väljarna. Är det bättre i USA, där en ledamot
            av representanthuset har 350 000 väljare bakom sig? Han har inga
            som helst möjligheter att hålla kontakt med sina väljare. Därför
            tycker jag att inte heller den argumenteringen håller.
          </note>
          <note>
            I anslutning till detta krav på personval vill jag peka på det
            utbredda hyckleri som förekommer. Se hur det har gått till i olika
            valkretsar i Sverige! I
          </note>
          <note>
            Stockholms län t.ex. har man haft provval inom mitt parti. Ett
            provval är ju så nära man kan komma ett personval, eller hur?
            Men här struntade man i stor utsträckning i resultatet av provvalet.
            En ledamot som hamnade på adertonde plats vill jag minnas att
            man plockade in på åttonde plats på riksdagslistan, medan riksdagsledamöter
            som kom på sjunde resp. nionde plats flyttades till tolfte och
            fjortonde plats. Vi har för närvarande tio mandat i Stockholms
            län. Man tog alltså ingen hänsyn till provvalet, samtidigt som
            det här hävdas att vi skall ha ett ökat inslag av personval.
          </note>
          <note>
            Då hävdar en del att det är så få som deltar i provvalet, kanske
            mellan 10 och 20 % av väljarna.
          </note>
          <note>
            I Stockholms län ligger man på ca 20 % av de partianslutna, vilka
            i sin tur utgör en bråkdel av det totala antalet väljare. Det
            hävdas då att det är dessa som är mest engagerade och känner de
            personer som ställer upp i provvalet och att provvalet därför
            verkligen bör vara utslagsgivande. Men när man inte vill acceptera
            resultatet av provvalen kan jag inte förstå hur man kan argumentera
            för personval.
          </note>
          <note>
            I Göteborg var det ännu mer häpnadsväckande. En riksdagsman kom
            där på fjärde plats i provvalet, men han spolades helt från listan.
          </note>
          <note>
            Det finns ett argument för personval, nämligen att vid personval
            kan inte partiledningar inom distrikten ta föra fram vissa kandidater
            och strunta i provvalen. Här får väljarna möjlighet att pricka
            för den kandidat som de vill ha in i riksdagen. I så fall tror
            jag inte att det går att möblera om och utan vidare spola etablerade
            politiker, vars arbete det inte har riktats någon kritik mot.
          </note>
          <note>
            Nu säger konstitutionsutskottet, och det tycker jag också är
            häpnadsväckande, att man inte vill ha någon utredning om personval.
            Utskottet skriver att tidigare förslag i den riktningen fått ett
            svalt mottagande, och detta uppfattas av utskottet som att det
            inte föreligger ett tillräckligt stort intresse för personval.
            Utskottet skriver att det tidigare inte var meningsfullt med en
            utredning, och utskottet gör samma bedömning i dag. Jag frågar
            mig: Lever detta utskott i ett vakuum? Jag börjar undra om inte
            ''KU'' skall betraktas som en speciell förkortning för ''vakuum'',
            som betyder tomhet.
          </note>
          <note>
            Jag tycker att de argument som konstitutionsutskottet presterar
            är mycket tomma.
          </note>
          <note>
            Om det är någonting som har debatterats under senare tid är det
            väl frågan om personval och antalet riksdagsledamöter -- för att
            inte tala om deras löner och arvoden, som är en ännu intressantare
            fråga! En annan fråga som har diskuterats är mandatperiodens längd.
            Men utskottet gör samma bedömning som tidigare att det inte föreligger
            ''tillräckligt intresse''. Detta visar att antingen följer konstitutionsutskottets
            ledamöter inte med i debatten eller också har man slumrat när
            man skrivit detta betänkande, som i betänklig grad erinrar om
            tidigare yttranden.
          </note>
          <note>
            Jag hoppas ändå, herr talman, att det så småningom blir en utredning
            om personval. Det finns argument både för och emot personval,
            och debatten som pågår är i ganska många avseenden oklar. Därför
            är det verkligen av nöden att det blir en utredning av denna fråga.
          </note>
          <note type="speaker">
            Anf. 17 BARBRO WESTERHOLM (fp):
          </note>
          <note>
            Herr talman! Jag har alltsedan valet 1988
          </note>
          <note>
            debatterat och skrivit om etik i politiken, och jag väckte under
            den allmänna motionstiden i år en motion om behovet av etiska
            principer för politiker.
          </note>
          <note>
            Syftet var att åstadkomma en självkritisk granskning av det politiska
            uppträdandet, att förbättra detta och öka allmänhetens förtroende
            för politiker.
          </note>
          <note>
            Detta har lett till en rad andra debatter, bl.a. en hos talmannen.
            Det har emellertid visat sig vara svårt att formulera sådana här
            principer -- de ter sig så självklara. Men det är uppenbart att
            det självklara ändå är någonting som man bryter mot esomoftast,
            t.ex. när man marknadsför sina visioner utan att beskriva konsekvenserna
            för olika grupper i samhället och utan att beskriva hur målet
            och visionerna skall förverkligas. I min motion föreslog jag att
            man skulle ha en parlamentariskt sammansatt grupp, under talmannens
            ledning, med både rikspolitiker och kommunalpolitiker.
          </note>
          <note>
            Gruppen skulle utreda frågan vidare och komma med förslag till
            etiska principer och förslag till hur tillämpningen skulle kunna
            följas. Talmannen har haft en diskussion med några rikspolitiker,
            statsvetare och journalister. Slutsatsen blev att det här med
            etiska principer var fel form för arbetet.
          </note>
          <note>
            Man ansåg dock att debatten var viktig. Jag tror inte att vi
            skall stanna vid det här. Det räcker inte med en debatt då och
            då när övertrampen blir för grova. Vi måste förebygga övertrampen
            för att få och för att behålla allmänhetens förstroende.
          </note>
          <note>
            Nästa steg blir, som jag ser det, att vi självkritiskt granskar
            vad som har hänt här i riksdagen, vad som har hänt kommunalt och
            landstingskommunalt under den gångna treårsperioden. Därefter
            bör vi sammanfatta detta. Vi bör också följa vad som händer i
            den kommande valrörelsen för att därefter återuppta debatten i
            förhoppning om att kunna finna en form för skapandet av en plattform
            för etik i politiken. Det får inte bli bara en dagslända, utan
            det måste vara en permanent del i det politiska arbetet. Själv
            kommer jag givetvis att driva den här frågan vidare. Det var ett
            personligt vallöfte 1988, och när nu förslaget, med en grupp under
            talmannens ledning, har fallit får vi väl ordna en parlamentariskt
            sammansatt grupp på annat sätt.
          </note>
          <note>
            Jag tror att vi behöver även en och annan lekman med i den gruppen.
            Man blir så lätt hemmablind.
          </note>
          <note>
            Anf. 18 Tredje vice talman BERTIL FISKESJÖ
          </note>
          <note>
            (c):
          </note>
          <note>
            Fru talman! Hugo Hegeland sade bl.a., bland mycket annat, att
            det finns anledning att ställa etiska krav på den politiska debatten.
            När jag lyssnade till vad Hugo Hegeland hade att säga om konstitutionsutskottet
            blev jag benägen att ivrigt instämma i hans påstående. Det var
            rallarsvingar från Hugo Hegelands sida. Jag skall inte moralisera
            över det. Det må vara tillåtet i en politisk debatt att gå till
            vissa överdrifter för att bättre belysa det man tycker är angeläget,
            och man måste ha möjlighet att tala efter sitt eget temperament.
          </note>
          <note>
            Jag har begärt ordet för att säga att jag tycker att det är obehagligt
            när vi, som har grubblat på denna fråga i konstitutionsutskottet,
            framställs som några slags moraliskt föraktliga individer, eller
            i varje fall individer som ogillar moral, och som har låga etiska
            principer, när vi har funnit att det är ogörligt att på ett begripligt
            sätt tillgodose motionärernas önskemål. Jag vägrar att ta på mig
            själv dessa etiketter såsom de påklistras av vissa debattörer
            här i riksdagen och även av en och annan utanför denna riksdag,
            personer som försöker komma in i riksdagen och därför framställer
            sig som särskilt hederliga. Vad den konkreta frågan gäller är
            ju på vilket sätt särskilda etiska regler för politiker skall
            sättas upp och vad dessa regler skall innehålla för att de skall
            vara meningsfulla. Hur skall man avgöra om någon bryter mot dessa
            regler eller ej?
          </note>
          <note>
            Helt allmänt tycker jag att den debatt som har förts i dessa
            frågor stryker den vulgärdebatt medhårs som för närvarande förekommer
            i samhället angående politiker. Denna debatt är en av orsakerna
            till i varje fall vissa nya uppblossande partier. Jag skäms inte
            ett dugg för att ha varit politiker under halva mitt verksamma
            liv. Jag skäms inte för någonting som jag har varit med om att
            argumentera för och besluta om. Jag anser mig inte ha begått några
            oetiska och omoraliska handlingar. Samma känsla har naturligtvis
            de allra flesta som har varit politiskt aktiva och politiskt verksamma.
            Man har kämpat på och gjort så gott man har kunnat. Man har arbetat
            för det som man har trott på, slagits för det och kanske tagit
            till ett och annat överord i hetsiga debatter. Men det tycker
            jag i och för sig inte är någonting att uttala moraliska förkastelsedomar
            över. Vi måste någon gång, från aktiva politikers sida, våga stå
            upp och försvara demokratins grunder, den fria politiska debatten
            samt den omständigheten att det finns olika politiska partier
            som kämpar mot varandra på grund av att man står för olika idéer.
          </note>
          <note>
            Jag tycker att det är väldigt farligt om vi bara bockar, bugar
            och slickar i oss alla dessa överdrivna och sakligt ogrundande
            floskler som vräks mot aktiva politiker. Det bidrar också till
            att skrämma bort människor från politiken, människor som vill
            göra en seriös insats, och i stället locka dit skojare.
          </note>
          <note>
            Vi får akta oss för att själva karakterisera politikerrollen
            på ett sådant sätt att vi skrämmer bort de bästa i samhället från
            politisk verksamhet.
          </note>
          <note type="speaker">
            Anf. 19 HUGO HEGELAND (m):
          </note>
          <note>
            Fru talman! Bertil Fiskesjö talar om rallarsvingar, och han får
            gärna uppfatta det så. Men det intressanta är om han kan påvisa
            något felaktigt i det jag sade eller att jag inte höll mig till
            sanningen.
          </note>
          <note>
            Jag vill hävda att jag absolut gjorde det.
          </note>
          <note>
            Bakgrunden till detta s.k. politikerförakt eller misstroende
            är att folk tycker att politiker inte agerar som de säger. De
            lovar en sak och gör en annan. Man har haft olika affärer också,
            vilket inte heller lär vara obekant. Men utskottet har ytterligare
            ett, som jag tycker, erbarmligt argument. Man säger:
          </note>
          <note>
            ''Utskottet vill i sammanhanget'' -- det handlar om formulering
            av etiska regler för politiker --
          </note>
          <note>
            ''framhålla att en grundläggande strävan i det författningspolitiska
            arbetet har varit att i så liten utsträckning som möjligt reglera
            partiernas verksamhet -- -- --.
          </note>
          <note>
            Av vad som anförts framgår att utskottet inte finner det troligt
            att det skulle gå att uppnå enighet mellan alla politiska partier
            om annat än mycket allmänt hållna etiska regler för politisk verksamhet.''
            Det är mycket möjligt, men skulle vi resignera bara därför att
            det inte går att uppnå annat än allmän politisk enighet, skulle
            vi inte kunna göra mycket. Då får man kompromissa, vilket inte
            lär vara obekant för
          </note>
          <note>
            Bertil Fiskesjö. Det argumentet är alltså helt ohållbart.
          </note>
          <note>
            Vi vill ha en utredning som tittar på om det går att formulera
            några regler. Hur i all världen kan man göra det för medicinare,
            jurister, journalister, t.o.m. för företagare och på en del andra
            områden?
          </note>
          <note>
            Men när det gäller politiker går det inte. Då kränker vi demokratin.
            Då skall vi försvara demokratin, säger Bertil Fiskesjö, och inte
            dra ner den politiska debatten. Det är också ett nonsensargument,
            det har inte med saken att göra.
          </note>
          <note>
            Varför går det inte att formulera etiska regler för politiker,
            framför allt heltidspolitiker, när det går att göra det för en
            rad andra yrkesgrupper?
          </note>
          <note>
            Medicinare har haft etiska regler sedan antikens tid. Även inom
            rättsväsendet ställs höga krav. Om vi verkligen skall kunna vända
            det ökande politikerföraktet, tror jag att en förutsättning är
            att vi ställer särskilda krav på aktiva yrkesverksamma politiker.
            Vi utsätts ju alltid för en offentlig belysning. Därför ställs
            faktiskt större krav på oss.
          </note>
          <note>
            Vi har en ständig bevakning över oss, vilket är helt riktigt
            i ett parlament. Jag tror att det skulle underlätta för åtskilliga
            politiker om vi ändå hade en enkel etisk kodex eller en handbok.
            Där går det att reservera sig. Det kan Bertil Fiskesjö, och alla
            som vill, göra om det inte passar.
          </note>
          <note type="speaker">
            Anf. 20 BARBRO WESTERHOLM (fp):
          </note>
          <note>
            Fru talman! Om man skall bemöta flosklerna är det väldigt bra
            om man har städat i eget hus. Därför vill jag ta upp den självkritiska
            granskningen.
          </note>
          <note>
            Övertramp drabbar oss alla. Människor ute i samhället drar oss
            alla som är verksamma i det politiska livet över en kam. Därför
            är det så viktigt att vi alla gör en självkritisk granskning.
          </note>
          <note>
            När vi införde etiska principer för prövning av nya behandlingsmetoder
            hade man precis samma debatt inom läkarkåren. Att frågan kom upp
            berodde på att man dels prövat nya läkemedel på fångar, dels hade
            prövat väldigt skadliga metoder i fånglägren under andra världskriget.
            Man ville förebygga och förhindra att detta skulle ske igen.
          </note>
          <note>
            Den diskussion som fördes i början av 60-talet inom läkarkåren
            handlade om att detta ströp den fria forskningen och debatten.
            Diskussion ledde dock fram till några grundläggande principer
            om hur man skall behandla sina patienter. I dag är det inte någon
            som vill vara utan denna plattform att stå på, men det är många
            gånger svårt att formulera det som ter sig så självklart. Jag
            är ute efter att hitta en form och därför tar jag till mig både
            vad utskottet har sagt och vad som sägs ute i debatten. Jag vidhåller
            att vi bör återkomma till denna diskussion när valet är över.
            Tack.
          </note>
          <note>
            Anf. 21 Tredje vice talman BERTIL FISKESJÖ
          </note>
          <note>
            (c):
          </note>
          <note>
            Fru talman! Mycket skall man höra. Politikers verksamhet jämförs
            med torterares. Det anser jag vara ganska magstarkt, om jag får
            ta till ett hårt uttryck. Enligt min mening är detta ett exempel
            på det sätt på vilket man inte bör föra en debatt av det här slaget.
          </note>
          <note>
            För tydlighetens skull måste jag kanske säga några självklarheter.
            Jag är medveten om att det finns politiker som trampar snett --
            visst är det så --
          </note>
          <note>
            liksom det finns sådana som trampar snett inom alla möjliga andra
            grupper i samhället. Sådant skall naturigtvis avslöjas i den allmänna
            debatten så att väljarna kan dra sina egna slutsatser. Men jag
            vänder mig emot att man karakteriserar politiker över lag -- politiker,
            som jobbar och sliter i kommunal nämnder och styrelser på alla
            möjliga poster i samhället -- som nästan halvkriminella.
          </note>
          <note>
            Vad blir det för demokratisyn över huvud taget i samhället, om
            inte någon vågar stå upp och ta tag i den är debatten?
          </note>
          <note>
            Jag vet att det är farligt att sticka upp huvudet i en sådan
            här diskussion. Jag kan mycket väl tänka mig morgondagens tidningsrubriker,
            nämligen att det är jättefint att förorda etiska regler för politiker.
            Det anses upphöjt och bra. För övrigt vet inte folk vad etik betyder.
            Det är ett utländskt ord, men det är vackert och det ger ett intryck
            av att man är litet förnämare och finare än alla andra.
          </note>
          <note>
            Vi i konstitutionsutskottet har funderat över etiska regler och
            vi har funnit att vi inte klarar av att utforma några sådana,
            men vi befinner ju oss på grundskolenivå, enligt Hugo Hegeland.
            Men,
          </note>
          <note>
            Hugo Hegeland -- som jag antar har klivit ur grundskolan -- formulera
            då dessa regler, så att vi en annan gång kan ta ställning till
            konkreta förslag!
          </note>
          <note>
            Denna uppmaning riktar sig också till Barbro
          </note>
          <note>
            Westerholm. Hur skall en regelsamling i etik för politiker se
            ut? Lägg fram konkreta förslag i stället för att använda allmänna
            talesätt, så att vi har någonting att diskutera!
          </note>
          <note type="speaker">
            Anf. 22 CLAES ROXBERGH (mp):
          </note>
          <note>
            Herr talman! Fru talman! I det här parlamentet går man inte ens
            så långt som man gör i vissa andra parlament. Vi är faktiskt sämre
            än vad man är i
          </note>
          <note>
            USAs kongress. Där ställs det vissa krav på en offentlig redovisning,
            t.ex. att man skall ange vilka intressen man företräder. Ett minimikrav
            vore att vi åtminstone nådde upp till de krav i detta avseende
            som andra parlament ställer, för där utgör inte detta något problem.
          </note>
          <note>
            Vi i milijöpartiet har avgett en reservation till detta betänkande,
            som jag trots allt vill yrka bifall till. Reservationen handlar
            om etikregler för politiker. Jag avser att begära votering om
            denna reservation.
          </note>
          <note>
            Om andra yrkesgrupper såsom läkare och ingenjörer kan klara av
            detta med etikregler, undrar jag varför i hela fridens namn inte
            politiker skulle kunna klara det. Det borde inte vara så märkvärdigt
            att komma överens om de spelregler som vi politiker skall hålla
            oss till. Ett fåtal kan inte skapa sådana regler, utan de kan
            införas endast genom ett consensusbeslut, för detta är någonting
            som vi alla måste vara överens om. Det vore nog nyttigt med etikregler.
            Vi skulle skärpa oss i vissa sammanhang och inte låta löften och
            annat alltför lättvindigt halka över våra läppar.
          </note>
          <note type="speaker">
            Anf. 23 BARBRO WESTERHOLM (fp):
          </note>
          <note>
            Fru talman! Det är svårt med kommunikation. När man vill missförstå,
            så gör man också det. Bertil
          </note>
          <note>
            Fiskesjö vrängde då till det. Jag gav bakgrunden till de etiska
            principer som läkarna tog fram. Jag gjorde ingen jämförelse mellan
            politikers inställning och de uppfattningar som låg bakom läkarnas
            etiska regler.
          </note>
          <note>
            Bertil Fiskesjö efterlyste konkreta förslag. Jag har publicerat
            ett antal sådana förslag och dem har jag byggt på vad som gäller
            för olika yrkesgrupper.
          </note>
          <note>
            Dessa förslag har diskuterats och jag har tagit intryck av debatten.
            Jag är beredd att arbeta vidare på den linjen. I min motion har
            jag skrivit: ''De olika yrkesgruppernas regler men också bibelord
            som 'Allt vad ni vill att människorna skall göra för er, det skall
            ni också göra för dem' kan vara en utgångspunkt för utarbetandet
            av etiska regler för politiker''.
          </note>
          <note>
            Jag anser att jag har lagt ned mycket arbete på detta, så det
            är inte någonting som jag bara har stått och tyckt till om. Det
            här är ingen dagslända, utan det gäller oss alla. Vi har säkert
            själva begått en rad fel, om vi tittar i backspegeln. Jag vill
            inte framhäva någon framför någon annan. Vi har ett gemensamt
            intresse av att tackla detta.
          </note>
          <note>
            Jag har tagit intryck av diskussionen som man har fört i konstitutionsutskottet.
            Det finns vissa kommunikationsglapp i det här sammanhanget, men
            dem skall vi försöka överbrygga.
          </note>
          <note type="speaker">
            Anf. 24 HUGO HEGELAND (m):
          </note>
          <note>
            Fru talman! Jag vill först till Bertil Fiskesjö säga att det
            kanske inte är så dumt att ligga på grundskolenivå, så mycket
            som ni sysslar med grundlagen. Jag delar uppfattningen att det
            är ett misstag att karakterisera politiker över lag som en sämre
            sorts människor. Vi skärs över en kam. Jag håller med om att det
            är fel att hela riksdagen får ta ansvar för olika beslut som inte
            har fattats med majoritet.
          </note>
          <note>
            Det är dock ett faktum att när det gäller folks förtroende för
            olika i samhället arbetande grupper och heltidspolitiker, ligger
            politikerna i botten tillsammans med journalister. I och för sig
            är inte det så underligt. Den politiska debatten ligger tyvärr
            ofta på en ganska låg nivå.
          </note>
          <note>
            Bertil Fiskesjö talade om populism. Han sade att det är ''fint''
            att förorda etik, och det fick vi också höra i förra debatten
            i november. Jag bestrider bestämt att detta skulle vara ett utslag
            av populism.
          </note>
          <note>
            Liksom Barbro Westerholm har jag sedan lång tid tillbaka engagerat
            mig i dessa frågor. Vi har lagt fram förslag och deltagit i symposier,
            där även professorer i filosofi och docenter i statskunskap --
          </note>
          <note>
            en av dessa var för övrigt Bertil Fiskesjö, men han deltog inte
            i den diskussionen -- var närvarande.
          </note>
          <note>
            Denne docent i statskunskap försvarade lögnen i politiken. Lögnen
            är absolut nödvändig, sade han, och jämförde med avtalsförhandlingar.
            Det går inte att föra avtalsförhandlingar om man inte får använda
            lögn och lämna felaktiga uppgifter, så att man kan lura motståndaren.
            Enligt honom var det självklart att detsamma gäller för politiken.
            Man skall kunna lura motståndaren. Det behövs inga etiska regler.
            Det är alltså en docent i statskunskap vid Stockholms universitet
            som har sagt detta.
          </note>
          <note>
            Bertil Fiskesjö sade vidare att det är lätt att tala om etik,
            för folk begriper inte riktigt vad det är. Då får jag väl tala
            om för dem som inte vet att etik är det grekiska ordet för moral,
            och moral vet de flesta vad det är. Man kan t.ex. börja med de
            tio budorden och sedan gå vidare och precisera andra regler. Det
            kan inte vara något problem.
          </note>
          <note>
            Fru talman! När man nu talar sig varm för ökat inslag av personval,
            vill jag hävda att det faktiskt är ännu viktigare att ha en handbok
            i etik för politiker.
          </note>
          <note>
            Anf. 25 Tredje vice talman BERTIL FISKESJÖ
          </note>
          <note>
            (c):
          </note>
          <note>
            Fru talman! För att anknyta till detta med personval vill jag
            fråga Hugo Hegeland om det är etiskt försvarligt eller ej att
            gå in för personval. Jag är litet osäker om Hugo Hegelands uppfattning
            i den frågan, efter det anförande om personval som han tidigare
            höll. Från ärade riksdagskolleger som anser sig vara kunniga och
            duktiga när det gäller etik och moral begärde jag några konkreta
            förslag som vi i konstitutionsutskottet kan ta ställning till.
          </note>
          <note>
            Barbro Westerholm citerade nya testamentet -- allt vad ni vill
            att människorna skall göra för er, det skall ni också göra för
            dem. Det är en fin sats, mycket bra. Är det detta som skall vara
            den etiska regeln för politiker? Hugo Hegeland talade om de tio
            budorden. Det är inget fel på de tio budorden.
          </note>
          <note>
            Är det dessa som skall utgöra den etiska regelsamlingen för politiker?
            Jag har velat föra ned diskussionen på denna litet mer konkreta
            och mänskligt begripliga nivå för att de som ständigt gör utsvävningar,
            inte bara här utan också ute i den allmänna debatten, skulle få
            något motord och för att något krav skulle ställas på dem att
            visa att de är tillräckligt moraliskt högtstående för att tala
            om vad det är för en moral som de själva står för.
          </note>
          <note type="speaker">
            Anf. 26 HUGO HEGELAND (m):
          </note>
          <note>
            Fru talman! Jag reste mig upp för att anmäla att jag inte har
            någon ytterligare replikrätt. Men jag får nu hålla ett nytt anförande.
            Det tänker jag inte göra.
          </note>
          <note>
            Jag tänker bara säga till Bertil Fiskesjö, eftersom han ställde
            en direkt fråga till mig, att vi vill att man skall tillsätta
            en kommitté för att utreda hur man bör formulera regler i etik
            när det gäller politiker, eftersom man har klarat av att göra
            det för rader av andra yrkesgrupper. Man har även sådana regler
            i vissa andra parlament. Det är detta som vi behöver.
          </note>
          <note>
            Sedan får vi se vad man kommer fram till. Detta är ett mycket
            starkt önskemål. Både Barbro
          </note>
          <note>
            Westerholm och jag, och säkerligen åtskilliga andra, är villiga
            att ställa upp.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 11 §.)
          </note>
          <note>
            7 § Kollektivanslutning och organisationsanslutning
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1990/91:KU40 Kollektivanslutning och organisationsanslutning
          </note>
          <note type="speaker">
            Anf. 27 HANS NYHAGE (m):
          </note>
          <note>
            Fru talman! År efter år har frågan om tvångsanslutning av medlemmar
            till det socialdemokratiska partiet diskuterats i riksdagen.
          </note>
          <note>
            Med envishet har vi moderater genom åren hävdat att den skam
            för en demokrati som en kollektivanslutning av människor till
            ett politiskt parti utgör måste rensas bort. Lika envist har åtgärden
            försvarats från socialdemokratiskt håll, och trots upprepade uttalanden
            av riksdagen om att denna ovärdiga anslutningsform måste upphöra,
            har såväl partiet som de fackliga organisationerna i det längsta
            ej brytt sig om vad majoriteten i riksdagen har uttalat. Denna
            oförsvarliga nonchalans har självfallet lett till krav på lagstiftning
            för att få slut på dumheterna.
          </note>
          <note>
            Lagstiftningskravet har tyvärr avvisats på grund av att vänsterpartiet
            inte har vågat fullfölja sitt avståndstagande mot tvångsanslutningen.
            Mer var den inställningen inte värd än att när det verkligen fanns
            möjlighet att få slut på eländet hoppade vänsterpartiet av. Men
            trycket mot socialdemokraterna från skilda håll att avskaffa denna
            icke-demokratiska form av medlemsanslutning blev med tiden allt
            svårare att stå emot. Kvarnstenen kändes allt tyngre, och till
            slut, efter många om och men, beslutade 1987 års partikongress
            att tvångsanslutningen skulle upphöra -- dock inte med omedelbar
            verkan, vilket hade varit naturligt, utan först efter ytterligare
            fyra år.
          </note>
          <note>
            Men givetvis klarade man inte av denna enkla uppgift utan ytterligare
            krumbukter. Till varje pris gällde det ju att finna andra inkomstkällor,
            när man nu inte direkt skulle kunna tvinga av ett antal människor,
            ofta nog icke socialdemokrater, medlemsavgifter mot deras vilja.
            Alltså har man i stället bestämt sig för att ansluta hela organisationer,
            i vilka i princip just samma människor är medlemmar. Och så har
            man då löst den viktiga fråga som det tydligen utgör att till
            varje pris få avgifter till det socialdemokratiska partiet från
            människor som inte vill tillhöra det.
          </note>
          <note>
            Organisationsanslutningen är naturligtvis en lika stor skam som
            den tidigare kollektivanslutningen.
          </note>
          <note>
            Även denna anslutningsform måste naturligtvis stoppas.
          </note>
          <note>
            Fru talman! Enligt regeringsformen är varje medborgare skyddad
            mot tvång att ge sin åskådning till känna i politiskt, religiöst,
            kulturellt eller annat sådant hänseende. Regeringsformen skyddar
            också mot åsiktsregistrering och integritetskränkningar genom
            ADB-registrering. Detta tycker vi alla är självklarheter i en
            politisk demokrati. Lika självklart borde det rimligen vara för
            alla att inse att det uteslutande är den enskilde själv som skall
            avgöra eventuell partianslutning och vilket parti det i så fall
            är fråga om. Men så är det uppenbarligen inte av utskottsmajoritetens
            agerande att döma.
          </note>
          <note>
            Regeringsformen ger inte något skydd mot kollektivanslutning
            till politiskt parti. Därför är det nödvändigt att grundlagarna
            regleras genom en ny paragraf i regeringsformen som ger skydd
            mot denna anslutningsform. Detta har också föreslagits i en gemensam
            motion från de tre borgerliga partiledarna. De socialistiska ledamöterna
            i konstitutionsutskottet går emellertid mot detta berättigade
            krav, vilket är föga förvånande men så mycket mer avslöjande om
            den reella innebörden av den socialdemokratiska partikongressens
            ställningstagande.
          </note>
          <note>
            Socialdemokraterna har uppenbarligen aldrig avsett att det skall
            vara definitivt slut med möjligheten att med tvång ansluta medlemmar
            till partiet. Denna möjlighet skall hållas öppen för att kunna
            tillgripas när tillfälle bjuds. På annat sätt går det ju inte
            att tolka deras negativa inställning till att grundlagsskydda
            också den enskildes rätt att själv välja partitillhörighet. Om
            man verkligen menade allvar med kongressbeslutet är det en fullkomlig
            självklarhet att också ställa sig bakom grundlagskravet.
          </note>
          <note>
            Fru talman! Socialdemokraternas agerande i kollektivanslutningsfrågan
            är föga heroiskt eller hedervärt. Det vittnar om det absolut nödvändiga
            i att människor ges grundlagsskydd från politiskt medlemsstvång.
            Detta är också innebörden av yrkandet i reservation 1 från de
            borgerliga ledamöterna i konstitutionsutskottet, till vilken jag
            härmed yrkar bifall. Jag yrkar bifall även till reservation 3
            från samma partiföreträdare. Denna reservation gäller organisationsanslutningen.
          </note>
          <note>
            Denna anslutningsform hör lika litet som kollektivanslutningen
            hemma i ett demokratiskt samhälle. Jag yrkar således bifall till
            reservationerna 1 och 3.
          </note>
          <note type="speaker">
            Anf. 28 BIRGIT FRIGGEBO (fp):
          </note>
          <note>
            Fru talman! Vi visste alla hur beroende socialdemokratin är av
            LO. Vi visste att det socialdemokratiska partiet, regeringen och
            LO
          </note>
          <note>
            stöder varandra med ekonomiska bidrag i utbyte mot lagar och
            stöd i valkampanjer. Men Feldts bok blev även för mig faktiskt
            en nyhet. Jag var inte klar över att ett mycket nära samarbete
            vid regelbundna träffar, överläggningar och diskussioner i snart
            sagt varje politisk fråga förekom och att frågorna skulle förankras
            i LO innan den uppenbarligen över huvud taget diskuterades i den
            socialdemokratiska riksdagsgruppen. Att det fanns något som hette
            lilla
          </note>
          <note>
            LO/SAP-gruppen kände jag inte till.
          </note>
          <note>
            Men nu har vi fått ytterligare bekräftelse på det beroende som
            finns mellan det socialdemokratiska partiet och regeringen och
            regeringsmakten och en intresseorganisation som ju LO utgör. Det
            ges i
          </note>
          <note>
            Feldts bok också exempel på vilka uttryck detta kan ta sig. Jag
            citerar ur boken: ''Till slut sade Stig
          </note>
          <note>
            Malm rent ut till oss att LO:s stöd för partiet i valet nu hängde
            på att vi gick dem till mötes i semsterfrågan.''
          </note>
          <note>
            På en annan sida berättas det om en gåva på 50
          </note>
          <note>
            milj.kr. som överlämnades från LO till det socialdemokratiska
            partiet.
          </note>
          <note>
            Kollektivanslutningen har nu ersatts en s.k.
          </note>
          <note>
            organisationsanslutning, dvs. att det inte är enskilda individer
            som ansluts till partiet utan fackliga avdelningar. Ett av syftena
            med detta är naturligtvis att möjliggöra det fortsatta penningflödet
            och LOs inflytande över partiets politik och nomineringarna till
            kommuner, landsting och riksdag. Att det förekommer otillbörliga
            påtryckningar har vi under senare år fått allt fler exempel på.
            Fackliga avdelningar har hotat med att dra in sitt stöd, om inte
            socialdemokratin har utnämnt t.ex. en viss socialchef.
          </note>
          <note>
            Vi reservanter anser nu att det är dags för riksdagen att göra
            ett uttalande om att anslutning av organisationer till politiska
            partier inte bör förekomma. Vi vet ju alla att kollektivanslutningen
            som nu är avskaffad blev avskaffad just på grund av den opinionsbildning
            som skedde utanför det socialdemokratiska partiet, bl.a. på grund
            av de uttalanden som riksdagen under många år gjorde.
          </note>
          <note>
            Det är min förhoppning att denna typ av uttalanden så småningom
            också kommer att leda fram till att den här organisationsanslutningen
            kommer att avskaffas. Det kommer kanske att ta åtta tio år. Vi
            måste först invänta att miljöpartiet, om partiet nu kommer att
            finnas kvar i riksdagen efter nästa val, och vänsterpartiet ansluter
            sig till den här typen av uttalanden.
          </note>
          <note>
            Det har ju alltid diskuterats om den här saken inte är en intern
            fråga för LO och socialdemokraterna.
          </note>
          <note>
            Partierna är ju grundelementen i vår demokrati.
          </note>
          <note>
            Det hela vilar ytterst på principen en man eller kvinna och en
            röst. För att återkomma till den diskussion som vi hade i det
            tidigare ärendet vill jag säga att jag inte tror att det gagnar
            möjligheterna att föra en kraftfull politik om partierna i alltför
            hög grad är beroende av diverse särintressen, så att man inte
            kan hävda allmänintresset tillräckligt kraftfullt.
          </note>
          <note>
            Detta är bakgrunden till att jag tycker att riksdagen har med
            den här frågan att göra.
          </note>
          <note>
            Fru talman! Jag yrkar därmed bifall till reservation
          </note>
          <note>
            3.
          </note>
          <note type="speaker">
            Anf. 29 EVA BENGTSSON (mp):
          </note>
          <note>
            Fru talman! Till Birgit Friggebo skulle jag vilja säga att vi
            har samma uppfattning i denna fråga, vi har redan anslutit oss.
          </note>
          <note>
            För övrigt ber jag att få yrka bifall till miljöpartiets reservationer
            2 och 4.
          </note>
          <note type="speaker">
            Anf. 30 SÖREN LEKBERG (s):
          </note>
          <note>
            Fru talman! Jag tror att det var Hans Nyhage som påpekade att
            det här är ett gammalt debattämne.
          </note>
          <note>
            Här i riksdagen är det ofta gamla debattämnen som vi diskuterar.
            Just det här debattämnet känns minst sagt avslaget, eftersom kollektivanslutningen
            inte längre existerar och inte längre borde vara ett problem.
            Trots detta vill nu de borgerliga partierna, med stöd av miljöpartiet,
            införa ett förbud mot något som alltså inte längre existerar.
          </note>
          <note>
            Låt mig göra en tillbakablick och se hur frågan har behandlats
            under årens lopp. Det ger inte bara perspektiv på frågan, utan
            det visar också att det har skett en markant åsiktskantring inom
            framför allt centern och folkpartiet.
          </note>
          <note>
            Under 70-talet och i samband med den stora grundlagsreformen
            diskuterades ju bl.a.
          </note>
          <note>
            kollektivanslutningsfrågan mycket ingående.
          </note>
          <note>
            Moderaterna ville redan då i grundlagen införa bestämmelser mot
            kollektivanslutning och detta med den motivering som Hans Nyhage
            här i dag har framfört med frenesi. Moderaterna var alltså inte
            då främmande för att gå in och i detalj reglera organisationernas
            inre arbete och inre verksamhet.
          </note>
          <note>
            Från folkpartiets och centerns sida var man däremot då betydligt
            försiktigare. Riksdagen skulle i första hand uttala sig emot kollektivanslutningen,
            sade man. Genom åtgärder från partiernas sida i form av opinionsbildning
            och fri diskussion skulle man få till stånd en ändring. Centern
            och folkpartiet motiverade sin inställning med att man ogärna
            ville ge sig in på en lagreglering av organisationernas inre verksamhet.
            En sådan reglering kunde nämligen få negativa konsekvenser på
            det organisationsrättsliga området, sades det då.
          </note>
          <note>
            I grundlagberedningens betänkande som centern och folkpartiet
            tidigare har åberopat heter det att det är nödvändigt att visa
            stor varsamhet. Om däremot otillfredsställande förhållanden uppstår,
            får man i första hand sätta sin lit till den offentliga debatten
            och kritiken. Ett lagstiftningsingripande kan te sig påkallat
            endast om kritiken står maktlös inför obestridliga missförhållanden,
            skrevs det i grundlagberedningens betänkande.
          </note>
          <note>
            Under åren 1976--1982, då vi hade borgerliga regeringar och en
            borgerlig majoritet i riksdagen, presenterades inget lagförslag
            om förbud mot kollektivanslutningen. Riksdagsmajoriteten uttalade
            sig visserligen mot kollektivanslutningen.
          </note>
          <note>
            Det rörde sig om opinionsbildning, men något lagförslag presenterades
            aldrig under dessa år.
          </note>
          <note>
            Nu när kollektivanslutningen inte längre existerar vill man lagreglera.
            Fru talman! En märklig omsvängning har skett inom centern och
            folkpartiet. Tidigare har man av principiella skäl velat undvika
            en lagreglering, men nu tycks man ha blivit besatt av den moderata
            korstågsandan mot socialdemokratin och arbetarrörelsen. Från att
            tidigare ha varit helt ensamma om ett grundlagsfäst förbud har
            nu moderaterna fått sällskap av centern och folkpartiet.
          </note>
          <note>
            Fru talman! När det sedan gäller förslagen om att i lag införa
            förbud mot den s.k.
          </note>
          <note>
            organisationsanslutningen vill jag framhålla följande. Numera
            kan man alltså bara individuellt, dvs. efter egen ansökan, bli
            medlem i det socialdemokratiska partiet. För lokala fackliga organisationer
            finns det en möjlighet att genom beslut organisationsansluta sig
            till den lokala arbetarkommunen. Detta innebär att det är organisationen
            som ansluter sig som juridisk person och inte dess medlemmar.
            Medlemmarna i den organisationsanslutna fackföreningen blir således
            inte medlemmar i det socialdemokratiska partiet, men den lokala
            fackliga organisationen får på detta sätt möjlighet att vara med
            och påverka i det socialdemokratiska partiet, att föreslå kandidater,
            att föra fram förslag osv.
          </note>
          <note>
            I samband med behandlingen av motionerna om förbud mot organisationsanslutningen
            har utskottet fått de rättsliga aspekterna närmare belysta. Det
            framgår att lagregleringar av den art som föreslås i motionerna
            med den uppbyggnad som de politiska partierna har faktiskt kan
            få organisationsrättsliga konsekvenser som i dag inte fullt ut
            kan överblickas. Vidare är det principiellt betänkligt att reglera
            de politiska partiernas inre arbete. Det bör också ankomma på
            de fackliga organisationerna att själva fatta beslut i egna angelägenheter.
          </note>
          <note>
            Utskottsmajoriteten står alltså fast vid sin ståndpunkt, att
            man inte skall införa några förbud, utan man skall avstyrka förslagen
            om förbud mot organisationsanslutningen.
          </note>
          <note>
            Fru talman! Det finns ett nära samarbete mellan socialdemokratin
            och fackföreningsrörelsen.
          </note>
          <note>
            Denna samverkan har sina rötter långt tillbaka i arbetarrörelsens
            historia. Genom att arbeta på två fronter -- den politiska, i
            kommuner, landsting och riksdag, där man utnyttjar den allmänna
            och lika rösträtten, samt den fackliga, där man genom förhandlingar
            med arbetsgivarna förbättrar de anställdas villkor -- har arbetarrörelsen
            steg för steg förbättrat villkoren för de många vanliga människorna
            i vårt land. Reformer som lagstadgad semester, ATP, allmän sjukförsäkring,
            en demokratisk skola, utbildning för alla, lagstiftning på arbetsmiljöområdet
            och på arbetsrättens område är några exempel på resultatet av
            denna samverkan. Genom samarbete och demokratiska kollektiva beslut
            har tryggheten, friheten och mångfalden ökat för den enskilda
            människan i vårt land.
          </note>
          <note>
            Facklig och politisk samverkan kommer att vara nödvändig i framtiden.
            Det kommer alltid att finnas en höger--vänster-skala i politiken.
            Om de många vanliga människornas intressen skall värnas, behövs
            ett socialdemokratiskt parti med bred förankring bland löntagarna
            som motvikt, inte bara mot de borgerliga partierna, utan inte
            minst mot näringslivet och mot den borgerliga pressens dominans.
          </note>
          <note>
            Jag yrkar bifall till utskottets hemställan i detta betänkande.
          </note>
          <note type="speaker">
            Anf. 31 HANS NYHAGE (m):
          </note>
          <note>
            Fru talman! Debatten om kollektivanslutningen är avslagen, anser
            Sören Lekberg.
          </note>
          <note>
            Kollektivanslutningen existerar inte längre, påstår han. För
            tillfället existerar den inte i dess tidigare form, däremot i
            form av organisationsanslutning och den är lika odemokratisk.
          </note>
          <note>
            Numera kan man bli individuellt ansluten till det socialdemokratiska
            partiet, framhåller Sören
          </note>
          <note>
            Lekberg med stolthet. Vilket framsteg efter 100 år som parti!
            För oss moderater har den frivilliga anslutningsformen alltid
            varit fullkomligt självklar.
          </note>
          <note>
            För tillfället existerar alltså inte kollektivanslutningen, men
            vilka garantier har vi för framtiden? Vilka garantier finns för
            att socialdemokraterna inte åter, när tillfälle ges, kommer att
            tillgripa denna anslutningsform? Om
          </note>
          <note>
            Sören Lekberg nu menar allvar med att kollektivanslutningen för
            alltid är borta, vad finns det då för rimligt skäl att säga nej
            till ett grundlagsskydd i sammanhanget? Vad finns det för rimligt
            skäl att inte medverka till grundlagsskydd, om man verkligen menar
            allvar med att kollektivanslutningen definitivt är borta?
          </note>
          <note>
            Jag vill fråga Sören Lekberg: Varför kan inte socialdemokraterna
            använda sig av en demokratisk form för medlemsanslutning, i likhet
            med alla övriga partier här i riksdagen? Varför måste man till
            den individuella anslutningen även koppla den icke-demokratiska
            organisationsanslutningen? Jag är tacksam för svar på de frågorna.
          </note>
          <note type="speaker">
            Anf. 32 BIRGIT FRIGGEBO (fp):
          </note>
          <note>
            Fru talman! Jag skulle vilja ta tillfället i akt och uppriktigt
            be miljöpartiet om ursäkt för att jag har missuppfattat deras
            stöd för organisationsanslutningen. De hade en egen reservation
            som jag inte uppmärksammade.
          </note>
          <note>
            Sören Lekberg säger att frågan om kollektivanslutning inte är
            aktuell och drar hela historien om 70-talet och 60-talet. Precis
            som i alla andra frågor man diskuterar med socialdemokraterna
            är det något från anno dazumal som återupprepas hela tiden. Men
            kollektivanslutningen är i högsta grad aktuell, eftersom den har
            tagit sig helt nya former. Svenska folket upplever t.o.m. att
            den i högsta grad är aktuell. Beroendet mellan LO och det socialdemokratiska
            partiet har bidragit till den ekonomiska kris som vi nu alla får
            betala priset för.
          </note>
          <note>
            Det är möjligt att man, om man själv arbetar inom den fackliga
            organisationen eller inom socialdemokratin, inte ser detta. Man
            ser inte skogen för alla träd. Men så är det faktiskt. Det sägs
            att de lokala fackliga organisationerna får medverka, föreslå
            kandidater, m.m. Vi har sett exempel på att det förekommer rena
            utpressningsmetoder.
          </note>
          <note>
            Sören Lekberg gav en mycket vacker beskrivning av att den fackliga
            rörelsen och det socialdemokratiska partiet tillsammans arbetar
            och strävar mot gemensamma mål. Det var också något som kanske
            gällde för 20, 30 eller 40 år sedan. I dag är det inte på det
            sättet. Det socialdemokratiska partiets beroende av olika särintressen
            och stora starka intresseorganisationer påverkar i dag landets
            utveckling negativt. Nu kan man säga att det inte har direkt med
            den principiella frågan att göra. Det kan jag hålla med om. Men
            man kan ändå få utveckla vilket resultat de här företeelserna
            ger.
          </note>
          <note>
            Lagstiftningen om kollektivanslutning handlar ytterst om individens
            fri- och rättigheter och om att i dag förebygga eventuellt kommande
            missbruk.
          </note>
          <note>
            Det finns en rad grundläggande fri- och rättigheter som är inskrivna
            i lagen för att just förebygga missbruk. Det är inget konstigt
            med att vi föreslår en sådan lag. Det finns en hel del fri- och
            rättigheter som i dag inte utsätts för missbruk. Jag antar att
          </note>
          <note>
            Sören Lekberg inte hävdar att vi skall ta bort dem ur lagstiftningen.
          </note>
          <note type="speaker">
            Anf. 33 SÖREN LEKBERG (s):
          </note>
          <note>
            Fru talman! Jag måste rätta Hans Nyhage när han beskriver hur
            det går till att bli medlem i det socialdemokratiska partiet.
            Jag vet inte om han har missförstått det eller om han medvetet
            ger en dålig beskrivning. Man kan bara bli medlem i det socialdemokratiska
            partiet individuellt. Man måste själv lämna in en medlemsansökan.
            Däremot ges en öppning för en facklig organisation på det lokala
            planet att ansluta sig. Men då blir inte den organisationens medlemmar
            anslutna.
          </note>
          <note>
            Anslutningen ger en möjlighet för den fackliga organisationen
            att komma med förslag och påverka. Det är detta som Birgit Friggebo
            tycker är fult, att fria organisationer har en möjlighet att göra
            sin stämma hörd. Det vill folkpartiet tydligen numera förbjuda.
          </note>
          <note>
            Det jag har kritiserat i mitt inlägg är den tydliga åsiktskantring
            som har skett. Moderaterna, som tidigare var ensamma om att vilja
            införa ett grundlagsfäst förbud emot kollektivanslutning, har
            numera, när kollektivanslutningen inte längre existerar, fått
            med sig både centerpartiet och folkpartiet. Det är också litet
            märkligt att det parti som för bara tio år sedan med emfas förde
            diskussioner om organisationernas frihet osv. nu plötsligt har
            bytt fot. Det är det märkliga förhållandet som jag har påpekat.
          </note>
          <note>
            Man kan också stilla undra över varför vi skall införa förbud
            mot någonting som inte längre existerar. Samtidigt kommer detta
            förslag från partier som i andra sammanhang talar om att vi inte
            skall ha onödiga förbud och onödiga lagar. Men på det här området
            är man beredd att införa lagar mot något som inte existerar.
          </note>
          <note type="speaker">
            Anf. 34 HANS NYHAGE (m):
          </note>
          <note>
            Fru talman! Vad är den reella innebörden, Sören
          </note>
          <note>
            Lekberg, av organisationsanslutningen för medlemmarna i en organisation?
            Jo, den exakta innebörden är att medlemmarna genom sina medlemsavgifter
            tvingas stödja en politisk verksamhet som de tar avstånd från,
            och sådant betackar de sig för. Därför är just organisationsanslutningen
            icke-demokratisk. Den saken är solklar.
          </note>
          <note>
            Socialdemokraterna vill inte lägga det hinder i vägen som ett
            grundlagsskydd innebär beträffande ett återinförande av kollektivanslutningen.
            Man vill ha den möjligheten när tillfälle bjuds. Det är den sanna
            innebörden av den negativa inställningen till ett skydd mot tvångsanslutning
            till ett visst parti.
          </note>
          <note>
            Det vore ju oerhört lätt för socialdemokraterna att ansluta sig
            till detta krav om de verkligen menade allvar när det gäller detta
            med att kollektivanslutningen för all tid är borta. Men, fru talman,
            så är icke fallet!
          </note>
          <note type="speaker">
            Anf. 35 BIRGIT FRIGGEBO (fp):
          </note>
          <note>
            Fru talman! Jag tycker inte alls att det är något otillbörligt
            i detta med att man i fria organisationer träffas, utbyter synpunkter
            och samarbetar. Vi i folkpartiet har också kontakt med många intresseorganisationer.
            Men dessa utgör inte en del av folkpartiet liberalerna som politiskt
            parti.
          </note>
          <note>
            Självfallet skall vi i alla partier lyssna på både organisationer
            och enskilda individer som har synpunkter.
          </note>
          <note>
            Förnekar Sören Lekberg att det lämnas bidrag från
          </note>
          <note>
            LO till det socialdemokratiska partiet, att det socialdemokratiska
            partiet i utbyte stiftar lagar och stödjer den politiska uppfattning
            som LO har och att en stor stark ekonomisk intresseorganisation
            därmed utgör en del av det socialdemokratiska partiet?
          </note>
          <note>
            Partierna utgör ju grundorganisationerna i vår demokrati, vilken
            bygger på detta med en man, en röst. Vad är det för fel med att
            grundorganisationerna i vår demokrati skall stå fria i förhållande
            till olika stora starka ekonomiska särintressen, Sören Lekberg?
          </note>
          <note type="speaker">
            Anf. 36 SÖREN LEKBERG (s):
          </note>
          <note>
            Fru talman! Först några ord till Hans Nyhage. Jag är lite förvånad
            över att Hans Nyhage lagstiftningsvägen vill lösa ett problem
            som inte existerar. Den fria opinionsbildningen har ju lett till
            att vi inte längre har någon kollektivanslutning.
          </note>
          <note>
            Denna har alltså upphört. Varför skall man då lagstifta i det
            här sammanhanget? Varför skall alltså det här skyddet grundlagsfästas?
          </note>
          <note>
            I grundlagen talas det ju om det som rör det allmännas förhållande
            till den enskilde. Det är mycket viktigt att inte blanda in statsmakterna
            när det gäller föreningslivet. Bl.a. Birgit Friggebo, det framgår
            av en replik från henne, vill göra om det socialdemokratiska partiet.
            Hon vill inte att det skall finnas ett samarbete mellan fackföreningsrörelsen
            och det socialdemokratiska partiet. Men Birgit Friggebo vill inte
            ha en fri debatt, utan hon vill ta hjälp av lagstiftningen för
            att stöpa om det socialdemokratiska partiet.
          </note>
          <note>
            Vi tycker inte att det principiellt är fel att politiska partier
            får stöd och att de har sin förankring hos olika grupper i samhället.
            Vi vill inte förbjuda organisationer, ja, inte ens företag, att
            ge stöd till olika politiska partier eller politiska sammanslutningar.
            Det är vår uppfattning. Det är därför som vi inte vill riskera
            organisationsrätten genom en lagreglering här. Vi står fast vid
            de tankegångar som kom till uttryck i grundlagsberedningen på
            70-talet -- tankegångar som centerpartiet och folkpartiet nu har
            fjärmat sig från.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 11 §.)
          </note>
          <note>
            8 § Export av farliga varor
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1990/91:LU31 Export av farliga varor (prop.
          </note>
          <note>
            1990/91:91 delvis).
          </note>
          <note type="speaker">
            Anf. 37 MARGARETA GARD (m):
          </note>
          <note>
            Fru talman! Det här betänkandet som handlar om export av farliga
            varor innehåller förslag om en komplettering av produktsäkerhetslagen
            genom exportförbud för varor som kan medföra risk för personskada.
            Men i betänkandet behandlas också motioner väckta med anledning
            av propositionen samt motioner väckta under den allmänna motionstiden.
          </note>
          <note>
            Vi på borgerligt håll anser att det inte finns något behov av
            en komplettering av produktsäkerhetslagen, så att denna även omfattar
            exporthinder av varor, och yrkar därför anslag på propositionen.
          </note>
          <note>
            Vi här i Sverige har en väl utvecklad produktkontroll. Utgångspunkten
            för regleringen är, i likhet med vad som gäller i EGs medlemsländer,
            att ansvaret för att produkterna på marknaden uppfyller tillfredsställande
            säkerhetskrav vilar på företagen själva. Någon lagstiftning utöver
            nuvarande produktsäkerhetskrav är inte befogad.
          </note>
          <note>
            Om vi inför en lag om exporthinder för varor, kommer det att
            finnas en påtaglig risk för att EG
          </note>
          <note>
            riktar invändningar mot lagförslaget. Med tanke på det läge som
            vi nu befinner oss i gentemot den gemensamma marknaden i Europa
            finns det all anledning att avstå från en lagstiftning som kan
            medföra komplikationer i relationerna till EG-
          </note>
          <note>
            marknaden.
          </note>
          <note>
            Vid tidigare behandling av produktsäkerhetslagen tog utskottet
            också upp motioner om produktsäkerhet på det offentliga området.
          </note>
          <note>
            Utskottet ansåg då att det var befogat att enskilda människor
            ges ett skydd mot farliga varor och tjänster som tillhandahålls
            även i andra sammanhang än då de tillhandahålls genom en näringsidkare
            för eget bruk.
          </note>
          <note>
            Vid det tillfället ansåg utskottet att det inte fanns underlag
            för att bedöma hur en lagstiftning borde utformas och vilka varor
            och tjänster som den lämpligen borde omfatta. Vidare ansåg man
            att frågan borde utredas, vilket också gavs regeringen till känna.
          </note>
          <note>
            Civildepartementet tog sig an ärendet och har kommit med en promemoria,
            där det enbart föreslås en utvidgning av tillämpningen av produktsäkerhetslagen,
            så att denna omfattar varor som tillhandahålls av näringsidkare.
            Frågan om den offentliga sektorns tjänster berörs inte i promemorian.
            Här har vi alltså fortfarande en brist i produktsäkerhetslagen.
          </note>
          <note>
            Kompletteringen av produktsäkerhetslagen med exportförbud beträffande
            vissa varor kan sägas vara en dubblering av produktsäkerhetslagen.
            Men för allmänheten viktiga områden, såsom tjänster inom offentlig
            sektor, undantas. Det visar hur regeringen i grunden ser på den
            offentliga sektorn kontra privat verksamhet. Uttrycket skyddad
            sektor när det gäller den offentliga sektorn är befogat även i
            detta sammanhang. Jag förutsätter att Lennart Andersson närmare
            kommer att belysa socialdemokraternas ovilja att se till att produktsäkerhetslagen
            omfattar den offentliga sektorn.
          </note>
          <note>
            Av rättssäkerhetsskäl riktar vi i reservation 4, som handlar
            om val av adressat för ålägganden om varningsinformation eller
            återkallelse av vara, kritik mot bestämmelserna i produktsäkerhetslagen.
            Regeln är sådan att effekten av ett åläggande i princip skall
            vara avgörande, eftersom hänsyn skall tas ''till vem eller vilka
            näringsidkare som har de bästa förutsättningarna att uppfylla
            ändamålet med åtgärden''.
          </note>
          <note>
            Vi anser däremot att åläggandet i första hand bör meddelas den
            som i egenskap av tillverkare eller importör har det faktiska
            ansvaret. Endast om ett åläggande bedöms inte få avsedd effekt
            skall det kunna riktas mot annan, exempelvis grossist eller detaljist.
          </note>
          <note>
            I de fall där en näringsidkare får ett informationseller återkallelseföreläggande
            i marknadsdomstolen, skall denne ges möjlighet att dra in även
            andra näringsidkare i den pågående processen. Även detta bör ske
            av rättssäkerhetsskäl, vilket vi tar upp i reservation nr 5.
          </note>
          <note>
            Eftersom en process i marknadsdomstolen kan få en negativ verkan
            för en näringsidkare, är det viktigt att inte bara en näringsidkare
            pekas ut om flera näringsidkare är berörda av ärendet.
          </note>
          <note>
            Fru talman! Jag yrkar bifall till reservation nr 1 till detta
            betänkande.
          </note>
          <note type="speaker">
            Anf. 38 ELISABETH PERSSON (v):
          </note>
          <note>
            Fru talman! Vi behandlar nu, som Margareta Gard påpekar, ett
            förslag till ändring i produktsäkerhetslagen. Produktsäkerhetslagen,
            som nu funnits ett tag, har till ändamål att motverka att varor
            och tjänster orsakar skador på person eller egendom. För att åstadkomma
            detta kan en näringsidkare åläggas att lämna säkerhetsinformation
            eller t.o.m. förbjudas att tillhandahålla varorna eller tjänsterna.
          </note>
          <note>
            Det är marknadsdomstolen som efter ansökan av konsumentombudsmannen
            prövar frågan om ålägganden eller förbud enligt lagen.
          </note>
          <note>
            Organisationer med konsumenter, arbetstagare eller näringsidkare
            som medlemmar har en s.k.
          </note>
          <note>
            subsidiär talerätt i marknadsdomstolen. Detta är vad som gäller
            inom landet.
          </note>
          <note>
            Nu föreslås en ändring av produktsäkerhetslagen, eller rättare
            sagt en komplettering, som innebär att en näringsidkare skall
            kunna förbjudas att exportera en vara som medför särskilda risker
            för allvarliga personskador. Vi i vänsterpartiet tycker att detta
            är ett bra förslag. Vi har mycket svårt att förstå att en vara
            som är farlig för någon här i landet skall kunna säljas till någon
            annan. En produkt, en konsumentvara, som är farlig för mig eller
            mina barn är naturligtvis också farlig för en kvinna i
          </note>
          <note>
            Spanien och hennes barn, oavsett om Spanien tillhör EG eller
            ej. Vi anser alltså att detta är ett bra förslag. Men vi vill
            komplettera det på en punkt, och det skall jag återkomma till.
          </note>
          <note>
            Jag vill något kommentera de borgerliga partiernas inställning
            till den föreslagna ändringen i produktsäkerhetslagen. Det är
            kanske inte så förvånansvärt att moderata samlingspartiet och
            folkpartiet motsätter sig denna ändring. Man säger att det finns
            påtaglig risk för att EG kommer att rikta invändningar mot den
            föreslagna lagändringen. Man låter sig därmed nöja och yrkar avslag
            på propositionen.
          </note>
          <note>
            Desto anmärkningsvärdare är det att centern tycks ha hamnat i
            knät på sina borgerliga bröder i detta ärende. Detta kommer att
            framgå i diskussionen om det ärende som behandlas härnäst, nämligen
            näringsutskottets betänkande 32. Också det betänkandet handlar
            om hinder för export av farliga varor. Det gäller i detta fall
            vissa kemikalier och återutförsel av livsmedel.
          </note>
          <note>
            I näringsutskottet har centerpartiet inget emot att vi skall
            hindra export av sådana varor, men däremot har centerpartiet i
            lagutskottet invändningar mot en lag som förhindrar export av
            farliga varor. Jag anser att detta är anmärkningsvärt, och jag
            har svårt att förstå hur man kan vara emot export av farliga konsumentvaror
            men däremot inte export av livsmedel i vissa fall. Men centerpartiet
            får väl svara på hur det kommer sig att man gjort detta ställningstagande.
          </note>
          <note>
            Vi i vänsterpartiet vill i huvudsak yrka bifall till vår motion,
            men vi vill göra en komplettering. Vi anser att det som gäller
            i Sverige, nämligen att organisationer av konsumenter, arbetstagare
            eller näringsidkare har subsidiär talerätt i dessa frågor inför
            marknadsdomstolen, även skall gälla vid export av farliga varor.
            Vi vill alltså så litet längre än propositionen. Vi har inte fått
            majoritet för vårt förslag och har därför reserverat oss till
            förmån för vår motion.
          </note>
          <note>
            Detta förslag emanerar ursprungligen från produktåterkallelsekommittén,
            vars arbete ligger till grund för propositionen. Kommittén föreslog
            samma sak, nämligen att en sammanslutning av konsumenter, arbetstagare
            eller näringsidkare skall ha subsidiär talerätt också i frågor
            om exportförbud. Enligt denna kommitté föreföll en sådan ordning
            mycket ändamålsenlig.
          </note>
          <note>
            Vi kan inte finna några skäl till att frångå detta förslag eller
            några bärande invändningar. Vi anser snarare att allt talar för
            att kommitténs förslag borde gälla.
          </note>
          <note>
            Till dem som har de största kunskaperna om effekten av export
            av farliga varor till exempelvis tredje världen, hör naturligtvis
            de som arbetar med solidaritetsarbete och u-landsbistånd. Med
            hänsyn till att ett sådant arbete utgör en inte oväsentlig del
            i konsument- och arbetstagarorganisationernas verksamhet, framstår
            det enligt vår mening som uppenbart att också dessa sammanslutningar
            bör ha talerätt i frågan om exportförbud.
          </note>
          <note>
            Med detta, fru talman, yrkar jag bifall till reservation 2 till
            betänkande LU31.
          </note>
          <note type="speaker">
            Anf. 39 LENNART ANDERSSON (s):
          </note>
          <note>
            Fru talman! Vid en debatt om hinder för export av farliga varor
            är det nödvändigt att först ge en kort bakgrund om produktsäkerhetslagen.
          </note>
          <note>
            Produktsäkerhetslagen innehåller grundläggande föreskrifter om
            skydd mot farliga varor. Lagen har till ändamål att motverka att
            varor och tjänster orsakar skada på person eller egendom. En näringsidkare
            kan åläggas att lämna säkerhetsinformation eller förbjudas att
            tillhandahålla varor och tjänster. När en vara väl har kommit
            ut till brukarkretsen kan en näringsidkare åläggas att lämna varningsinformation
            eller att återkalla varan.
          </note>
          <note>
            Produktsäkerhetslagen tillämpas i fråga om varor och tjänster
            som tillhandahålls i näringsverksamhet och som konsumenter i en
            inte obetydlig omfattning utnyttjar eller kan komma att utnyttja
            för enskilt bruk.
          </note>
          <note>
            Frågan om åläggande eller förbud prövas av marknadsdomstolen
            efter ansökan av konsumentombudsmannen.
          </note>
          <note>
            Jag är för min del helt övertygad om att en stor majoritet av
            det svenska folket upplever det som en tillgång att vi i vårt
            land har en modern lagstiftning om produktsäkerhet vars syfte
            är att skydda människor och egendom.
          </note>
          <note>
            I den proposition som ligger till grund för lagutskottets aktuella
            betänkande föreslås bl.a. att en näringsidkare skall kunna förbjudas
            att exportera konsumentvaror som medför särskilda risker för allvarliga
            personskador. Sakfrågan kan också beskrivas på det sättet att
            produktsäkerhetslagen nu ändras så att möjlighet ges till att
            hindra export av ovannämnda varor som underkänts för svenska konsumenter.
          </note>
          <note>
            Det hela är ett uttryck för uppfattningen att människor i andra
            länder i detta hänseende skall ha samma säkerhet som konsumenterna
            på den svenska marknaden.
          </note>
          <note>
            Tanken att kunna förbjuda export av en vara som medför särskilda
            risker för allvarliga personskador är inte ny. Nordiska rådets
            plenarförsamling antog
          </note>
          <note>
            1989 en rekommendation om begränsningar av export av farliga
            varor. Inom OECD antogs 1979 en rekommendation om produktsäkerhet.
          </note>
          <note>
            Rekommendationen innebär bl.a. att de varor som är förbjudna
            eller återkallade inom resp. land inte skall exporteras. Även
            GATT har uppmärksammat frågan om export av farliga varor. Ett
            omfattande arbete pågår för närvarande i syfte att komma fram
            till bindande regler.
          </note>
          <note>
            Inom EG är ett produktsäkerhetsdirektiv under utarbetande. Vid
            behandlingen i EG-parlamentet av direktivförslaget restes krav
            på förbud mot export av farliga varor. EG-kommissionen utreder
            för närvarande frågan.
          </note>
          <note>
            Några länder har redan en aktuell lagstiftning som gör det möjligt
            för dem att förbjuda export av farliga varor. I Norge infördes
            lagen 1990. Island har haft lagstiftning i frågan ända sedan 1936.
            I
          </note>
          <note>
            Frankrike antogs 1983 en lag som medger att export av farliga
            varor kan förbjudas. I Australien är motsvarande lag från 1986.
          </note>
          <note>
            Det bör också framhållas att internationella konsumentorganisationer
            arbetar mycket aktivt för att export av farliga varor skall förbjudas
            av fler länder.
          </note>
          <note>
            Mot här angiven bakgrund och med en stark medmänsklig grundsyn
            som ledstjärna samt med hänsyn till att såväl näringsutskottets
            som lagutskottets majoritet konstaterade att den föreslagna ändringen
            av produktsäkerhetslagen inte strider mot föreliggande frihandelsavtal,
            fanns det goda skäl för den socialdemokratiska gruppen i lagutskottet
            att anta att utskottet skulle kunna enas i denna fråga.
          </note>
          <note>
            Men nej, vi misstog oss grundligt. Av reservation nr 1 framgår
            att såväl moderata samlingspartiets, folkpartiets och centerns
            företrädare yrkar avslag på propositionen, vilket är mycket förvånande.
          </note>
          <note>
            När vi i dag har tillfälle att lyssna till Margareta
          </note>
          <note>
            Gard från moderata samlingspartiet, uppmärksammar vi alla att
            hon talar mycket kort om huvudfrågan och helt koncentrerar sig
            på andra avsnitt i produktsäkerhetslagen.
          </note>
          <note>
            I riksdagens debatt den 2 maj om internationellt utvecklingsarbete
            framhöll framför allt folkpartiets representanter att biståndet
            måste öka till 2 %, dvs.
          </note>
          <note>
            till 28 miljarder kronor. Nu gäller det att öka resurserna, inte
            minska dem, var ett genomgående tema. För tydlighetens skull framhölls
            också att det är ett stort misstag att minska biståndet och att
            det inte går att trovärdigt försvara.
          </note>
          <note>
            Men såväl folkpartiet som moderaterna och centern anser tydligen
            att det går att trovärdigt försvara ett avslag på den proposition
            som föreslår att vi i Sverige inte skall exportera de varor som
            underkänts för den svenska marknaden.
          </note>
          <note>
            Tänk att en så begränsad och naturlig åtgärd som ändring av produktsäkerhetslagen
            kan göras till en så stor fråga att företrädare för tre partier
            yrkar avslag på förslaget! Var finns nu allt tidigare tal om solidaritet
            och medmänsklighet?
          </note>
          <note>
            Från utskottets majoritet, som i detta ärende består av socialdemokraterna,
            vänsterpartiet och miljöpartiet, vill jag uttrycka en glädje över
            att vi här kan visa ett konkret exempel på solidaritet med människor
            i andra länder. För oss känns det helt naturligt att tillstyrka
            propositionens förslag.
          </note>
          <note>
            Jag vill ställa en fråga till folkpartiets ledamöter i lagutskottet.
            Varför har folkpartiets socialliberala syn på människor och människors
            villkor helt försvunnit i detta ärende? Vi är många ledamöter
            i denna kammare som med spänning avvaktar svaret på den frågan.
          </note>
          <note>
            Fru talman! Jag yrkar avslag på reservation nr 1.
          </note>
          <note>
            Reservation nr 2 behandlar frågan om talerätt i frågor om exportförbud.
            Reservanterna önskar att en sammanslutning av konsumenter, arbetstagare
            eller näringsidkare skall ha subsidiär talerätt också i frågor
            om exportförbud.
          </note>
          <note>
            Till detta vill jag framhålla att det är konsumentombudsmannen
            som för talan hos marknadsdomstolen. Innan konsumentombudsmannen
            för ett mål till domstolen kan man på mycket goda grunder anta
            att han samråder med andra myndigheter, i första hand med kommerskollegium,
            med tanke på de konsekvenser ett eventuellt exportförbud kan få
            för vår utrikeshandel. Genom ett sådant samråd inhämtas självfallet
            ytterligare kunskaper som är till gagn för konsumentombudsmannens
            slutliga bedömning.
          </note>
          <note>
            Skulle konsumentombudsmannen efter samråd avstå från att föra
            ett mål vidare till marknadsdomstolen, är det inte särskilt konstruktivt
            att samtidigt medge att olika organisationer eller sammanslutningar
            får ha subsidiär talerätt och därigenom kunna gå förbi konsumentombudsmannen
            och vända sig direkt till marknadsdomstolen.
          </note>
          <note>
            De organisationer och sammanslutningar som har intresse av dessa
            frågor får gärna lämna sina synpunkter och sitt material direkt
            till konsumentombudsmannen, som därmed får ett ännu bättre underlag
            för sitt handlande.
          </note>
          <note>
            Utskottets majoritet anser att de möjligheter som här står till
            buds för organisationer och sammanslutningar att föra fram sina
            uppfattningar väl uppfyller de krav som kan ställas i sammanhanget.
          </note>
          <note>
            Jag yrkar avslag på reservation nr 2.
          </note>
          <note>
            Reservationerna nr 3, 4 och 5 tar upp frågor som inte direkt
            berör dagens huvudämne utan rör produktsäkerhetslagen i övrigt.
            Samtliga här aktualiserade frågor behandlades 1988 i samband med
            riksdagens beslut om produktsäkerhetslagen.
          </note>
          <note>
            I reservation nr 3 önskar reservanterna att lagen skall utvidgas
            till att omfatta offentliga tjänster och produkter. I lagutskottets
            betänkande 1988/89:13
          </note>
          <note>
            uttalade utskottet att det framstod som befogat att enskilda
            människor ges ett skydd mot förekomsten av farliga varor och tjänster
            som tillhandahålls dem även i andra sammanhang än då de förvärvats
            av en näringsidkare för eget bruk. Utskottet ansåg att frågan
            borde utredas, och det anförda gav riksdagen som sin mening regeringen
            till känna.
          </note>
          <note>
            Frågan har varit föremål för utredning.
          </note>
          <note>
            Utredningens promemoria kommer snarast att sändas ut på remiss.
            Av denna anledning finns det inga skäl till att riksdagen i dag
            gör något ytterligare uttalande i frågan. Utskottets majoritet
            anser att vi bör avvakta remissomgången och det förslag som regeringen
            därefter utformar.
          </note>
          <note>
            Reservation nr 4 rör frågan om vilka adressater som skall ta
            emot ett åläggande om varning och återkallelse. Produktsäkerhetslagen
            stadgar att varje näringsidkare som tillhandahållit en farlig
            produkt skall kunna åläggas att lämna varningsinformation eller
            att återkalla produkten.
          </note>
          <note>
            Reservanterna föreslår att lagen skall ändras på denna punkt
            så att endast tillverkaren eller i vissa fall importören skall
            vara adressat för ett åläggande. Endast i de fall när ett sådant
            åläggande inte ger något resultat skall åläggandet i stället kunna
            riktas till grossist eller detaljist.
          </note>
          <note>
            Det är majoritetens uppfattning att lagens nuvarande bestämmelser
            bäst gagnar konsumenterna. Detta är viktigt, eftersom produktsäkerhetslagen
            är till för att skydda konsumenterna från farliga varor. Det är
            till nackdel för konsumenterna om ett åläggande skall riktas mot
            tillverkaren, som oftast är den som befinner sig längst bort från
            konsumenten räknat.
          </note>
          <note>
            I reservation nr 5 föreslår slutligen reservanterna att när talan
            riktas i marknadsdomstolen mot en näringsidkare skall denne ha
            möjlighet att dra in även andra näringsidkare i den pågående processen.
            De anser att det ur rättsäkerhetssynpunkt är motiverat. Reservanterna
            föreslår en lagändring så att angivet krav kan förverkligas.
          </note>
          <note>
            Från utskottets sida anser vi att det ankommer på konsumentombudsmannen
            att bedöma, när han skall utforma sin talan, om ett åläggande
            skall riktas mot en eller några av flera möjliga näringsidkare.
          </note>
          <note>
            Konsumentombudsmannens opartiskhet är enligt utskottet en tillräcklig
            garanti för att tillgodose de rättssäkerhetskrav som bör ställas
            i sammanhanget.
          </note>
          <note>
            Vid en jämförelse med markndsföringslagen kan konstateras att
            inte heller den lagen ger någon möjlighet för näringsidkare att
            dra in andra näringsidkare i pågående process.
          </note>
          <note>
            Fru talman! Med hänvisning till vad jag här anfört yrkar jag
            avslag på reservationerna 3, 4 och 5 och bifall till utskottets
            hemställan i dess helhet.
          </note>
          <note type="speaker">
            Anf. 40 MARGARETA GARD (m):
          </note>
          <note>
            Fru talman! Lennart Andersson började med att säga att vi hade
            ett grundläggande skydd i produktsäkerhetslagen. Ja, det har vi.
            Sedan räknade Lennart Andersson upp hur det var i andra länder.
            Det var rekommendationer inom OECD
          </note>
          <note>
            och inom Nordiska rådet, och inom EG håller man på att se över
            produktsäkerheten. Det är alltså i dessa tunga instanser ännu
            ingen lagstiftning. Jag tycker att det har funnits fog för att
            avvakta och se hur t.ex. EG kommer att ställa sig till dessa frågor.
          </note>
          <note>
            Att gå ut så här tidigt och lagstifta på detta område är, som
            jag sade i mitt anförande, inte bra, när vi ser att vi har att
            anpassa oss till det övriga Europa.
          </note>
          <note>
            Därför tycker jag att det finns all anledning att avvakta.
          </note>
          <note>
            Lennart Andersson sade att jag berörde huvudfrågan kort. Ja,
            jag hade tunga argument för uppfattningen att den här lagstiftningen
            var felaktig. Jag tyckte att frågan var för tidigt väckt, och
            jag anser att jag inte behöver argumentera mer i denna sak. Sedan
            tycker jag inte att var och en av oss skall gå upp och beskriva
            produktsäkerhetslagen; det räcker med att Lennart
          </note>
          <note>
            Andersson gjorde det. Annars får vi en orimlig situation här
            i kammaren.
          </note>
          <note>
            När det gäller de offentliga tjänsterna skulle jag kunna replikera
            att Lennart Andersson smet förbi den frågan väldigt kvickt genom
            att säga att den är ute på remiss och att vi får avvakta resultatet.
            Det kan man kanske säga. Men det har också funnits en ovilja att
            ta i denna fråga när det gäller offentlig sektor. Jag tycker för
            min del att det är betydligt angelägnare att vi får en produktsäkerhetslagstiftning
            för offentlig sektor än att vi får exporthinder när det gäller
            varorna.
          </note>
          <note>
            Här har Lennart Andersson och jag olika syn. Jag tycker att det
            finns fog för att se till att exempelvis den monopoliserade offentliga
            sektorn skall omfattas av produktsäkerhetslagen.
          </note>
          <note type="speaker">
            Anf. 41 LENNART ANDERSSON (s):
          </note>
          <note>
            Fru talman! Av Margareta Gards senaste inlägg framgår med all
            tydlighet att hon inte tycks ha särskilt stor erfarenhet av internationellt
            arbete.
          </note>
          <note>
            Hon nedvärderar mycket kraftigt de rekommendationer som antas
            av internationella organ. Jag sade särskilt att den rekommendation
            som är antagen inom OECD innebär att de varor som är återkallade
            inom resp. land inte heller skall exporteras. Där finns alltså
            bindande rekommendationer.
          </note>
          <note>
            Den rekommendation som Nordiska rådets plenarförsamling antog
            för ett par år sedan är ett av skälen till att Sverige nu är på
            väg att anta en lagstiftning. Norge har redan gjort det tidigare,
            och rätt snart kommer även andra länder att göra det.
          </note>
          <note>
            Inom EG var det intressant att när produktsäkerhetsdirektiven
            behandlades i plenarförsamlingen, krävde flera ledamöter uttryckligen
            ett förbud mot export av farliga varor.
          </note>
          <note>
            EG-kommissionen har redan sagt att den är positiv till att lösa
            den frågan, men det är inte säkert att man vill lösa den via den
            produktsäkerhetslagstiftningen, utan man vill se om man kan finna
            andra vägar. EG-kommissionen har emellertid inte uttalat någon
            annan uppfattning när det gäller målet att uppnå ett förbud mot
            export av farliga produkter.
          </note>
          <note>
            Redan i den utredning som ligger till grund för det svenska lagförslaget,
            som vi nu behandlar, sade man att en komplettering av produktsäkerhetslagen
            med en exportklausul mycket väl kan utgöra ett led i EG-anpassningen
            på området.
          </note>
          <note>
            Men det här fäster tydligen Margareta Gard inte något som helst
            avseende vid. Hon går helt på vad ett par reservanter i utredningen
            sade och vad kommerskollegium har sagt i sitt remissvar. Man skulle
            bara skjuta frågan på framtiden. Jag kan inte tolka det på något
            annat sätt än att Margareta Gard inte har något som helst sinne
            för solidaritet med människor i andra länder. Margareta Gards
            horisont sträcker sig tydligen inte över Sveriges gränser, utan
            hon ser enbart till vår egen situation.
          </note>
          <note>
            I de här frågorna måste vi faktiskt ha mer vidgade perspektiv.
          </note>
          <note type="speaker">
            Anf. 42 MARGARETA GARD (m):
          </note>
          <note>
            Fru talman! Om man läser i propositionen som ligger till grund
            för betänkandet, finner man att det på flera områden finns tvivel
            på om den här lagen är bra för Sverige och att den passar in i
            den övriga lagstiftning som finns inom GATT, OECD och EG.
          </note>
          <note>
            Men vi tror, säger man sedan man påtalat detta, att det här skall
            klaras inom den lagstiftningsramen.
          </note>
          <note>
            Jag tycker inte att propositionen är entydig i detta fall.
          </note>
          <note>
            Sedan vill jag säga till Lennart Andersson att solidaritet kan
            man utöva på många olika sätt. Att det här skulle vara enda sättet
            för oss att utöva solidaritet tycker jag är litet futtigt -- det
            måste jag säga. Det är viktigt att vi inte stiftar lagar som blir
            ett hinder för svensk industri. Vi har i dag tillräckligt många
            hinder för vår exportindustri.
          </note>
          <note type="speaker">
            Anf. 43 LENNART ANDERSSON (s):
          </note>
          <note>
            Fru talman! Margareta Gard säger att solidaritet kan visas på
            många olika sätt. Då skulle det vara mycket intressant att nu
            av Margareta Gard få besked: På vilket sätt vill moderata samlingspartiet
            visa solidaritet med människor i andra länder, när man i dag yrkar
            avslag på denna relativt enkla lagändring, som skulle ge oss möjligheter
            att visa solidaritet med folken i andra länder? Margareta
          </note>
          <note>
            Gards alternativ i dag är bara att säga nej. Men finns det något
            annat alternativ? Visa då det!
          </note>
          <note type="speaker">
            Anf. 44 MARGARETA GARD (m):
          </note>
          <note>
            Fru talman! Det är faktiskt så att vi har en produktsäkerhetslag
            som är ganska omfattande, och den har ju sin verkan.
          </note>
          <note>
            Sedan är inte jag lika misstänksam mot företagare och näringsidkare
            som Lennart Andersson är.
          </note>
          <note>
            Även de har ett ansvar gentemot andra människor och andra länder.
            Jag kan inte se att vi skall ta ifrån dem det ansvaret genom att
            lagstifta så här snabbt --
          </note>
          <note>
            och litet grand i blindo, skulle jag vilja säga.
          </note>
          <note type="speaker">
            Anf. 45 LENNART ANDERSSON (s):
          </note>
          <note>
            Fru talman! Jag nämnde i mitt inledningsanförande att flera andra
            länder redan har den lagstiftning som vi nu är på väg att anta
            i Sverige. I de länderna har parlamentarikerna redan tidigare
            insett nödvändigheten av att ha en sådan här lagstiftning.
          </note>
          <note>
            Jag är också övertygad om att under det närmaste året fler länder
            kommer att anta motsvarande lagstiftning. Men det tycks inte hjälpa,
            utan
          </note>
          <note>
            Margareta Gard tycker att Sverige skall stå ensamt vid sidan
            om.
          </note>
          <note>
            Från majoritetens sida har vi en helt annan uppfattning. Vi anser
            att vi här i landet behöver ha den beredskap som den utökade lagstiftningen
            ger oss -- så att vi kan sätta in åtgärder om det skulle visa
            sig nödvändigt.
          </note>
          <note type="speaker">
            Anf. 46 MARGARETA GARD (m):
          </note>
          <note>
            Fru talman! Det är väl ändå, Lennart Andersson, att ta i att
            säga att vi ensamma står utanför en sådan här lagstiftning. De
            länder som har skaffat en lagstiftning enligt Lennart Andersson
            är ju inte så många. Det finns betydligt fler länder i världen
            --
          </note>
          <note>
            och betydligt fler industriländer, om vi skall hålla oss till
            dem. Så det argumentet håller inte.
          </note>
          <note type="speaker">
            Anf. 47 LENNART ANDERSSON (s):
          </note>
          <note>
            Fru talman! I ett sådant här utvecklingsarbete,
          </note>
          <note>
            Margareta Gard, när vi försöker visa solidaritet med människor
            i andra länder, och särskilt i länder i tredje världen, behöver
            inte Sverige vara sist bland länder som antar aktuell lagstiftning.
            Jag tycker att vi bör ha en högre ambition här i landet.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 11 §.)
          </note>
          <note>
            9 § Hinder för export av farliga varor
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1990/91:NU32 Hinder för export av farliga varor
          </note>
          <note>
            (prop. 1990/91:91 delvis).
          </note>
          <note type="speaker">
            Anf. 48 MARGARETA GARD (m):
          </note>
          <note>
            Fru talman! Jag vill i detta ärende hänvisa till mitt tidigare
            anförande angående hinder för export av farliga varor. Näringsutskottets
            betänkande bygger på samma proposition som lagutskottets, men
            berör specifika områden. Den reservation som är fogad till betänkandet
            är samstämmig med reservation 1 i lagutskottets betänkande, varför
            jag avstår från att yrka bifall till reservationen i näringsutskottets
            betänkande.
          </note>
          <note type="speaker">
            Anf. 49 LEIF MARKLUND (s):
          </note>
          <note>
            Fru talman! Eftersom den här frågan har behandlats ganska ingående
            här i kammaren när vi diskuterade lagutskottets betänkande skall
            jag försöka begränsa mitt inlägg. Dessutom har ju
          </note>
          <note>
            Margareta Gard i det här fallet avstått från att yrka bifall
            till reservationen i betänkandet.
          </note>
          <note>
            Vad man kanske dock kan påpeka är att utskottsmajoriteten har
            ansett det värdefullt och befogat att för sådana här fall skapa
            möjlighet att reglera ingrepp mot export av farliga varor och
            även möjlighet att begränsa utförsel av redan införda farliga
            varor. Vi kan också konstatera att i ett avsnitt i propositionen
            behandlas ganska ordentligt frågan om detta är förenligt med GATT
          </note>
          <note>
            och EG. Där har man bedömt detta utifrån redan vedertagna internationella
            regler.
          </note>
          <note>
            Därmed, fru talman, ber jag att få yrka bifall till utskottets
            förslag och avslag på reservationen.
          </note>
          <note type="speaker">
            Anf. 50 KRISTER SKÅNBERG (mp):
          </note>
          <note>
            Fru talman! Även från miljöpartiets sida är vi beredda att säga
            ja till de här lagförslagen. Det är viktigt att exporten av farliga
            varor från Sverige avvecklas. Huvudregeln, tycker vi i miljöpartiet
            de gröna, bör naturligtvis vara att sådana varor som anses skada
            svenskar inte skall exporteras för användning i andra länder.
            Det är den enda moraliskt försvarbara grundinställningen. Vi som
            bor i Sverige bör vara lika angelägna att skydda människor i andra
            länder mot skada som vi är angelägna att skydda dem som bor i
            vårt eget land.
          </note>
          <note>
            Vi tror att de här lagförslagen, när de blir lag, kommer att
            vara ett steg i rätt riktning. Vi hoppas och förväntar oss att
            de kommer att tillämpas strikt.
          </note>
          <note>
            Då kommer de att göra nytta. Därför accepterar vi förslagen,
            även om vi tycker att de är oklart utformade.
          </note>
          <note>
            Överläggningen var härmed avslutad
          </note>
          <note>
            (Beslut fattades efter 11 §.)
          </note>
          <note>
            10 § Ombildning av sparbanker till bankaktiebolag
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1990/91:NU34 Ombildning av sparbanker till bankaktiebolag (prop.
            1990/91:136 delvis).
          </note>
          <note type="speaker">
            Anf. 51 KRISTER SKÅNBERG (mp):
          </note>
          <note>
            Fru talman! Från miljöpartiets sida beklagar vi den utveckling
            som innebär att sparbankerna nu anser sig vara tvungna eller i
            alla fall är angelägna att vidta den här ombildningen av sin verksamhetsform.
            Det betyder faktiskt att verksamhetsformen blir en annan än den
            som har använts så länge och som har givit sparbankerna deras
            särart. Den särarten har man markerat i sitt namn genom att kalla
            sig för sparbank. Det är alltså en speciell associationsform.
            Den har en mer än
          </note>
          <note>
            100-årig historisk förankring. Vi tycker att de sparbanker som
            väljer att lämna den här associationsformen inte längre skall
            få kalla sig för sparbanker. Därför vill jag ställa mig bakom
            reservation 1 i betänkandet.
          </note>
          <note>
            Vi tycker, fru talman, att det också är viktigt att man utreder
            associationsformer inom näringslivet som inte bara är baserade
            på vinstmaximeringsprincipen. Vi tycker att den associationsform
            som sparbankerna representerar är värd att få leva vidare. Det
            finns ju i dag associationsformer som stiftelser, kooperativa
            företag och ekonomiska föreningar. De fungerar i och för sig,
            men har fått ganska liten anslutning. Vi tycker att det vore värdefullt
            om man genom en utredning kunde klargöra vilken stimulans som
            kan behövas för att de här associationsformerna skall användas
            bredare. Utredningen bör också klargöra vilka hinder för deras
            användning som föreligger.
          </note>
          <note>
            Det kan hända att en sådan utredning visar på behov av vissa
            förändringar.
          </note>
          <note>
            Jag vill även ställa mig bakom reservation 2 till betänkandet.
          </note>
          <note type="speaker">
            Anf. 52 LEIF MARKLUND (s):
          </note>
          <note>
            Fru talman! I detta betänkande från näringsutskottet behandlas
            regeringens proposition om ändring i sparbankslagen avseende ombildning
            av sparbankerna till bankaktiebolag. Den lagändring som föreslås
            har till syfte att möjliggöra en strukturförändring inom sparbankssektorn.
          </note>
          <note>
            Ombildningen av bankaktiebolagen ger sparbankerna möjlighet att
            öka det egna kapitalet, även på annat sätt än genom vinstavsättningar.
            Att det är angeläget att vidmakthålla sparbanksrörelsens speciella
            karaktär, nämligen att främja sparsamheten i vårt land, framgår
            tydligt av propositionen, där det föreslås att aktierna i det
            nybildade bankaktiebolaget överförs till en särskild stiftelse
            med syfte att främja sparandet.
          </note>
          <note>
            Med anledning av en motion från miljöpartiet de gröna har två
            reservationer fogats till betänkandet.
          </note>
          <note>
            I den första reservationen vill man förbjuda en sparbank som
            övergått till bankaktiebolag att använda namnet sparbank. Utskottsmajoriteten
            anser att syftet att främja sparandet kvarstår och att bankaktibolaget
            ingår i en sparbankssfär med majoritetsägande. Jag yrkar därför
            avslag på reservation 1.
          </note>
          <note>
            I reservation 2 föreslås en utredning om vissa associationsformer
            i syfte att begränsa möjligheten till vinstmaximering. Utskottsmajoriteten
            har även i detta fall funnit det omotiverat med en utredning och
            avstyrker således reservationen. Med den motiveringen, fru talman,
            yrkar jag avslag på reservationen och bifall till utskottets hemställan
            i detta betänkande.
          </note>
          <note type="speaker">
            Anf. 53 KRISTER SKÅNBERG (mp):
          </note>
          <note>
            Fru talman! Vi hade så sent som i går en föredragning i näringsutskottet
            från bankinspektionen. Vi fick då höra litet mer än vad man kanske
            har fått ta del av genom pressen om den brist på ordning som råder
            inom ett antal svenska banker. En del av den här bristande ordningen
            har lett till utomordentligt stora förluster. Man kan säkert härleda
            att denna brist på ordning hittills har lett till förluster i
            storleksordningen 5 miljarder svenska kronor.
          </note>
          <note>
            Detta är min uppskattning, fru talman, inte ett citat av vad
            föredraganden sade. Denna bristande ordning har orsakats av att
            man i ovanligt högt tempo har hetsat efter vinstmaximering. Detta
            har alltså lett till förluster. Dessa förluster kommer man med
            stor säkerhet att försöka ta ut av sina kunder genom högre avgifter.
            Det finns tyvärr inte så många andra sätt att ta ut dem på.
          </note>
          <note>
            Med den inriktning som sparbankerna har haft, har de än så länge,
            om uttrycket tillåts mig, varit litet grand av en oas. Det har
            i och för sig varit en alltmer avbefolkad oas i den här klippekonomin,
            som har fått en förfärande fart. Nu skall vi hoppas att dessa
            nya uppgifter, om att även banker kan överspekulera med stora
            förluster som följd, kommer att dämpa ivern efter snabba vinster.
            Men vi kan inte vara säkra. Vi i miljöpartiet tycker att det hade
            varit utomordentligt värdefullt om spararna hade haft en litet
            tryggare placering och om den driftsform som sparbankerna inneburit
            hade fått leva vidare. Vi beklagar den här förändringen djupt.
            Jag vill härmed yrka bifall till reservation 1 i det här betänkandet.
          </note>
          <note type="speaker">
            Anf. 54 LEIF MARKLUND (s):
          </note>
          <note>
            Fru talman! Det är riktigt som Krister Skånberg säger att bankinspektionen
            i går lämnade en redogörelse inför näringsutskottet vad gäller
            kreditförlusterna i bankerna. Men det är ju så, herr
          </note>
          <note>
            Krister Skånberg, att sparbankerna även i sin nuvarande ordning
            har dragit på sig mycket stora kreditförluster. Det är också riktigt
            att bankinspektionen sade att viss del av de här kreditförlusterna
            kan hänföras till en oordning i bankerna. Det är ju bankinspektionens
            skyldighet att se till att ordningen återställs.
          </note>
          <note>
            När det gäller nödvändigheten av den här förändringen av sparbanksrörelsen
            vill jag framhålla att man även inom sparbanksrörelsen måste tillåtas
            att skaffa sig kapital för att klara kapitaltäckningsreglerna.
            Dessa får nu en sådan förändrad karaktär att detta är en nödvändighet.
          </note>
          <note>
            Det här förslaget innebär ingen som helst ökad risk för konsumenten
            eller för spararen, utan det klargör bara en ägarbild. Det kommer
            också att öka möjligheten till större utlåning. Det hör också
            till saken att lagrådet, som har granskat den här förändringen,
            på intet sätt har haft någonting att erinra mot förslaget.
          </note>
          <note>
            Fru talman! Jag står fast vid mitt yrkande om bifall till hemställan
            i betänkandet.
          </note>
          <note type="speaker">
            Anf. 55 KRISTER SKÅNBERG (mp):
          </note>
          <note>
            Fru talman! Det finns inga omedelbara samband som säger att den
            oordning som jag talade om, bara beror på driftsformen. Det är
            helt klart. Men detta breda ägande och det intresse, som jag utgår
            ifrån har präglat ägandet i sparbanksrörelsen, har syftat till
            att främja just sparandet. Jag tror att övergången till annan
            associationsform faktiskt innebär stora risker för ett mer ansvarslöst
            ägande.
          </note>
          <note>
            Faktum är ju att grundtanken i aktiebolagslagen just är att det
            personliga ansvaret skall suddas ut och försvinna. Detta är någonting
            som vi kommer att återkomma till i andra sammanhang, fru talman.
          </note>
          <note>
            Jag vidhåller att detta är en på många sätt trist utveckling.
            Det enda vi kan göra åt den är att åtminstone vädja till kammarens
            ledamöter om att sparbankerna inte skall få behålla namn som har
            tillkommit på den tid när de hade ädlare syften. Där ser vi nu
            en urholkning.
          </note>
          <note>
            Jag vidhåller mitt yrkande om bifall till reservation
          </note>
          <note>
            1.
          </note>
          <note type="speaker">
            Anf. 56 LEIF MARKLUND (s):
          </note>
          <note>
            Fru talman! Jag vill bara helt kort kommentera det som föreslås
            i reservationen om att namnet sparbank inte skall få användas
            av de nya bankaktiebolagen. Det finns begränsningar när det gäller
            detta i propositionen. Om det visar sig att ägarförhållandet förändras
            och majoritetsägandet går till andra än de som finns inom sparbanksrörelsens
            banksfär, kommer man att ompröva namnfrågan. Det tycker jag är
            ett tillfredsställande svar. Det bör även tillfredsställa miljöpartiet.
          </note>
          <note type="speaker">
            Anf. 57 KRISTER SKÅNBERG (mp):
          </note>
          <note>
            Fru talman! Det är ju värdefullt om man kommer att ta ett sådant
            steg i framtiden och göra en omprövning av detta. Vi tycker att
            det hade varit rejälare att skriva in det villkoret för att få
            bära beteckningen sparbank vidare.
          </note>
          <note>
            Jag skall inte förlänga det här replikskiftet. Jag vill bara
            konstatera att det tyvärr visade sig med skrämmande tydlighet
            i går att bankinspektionen inte har kunnat -- diskret uttryckt
            -- förutse den ganska dramatiska och ekonomiskt sett katastrofala
            utveckling som har ägt rum. Det är ungefär så man får tolka föredraganden.
            Man kunde mycket väl och vältaligt förklara hur det hela gått
            till efteråt, men man kunde inte se det i förväg.
          </note>
          <note>
            Jag är övertygad om -- det är tråkigt att jag måste ha en litet
            dyster inställning -- att den ökade storskaligheten i bankväsendet,
            inkl.
          </note>
          <note>
            sparbanksväsendet, kommer att leda till en ytligare ekonomi.
            Därför tycker vi att det är trist att sparbankerna dras in i detta.
          </note>
          <note type="speaker">
            Anf. 58 LEIF MARKLUND (s):
          </note>
          <note>
            Fru talman! Jag rekommenderar faktiskt Krister
          </note>
          <note>
            Skånberg att läsa utskottets betänkande en gång till. Där kan
            han finna att utskottet ordentligt har understrukit att en bank
            som till mer än 50 % ägs av intressenter utanför sparbankssfären
            inte längre bör få gå under namnet sparbank. Där har vi redan
            nu skrivit in att vi är beredda att föreslå en omprövning, om
            ägarstrukturen skulle förändras och hamna utanför den sparbankssfär
            som finns nu.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 11 §.)
          </note>
          <note>
            11 § Filmstöd
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1991/91:KrU29 Filmstöd (prop. 1990/91:81).
          </note>
          <note type="speaker">
            Anf. 59 INGRID SUNDBERG (m):
          </note>
          <note>
            Fru talman! Kammaren skall nu diskutera film.
          </note>
          <note>
            Det är inte alltför vanligt. Denna gång förorsakas debatten av
            propositionen med anledning av det nya filmavtal som slutits mellan
            staten och film- och videobranschen. Kulturutskottet har också
            haft att ta ställning till motioner som väckts med anledning av
            propositionen.
          </note>
          <note>
            Fru talman! Den europeiska expertgruppens rapport om den statliga
            kulturpolitiken citeras gärna av socialdemokratiska kulturpolitiker.
          </note>
          <note>
            Rapporten ger en kortfattad och bra analys av filmsituationen
            i Sverige, och jag läser själv därför:
          </note>
          <note>
            Film är en gynnad konstform i Sverige. Statlig inblandning i
            den svenska filmproduktionen kom relativt sent, 1963. Under 50-talet
            gjordes ca 30
          </note>
          <note>
            filmer om året, men när publiken halverades under en sjuårsperiod
            utsattes industrin för svåra påfrestningar.
          </note>
          <note>
            Och litet senare i rapporten: ''Det märkliga är att
          </note>
          <note>
            Sverige i genomsnitt fortfarande producerar 21
          </note>
          <note>
            långfilmer per år. Därmed vidmakthålls ett varierat utbud av
            inhemsk filmunderhållning. Men det har åstadkommits till kostnaden
            av tredubblade statliga subventioner under de senaste tio åren
            samt en avgift på video.'' Och så föreslås en begränsning av antalet
            filmer som produceras.
          </note>
          <note>
            Jag vill då själv lägga till: Än märkligare är att än fler långfilmer
            nu produceras, till allt högre priser.
          </note>
          <note>
            Men så går det lätt, när man börjar en bidragskarusell. Och tyvärr
            går allt färre människor på bio. Det beklagar jag djupt, för film
            utgör en viktig del av kulturproduktionen och kan med sina speciella
            uttrycksmedel skänka härliga upplevelser.
          </note>
          <note>
            Det nya avtalet byggde bl.a. på att videobranschen inte längre
            förmår, allteftersom antalet TV-kanaler vuxit, att betala 60 kr.
            per hyrvideogram, utan avgiften sänktes till 40 kr. Också för
            köpvideogram sänktes den. På två år sjönk också intäkterna genom
            filmavtalet till Filminstitutet med ca 20
          </note>
          <note>
            milj.kr.
          </note>
          <note>
            Totalt sett måste filmbranschen enligt propositionen skära ner
            sina kostnader med ca 30
          </note>
          <note>
            milj.kr. Detta har naturligtvis åstadkommit en livlig debatt.
            Från flera partiers sida har föreslagits att den här besparingen
            inte skall komma till stånd. I
          </note>
          <note>
            stället skall riksdagen anvisa starkt förhöjda anslag till Filminstitutet.
            Moderaterna och socialdemokraterna ligger närmare propositionens
            linje i det avseendet.
          </note>
          <note>
            Vad debatten också har visat är att det görs ett stort antal
            filmer i vårt land som mycket få människor vill se. Då uppkommer
            den centrala frågan: Skall man göra film för filmskapandets skull,
            eller skall film också ha till ändamål att skapa efterfrågan och
            tittarglädje? Och hur skall avvägningen däremellan vara?
          </note>
          <note>
            Det är en inte alltför ovanlig debatt. Hela idén med produktionsstöd
            i den utformning det har kan naturligtvis ifrågasättas. Den maximigräns
            för stödet som finns får av naturliga skäl till följd att alla
            producenter kostnadsberäknar sin tilltänkta produktion så att
            största möjliga bidrag kan utgå.
          </note>
          <note>
            Det är därför bra att en översyn av filmstödet skall komma till
            stånd.
          </note>
          <note>
            Av de kontakter med filmansvariga som vi moderater har haft har
            framgått att Ingmar
          </note>
          <note>
            Bergman, vars betydelse för svensk film aldrig kan skattas högt
            nog, också har skapat traditionen att färdiga manus inte behöver
            föreligga vid ansökan om produktionsstöd. Många gånger försvårar
            detta bedömningen, huruvida en tilltänkt film blir bra nog för
            att motivera stöd eller om den i slutändan bara blir en flopp.
            Miljonerna rullar.
          </note>
          <note>
            Produktionskostnaderna stiger mycket snabbt, och slutresultatet
            kan, som sagt, ibland ifrågasättas.
          </note>
          <note>
            Därtill kommer inställningen att alla som vill skapa film skall
            ges möjlighet att göra det.
          </note>
          <note>
            Vi moderater har inte velat ägna oss åt överbud. Vi tycker inte
            att miljonrullningen kan fortsätta som hittills och menar att
            Filminstitutet måste känna sitt ansvar i kärva tider.
          </note>
          <note>
            I ett avseende har kulturutskottet dock ändrat propositionens
            förslag. Det gäller anslaget till filmkulturella ändamål. Filminstitutet
            svarar för en värdefull och omfattande filmkulturell verksamhet:
          </note>
          <note>
            filmforskning, restaurering och bevarande av gamla filmer samt
            omfattande filmpedagogisk verksamhet med visning av kvalitetsfilm
            för både barn och vuxna. Förhoppningsvis känner många av kammarens
            ledamöter till Fågel Blå. Utskottet föreslår att detta anslag
            höjs med 5 milj.kr. utöver regeringens förslag.
          </note>
          <note>
            Moderaterna har två reservationer fogade till betänkandet, plus
            en följdreservation. Vi anser att svensk filmproduktions förutsättningar
            i ett bredare massmediaperspektiv måste penetreras.
          </note>
          <note>
            Det finns ett så nära samband mellan TV och film att det är närmast
            skandalöst att så få av de förnämliga kortfilmer som produceras
            i vårt land kommer upp på TV-skärmen. Litet bättre har det blivit
            genom att bl.a. Mikael Kristenssons filmer nyligen har visats.
            Den tekniska utvecklingen och nya kanaler gör att samarbetet mellan
            TV och film skulle kunna förbättras, och vi vill att denna fråga
            undersöks genom att tilläggsdirektiv ges till utredningen om översyn
            av filmstödet.
          </note>
          <note>
            Därtill vill vi moderater minska anslaget till främjande av spridning
            och visning av värdefull film med 2 miljoner. Inte därför att
            sådan film inte behöver spridas, men anslaget utgör en förtäckt
            rubrik för ökat stöd till socialdemokraterna närstående organisationer,
            typ folketshusföreningar.
          </note>
          <note>
            Till sist, fru talman! Filmbranschen i sig har stort ansvar för
            de svårigheter den har råkat i.
          </note>
          <note>
            Förvandlingen av biosalongerna till små celler för närmast storvideotittande
            har fråntagit filmvisningen mycket av dess lockelse på publiken.
          </note>
          <note>
            Detta är emellertid ingen fråga för riksdagen.
          </note>
          <note>
            Däremot har riksdagen ett kulturansvar för att film får finnas
            kvar som konstart och att film bör uppskattas. Det är bl.a. bakgrunden
            till vår reservation nr 9, om utredning av förutsättningarna av
            svensk filmproduktion, till vilken jag yrkar bifall.
          </note>
          <note type="speaker">
            Anf. 60 LARS ERNESTAM (fp):
          </note>
          <note>
            Fru talman! ''En central filmpolitisk uppgift är att slå vakt
            om den svenska filmproduktionen. Vi behöver svensk film för att
            bevara vår nationella identitet på ett område som domineras av
            multinationell produktion för en världsmarknad.''
          </note>
          <note>
            Det säger kulturministern i propositionen som ligger till grund
            för det betänkande vi behandlar i dag.
          </note>
          <note>
            Jag vill i det sammanhanget uttala tillfredsställelse över att
            kulturministern är med oss här i dag, som han har varit så många
            gånger förr, när kulturfrågorna behandlas i riksdagen. För oss
            ledamöter är det en stimulans.
          </note>
          <note>
            Folkpatiet liberalerna delar den uppfattning som kulturministern
            framför i propositionen. Jag kan också lägga till att svenskt
            filmskapande är en av de konstarter som rönt den största uppmärksamheten
            ut över hela världen.
          </note>
          <note>
            Kulturministern följer dock inte upp sina vackra ord i budgetpropositionen
            genom att ställa till förfogande de tillfälliga resurser som erfordras
            för att i den behovssvacka som nu råder upprätthålla den svenska
            filmproduktionen.
          </note>
          <note>
            Eftersom riksdagens del i filmpolitiken är att anvisa anslag
            för ett upprätthållande av produktionen, kan det i det här sammanhanget
            vara lämpligt att jämföra filmkonsten med annan kulturell verksamhet,
            t.ex. teater- och musikinstitutionerna.
          </note>
          <note>
            Dessa är helt beroende av statliga och kommunala anslag för att
            kunna fullfölja sina uppgifter och gestalta ett rikt kulturliv.
            Det är viktigt att lägga fast att det kommer de att vara också
            i framtiden.
          </note>
          <note>
            De filmpolitiska insatserna däremot har ända fram till 1960-talet
            finansierats av branschen. Därefter har staten gradvis ökat sina
            insatser, men fortfarande bär branschen huvuddelen av kostnaden
            för Filminstitutets verksamhet.
          </note>
          <note>
            Nu har antalet biobesökare och videohyrare minskat, och filminstitutet
            får in minskade bidrag från branschen. En särskild utredare skall
            nu se över filmstödet. I direktiven talas bl.a. om förutsättningarna
            för att få samtliga filmvisare, även television i mark- och kabelnät,
            att ta sitt ansvar för att produktionen skall kunna upprätthållas.
            Folkpartiet liberalerna delar kulturministerns uppfattning att
            denna utredning måste genomföras och att det i det sammanhanget
            också är viktigt att filminstitutets verksamhet analyseras och
            utvärderas.
          </note>
          <note>
            Men, fru talman, varför vill då inte regeringen ge möjligheter
            att upprätthålla produktionen den tid som ligger närmast framför
            oss? Vi har det bra här i Sverige. Det talas i dessa dagar mycket
            om att företag lämnar landet och investerar i andra länder, där
            de anser att investeringsklimatet är förmånligare. Arbetslösheten
            har fördubblats sedan förra året.
          </note>
          <note>
            I det läget är det mycket beklagligt om vi också förlorar filmskapare.
            En levande inhemsk kultur, som statsrådet talar så vackert om,
            är i tider av stagnation om möjligt ännu mer betydelsefull än
            i tider av optimism och framtidstro. Kulturen är dessutom, anser
            jag, en smörjolja -- om jag får använda det uttrycket -- för att
            skapa just den tillförsikt och framtidstro som vi behöver. I det
            sammanhanget spelar filmen tillsammans med andra kulturformer
            en central roll.
          </note>
          <note>
            Dessutom är det viktigt att än en gång påminna om att eftersom
            huvudparten av kostnaderna finansieras av branschen, är de insatser
            som staten behöver göra mycket marginella. Det är endast att beklaga
            att regeringen och utskottets majoritet inte ställer upp för att
            täcka det, som vi hoppas, tillfälliga hålet i anslaget.
          </note>
          <note>
            En ljuspunkt finns i att samtliga oppositionspartier är beredda
            att ge de resurser som erfordras för att bevara det oersättliga
            kulturarv som vi har i de svenska filmerna. Det anslaget är också
            avsett att täcka kostnader för övrig filmkulturell verksamhet.
          </note>
          <note>
            Herr talman! Folkpartiet liberalerna har föreslagit att filmanslagen
            skall räknas upp med närmare 40
          </note>
          <note>
            milj.kr. Genom det utökade anslaget skulle produktionen av svensk
            film kunna upprätthållas i önskvärd omfattning. Det är beklagligt
            att vi fått gehör endast för den del av uppräkningen av anslaget
            som gäller filmkulturell verksamhet.
          </note>
          <note>
            Herr talman! Jag yrkar bifall till reservationerna 3
          </note>
          <note>
            och 6 och, om riksdagen är så klok att den bifaller dem, också
            till följdreservationen, nr 13, om medelsanvisning.
          </note>
          <note type="speaker">
            Anf. 61 JAN HYTTRING (c):
          </note>
          <note>
            Herr talman! När vi nu debatterar stödet till svensk film är
            det föranlett av att regeringen har lagt fram en proposition om
            en förlängning av nu gällande avtal under 18 månader. Den förlängningen
            innebär att det blir ett minskat stöd till filmproduktionen. Det
            får naturligtvis den effekten att det blir en minskad svensk filmproduktion.
            Det blir större tveksamhet när det gäller att satsa på produktioner
            som inte är garanterade publiksuccéer. Därmed blir hela filmproduktionen
            smalare, enligt centerns uppfattning.
          </note>
          <note>
            Åter har kulturutskottet på en punkt gjort det hela bättre än
            vad som föreslogs i propositionen, och det är när det gäller de
            filmkulturella ändamålen. Det kommer naturligtvis att vara betydelsefullt
            när det gäller att rädda gammal film. Utskottets ledamöter har
            varit på plats och tagit del av det arbete som sker. Om vi hade
            bifallit förslaget i propositionen skulle man ha fått slå ned
            betydligt på ambitionen att rädda gammal film. Det är kulturskatter.
          </note>
          <note>
            Förhoppningsvis kommer eftervärlden att tacka utskottet och riksdagen
            för att vi företog den här förbättringen.
          </note>
          <note>
            I centermotionen som väcktes med anledning av propositionen föreslår
            vi en rad åtgärder. Förslagen kan indelas i två grupper. Dels
            är det riktlinjer för vad vi tycker är värdefullt att stödja i
            den produktion som i dag finns, i filmverksamheten.
          </note>
          <note>
            Dels är det förslag som gäller anslagen. Dem får man närmast
            se som en uppehållande verksamhet så att anslagen inte sjunker
            alltför lågt och får till resultat stora nedgångar i produktionen.
          </note>
          <note>
            Centern föreslår i sin motion att riksdagen skall satsa 20 milj.kr.
            utöver regeringens förslag. Av detta har det nu blivit en utskottsmajoritet
            som tar i anspråk 5 miljoner av dessa pengar för filmkulturella
            ändamål, medan resterande 15
          </note>
          <note>
            miljoner ligger fast i centerreservationer till betänkandet.
          </note>
          <note>
            I de reservationerna tas naturligtvis produktionen av långfilm
            upp. Vi är där beredda att ge tillskott utöver vad avtalet ger.
            Det är också fråga om kortfilm.
          </note>
          <note>
            Kortfilm är ju en konstart som kanske är mindre uppmärksammad.
            Det är naturligtvis färre besökare som tittar på kortfilm, men
            det är en viktig konstart. Det finns också ett mycket stort behov
            av stöd till dem som sysslar med kortfilm. De kommer ofta i skymundan.
            Det tycker vi är synd --
          </note>
          <note>
            här grundläggs mycket av filmskapandet, här grundläggs mycket
            av den kunskap som behövs när man kommer att producera längre
            filmer, filmer för en bredare pubik.
          </note>
          <note>
            Centern vill också stödja den lokala filmverksamheten. Vi har
            av tidigare talare hört att stödet kanske bara skulle rikta sig
            till ett slags organisation. Det är inte riktigt. Låt oss titta
            på utvecklingen i vårt land på biografsidan. Det är många orter
            som saknar biografer. Där har människor över huvud taget inte
            möjlighet att se film. Det har kompletterats genom att Folkets
            hus, bygdegårdar, osv. har möjlighet att visa film. Det är enligt
            centerns uppfattning viktigt att de får fortsatt möjlighet till
            det. För detta behövs ett stöd, eftersom publikunderlaget på dessa
            orter naturligtvis är mindre än på de stora orterna.
          </note>
          <note>
            Centern hävdar alltså inte att film bara skall kunna ses av människor
            på stora orter där det finns ett stort publikunderlag, eller att
            det är bara film som är de garanterade kassasuccéerna som skall
            kunna ses. Det finns i centerns Sverige plats för en mångfald,
            även på det här kulturella området, som leder till att även människor
            med smalare intressen får möjlighet att nära eller på sin hemort
            ta del av sådana kulturaktiviteter.
          </note>
          <note>
            Stödet till biograferna minskas nu, och även till den verksamheten
            är vi i en centerreservation beredda att anslå mer medel.
          </note>
          <note>
            Herr talman! Det kommer naturligtvis att bli ytterligare debatter
            om filmverksamheten i Sverige och om filmkonsten. Det kommer naturligtvis
            att ske med anledning av att förlängningen av avtalet, som gäller
            18 månader, kommer att avlösas av ett nytt avtal. Dess innehåll
            vet vi ingenting om.
          </note>
          <note>
            Dessförinnan skall filmstödet, dess inriktning och omfattning,
            ha utretts. När den utredningen presenteras får vi naturligtvis
            anledning att återkomma till en bredare debatt om svensk filmverksamhet,
            vilka delar av den som de olika partierna prioriterar för fortsatt
            stöd och på vilket sätt de skall stödjas. I avvaktan på en sådan
            debatt, herr talman, yrkar jag nu bifall till reservationerna
          </note>
          <note>
            6 och 11. Jag kommer att begära votering om de reservationerna.
            Jag stöder naturligtvis även övriga reservationer som är undertecknade
            av centerns ledamöter i kulturutskottet.
          </note>
          <note type="speaker">
            Anf. 62 GUDRUN SCHYMAN (v):
          </note>
          <note>
            Herr talman! Också jag vill börja med att uttrycka min glädje
            över att Bengt Göransson finns här i salen. Jag tycker att det
            är trevligt att ansvarig minister ger sig tid att lyssna på den
            debatt som ledamöterna för. Jag skulle önska att det förekom oftare
            på flera områden.
          </note>
          <note>
            Jag hoppas att Bengt Göransson också kan tycka att debatten är
            så intressant att han även är villig att gå upp och delta i den.
            Det finns ju alltid möjlighet att sätta upp sig i slutet av talarlistan.
          </note>
          <note>
            Jag vill naturligtvis tala för de synpunkter som vänsterpartiet
            har framfört i sina motioner i den här frågan. De gäller både
            anslagen och anslagens fördelning.
          </note>
          <note>
            När det gäller anslagen har vi i motioner begärt att riksdagen
            skall ställa sig bakom väsentligt högre anslag -- det är fråga
            om en höjning med litet drygt
          </note>
          <note>
            40 miljoner, jag tror att det är 42. Det gör vi inte för att
            vi vill ha tillstånd en miljonrullning, som Ingrid
          </note>
          <note>
            Sundberg talade om, till filmen utan att det kommer ut någonting
            av det, utan det gör vi därför att vi anser att film är väl värt
            att stödja och någonting som vi från riksdagens sida i det här
            läget -- med växande kommersialism och utländskt inflytande på
            kulturområdet -- har all anledning att ta ansvar för och inte
            bara överlämna till de kommersiella krafterna.
          </note>
          <note>
            Sådana uttalanden har gjorts av kulturministern och av utskottsmajoriteterna
            i olika sammanhang.
          </note>
          <note>
            Men jag konstaterar också att de goda föresatserna och vackra
            orden inte på något sätt följts upp i konkret handling, dvs. i
            form av kronor och ören.
          </note>
          <note>
            Jag tycker att det finns anledning att prata om film på ett litet
            mer nyanserat sätt än vad man gör i en del sammanhang. Jag tycker
            att det finns en väldigt ensidig inriktning på biograffilm och
            på den kommersiella filmen. Det tar sig också uttryck i fördelningen
            av de minskade resurser som filminstitutet har. Man har olika
            konton för olika verksamheter. När man konstaterar minskade anslag
            och därmed ett mindre antal kronor och ören att fördela använder
            man sig av något slags osthyvelsprincip, som innebär att de verksamheter
            som från början har en mycket snålt tilltagen budget får procentuellt
            stora nedskärningar.
          </note>
          <note>
            Detta har utskottsmajoriteten reagerat mot när det gäller den
            s.k. filmkulturella verksamheten. Där har en majoritet sett till
            att anslaget har blivit högre än vad regeringen föreslagit, och
            det är mycket bra.
          </note>
          <note>
            Men på de andra områden som har mycket snäva budgetar har man
            inte varit lika angelägen om att bibehålla det fördelningstal
            som man har haft i konstruktionen av avtalet tidigare. Vi har
            skrivit en motion om att proportionen mellan de olika anslagen
            skall bibehållas, eftersom det blir mycket stora intrång i en
            liten budget när man på det här sättet skär enligt något slags
            osthyvelsprincip. Det är reservation nr 1 i betänkandet som handlar
            om detta. Jag yrkar bifall till den.
          </note>
          <note>
            När man talar om film i betänkandet rör det sig som sagt om biograffilm
            och kommersiell film. Det gör att man tar väldigt lätt på ansvaret
            när det gäller kortfilm och dokumentärfilm. En del talare före
            mig i debatten har sagt att vi i Sverige har ett internationellt
            anseende på filmens område. Jag är medveten om att vi har det.
            Men det handlar inte bara om Ingmar Bergman, utan det handlar
            i mycket hög grad också om att vi har en kvalificerad, kompetent
            och mycket kunnig grupp av dokumentärfilmare som röner växande
            intresse och uppskattning internationellt och som får en rad utmärkelser
            och priser på internationella festivaler.
          </note>
          <note>
            Dokumentärfilmen brukar man betrakta som smal eller som någon
            konstnärlig yttring som står på tillväxt för att så småningom
            blomma ut i en publikdragande biograffilm. Det menar jag är ett
            helt felaktigt synsätt. Dokumentärfilmen och kortfilmen har sin
            egen plats och sin egen roll i filmpolitiken och i filmkulturen.
          </note>
          <note>
            Majoritetsskrivningarna i betänkandet andas uppfattningen att
            det skall löna sig att göra film och att film skall vara publikfriande.
            Vad är det för mening med att göra film som ingen tittar på, var
            det någon som sade här tidigare. Det sades att det inte finns
            någon som vill se en del filmer. Jag tror att också kulturministern
            har yttrat något liknande, att vi inte kan stödja en produktion
            av film som ses av åtta personer i salongen och inte mer. Jag
            hoppas att det var förflugna ord.
          </note>
          <note>
            Jag vet av egen erfarenhet att dokumentärfilmer och kortfilmer
            används långt långt utanför de gränser som en biografsalong sätter
            upp och de enstaka visningstillfällen som förekommer på en biograf,
            där man kanske premiärvisar en film. Jag tror att man i den verksamhet
            som Filmcentrum och
          </note>
          <note>
            Folkets Bio bedriver i fråga om distribution, visning och uthyrning
            av filmer kan räkna in hundratals och tusentals tittare. Filmerna
            används i skolorna, de används i olika undervisningssammanhang
            inom vuxenutbildningen, de används inom föreningslivet, av studieförbunden,
            av de politiska förbunden och av en mängd folkrörelser som studiematerial
            och som debattunderlag och de används som den kvalitetsfilm det
            faktiskt är frågan om, för att ge de upplevelser som också en
            kortfilm och en dokumentärfilm kan ge. Filmerna visas ibland på
            TV, men jag menar att det sker i alltför liten utsträckning.
          </note>
          <note>
            Det här är en kvalitetsgren inom filmen som vi i
          </note>
          <note>
            Sverige har all anledning att slå vakt om. Att nu, i det här
            nästan avtalslösa tillståndet -- som nu inte är avtalslöst i och
            med den provisoriska förlängningen -- använda tiden till att spara
            pengar, kommer att bli förödande för just den typ av filmer som
            inte har den givna biografplatsen med en stor salong och med betalande
            publik. Det kommer att innebära och det har redan nu inneburit
            en väldigt svår situation för dem som i dag arbetar med kortfilm
            och dokumentärfilm. Hela marknaden för den typen av arbete är
            stängd. Filminstitutets fonder har stängts igen, och TVs olika
            kanaler gör över huvud taget inte längre några utläggningar.
          </note>
          <note>
            Marknaden är helt enkelt blockerad.
          </note>
          <note>
            Det som i hög grad förvånar mig när det gäller det här betänkandet
            är att utskottsmajoriteten å ena sidan använder det faktum att
            det handlar om endast 18 månader som ett skäl för att avstyrka
            en ökning av anslagen under anslagsposten Bidrag till projekt
            på filmområdet. Majoriteten säger att eftersom det rör sig om
            så kort tid,bryr man sig inte om det. Detta innebär naturligtvis
            att pågående produktioner måste stoppas. Eftersom det är nödvändigt
            att arbeta ganska långsiktigt med sådana här projekt, innebär
            detta begränsningar för dem som är verkamma inom området och att
            två--tre års arbete omöjliggörs.
          </note>
          <note>
            I samma betänkande tillstyrks en ökning av anslagen för filmkulturell
            verksamhet -- vilket jag tycker är bra -- men med samma motivering,
            dvs.
          </note>
          <note>
            att eftersom det bara rör sig om 18 månader, vore det förödande
            att nu dra in anslagen. Det är just vad det är. När det rör sig
            om 18 månader är det förödande att dra in anslagen i avvaktan
            på ett nytt avtal. Men detta gäller inte bara för den filmkulturella
            verksamheten, utan det är lika förödande för alla de andra verksamheterna.
          </note>
          <note>
            Jag förstår inte hur utskottsmajoriteten kan göra den här helomvändningen,
            att å ena sidan använda den korta tiden som förevändning för att
            avstyrka en ökning av anslagen och å andra sidan använda den korta
            tiden som motiv för att öka anslagen. Jag får inte den ekvationen
            att gå ihop.
          </note>
          <note>
            Jag måste också kommentera moderaternas vilja att minska anslagen
            till spridning och visning av värdefull film på grund av att detta
            skulle vara ett förtäckt anslag till Folket Hus och socialdemokraterna
            närstående organisationer.
          </note>
          <note>
            Har moderaterna blivit så fisförnäma att de inte kan gå i Folkets
            Hus? Då undrar man vilka hus de skall gå till. Är det så att moderaterna
            inte kan gå och titta på en bra film på grund av att den visas
            i ett hus som heter Folkets Hus? Moderaterna räknar sig alltså
            inte till detta folk i Sverige som vill se bio, utan ser det som
            viktigare vad det står för skylt på huset man träder in i. Jag
            trodde faktiskt att moderaterna tillhörde det svenska folket och
            mycket väl kunde sätta sig i en lokal som inryms i ett Folkets
            Hus för att titta på en bra bio. Det är ett mycket märkligt sätt
            att resonera. Har ni tänkt er att bygga upp era egna biografer
            ute på landsbygden, biografer där det skall stå
          </note>
          <note>
            ''Moderaternas Hus'' och där det skall visas någon form av särskild
            bio och för vilka det skall finnas särskilda anslag?
          </note>
          <note>
            Det är ju faktiskt så, som också Jan Hyttring sade, att det inte
            i varje litet samhälle finns möjlighet att ha en egen bio, utan
            naturligtvis utnyttjar man de lokaler man har rationellt och effektivt.
            Har man då möjlighet att visa bio i Folkets Hus genom att man
            där exempelvis har projektorer, vore det väl löjligt att inte
            använda de lokalerna bara därför att några moderater inte anser
            sig kunna trängas med folket. Jag tycker att det är en fullständigt
            vansinnig argumentation som jag åtminstone på det här sättet måste
            peka på.
          </note>
          <note>
            Med detta vill jag ställa mig bakom samtliga de reservationer
            som vänsterpartiet har fogat till betänkandet, och jag vill yrka
            bifall till reservationerna 1 och 3.
          </note>
          <note>
            Jag skulle också vilja be Bengt Göransson att gå in i debatten
            för att svara på följande frågor. Efter de
          </note>
          <note>
            18 månaderna skall det upprättas ett nytt avtal. Om vi fortsätter
            att räkna med att branschen inte kan bidra med pengar i den omfattning
            det hittills har varit fråga om, hur tänker sig då regeringen
            att det skall vara möjligt att bibehålla de filmpolitiska målen?
            Eller innebär det i dag sviktande underlaget från branschen att
            regeringen tänker överge de filmpolitiska målen? Är de filmpolitiska
            målen --
          </note>
          <note>
            som det anförs på var och varannan sida i betänkandet -- så avhängiga
            av det statsfinansiella läget att man måste krympa på ambitionerna?
            Eller tänker sig regeringen att det skall vara möjligt att dra
            in fler parter i avtalet, så att man på det sättet kan vidga de
            ekonomiska ramarna? Min uppfattning är att om branschen sviker,
            så har staten ett ansvar för att de filmpolitiska målen skall
            upprätthållas. Jag skulle vilja få en försäkran från
          </note>
          <note>
            Bengt Göransson om att det också är den socialdemokratiska regeringens
            intentioner.
          </note>
          <note type="speaker">
            Anf. 63 JAN HYTTRING (c) replik:
          </note>
          <note>
            Herr talman! Gudrun Schyman säger att jag skulle ha fel synsätt
            när det gäller kortfilmen, att jag skulle ha sagt att det endast
            är en plantskola. Men det är tvärtom så att vi i centern pläderar
            för ett ökat stöd för kortfilmen, eftersom det på detta område
            finns en mycket stor bredd och det är en egen konstart.
          </note>
          <note>
            Man kan emellertid heller inte gå emot det faktum att väldigt
            många filmare som nu i huvudsak gör långfilm har börjat med att
            göra kortfilm, eftersom detta har gett dem en möjlighet att få
            skapa film.
          </note>
          <note>
            Även ur den synpunkten är stödet till kortfilmen mycket väsentligt.
          </note>
          <note type="speaker">
            Anf. 64 GUDRUN SCHYMAN (v) replik:
          </note>
          <note>
            Herr talman! Vi är nog överens om detta. Jag tyckte att det lät
            som om Jan Hyttring menade att kortfilmens berättigande vilade
            på att filmarna genom den skulle utveckla sig till skapare av
            långfilm och biograffilm. Om det inte är på det sättet, är vi
            helt överens i den här frågan. Det viktiga är att bägge filmsorterna
            har möjlighet att leva och utvecklas. Man skall som kortfilmare
            eller dokumentärfilmare inte behöva ha siktet inställt på att
            göra långfilm för biograf, utan man skall med gott samvete och
            med gott politiskt och ekonomiskt stöd kunna verka inom den egna
            branschen i den omfattning man önskar.
          </note>
          <note type="speaker">
            Anf. 65 JAN HYTTRING (c) replik:
          </note>
          <note>
            Herr talman! Jag vågar påstå att det var en missuppfattning från
            Gudrun Schymans sida. Jag vill också tillägga att kortfilm faktiskt
            är en bredare konstart än långfilmer producerade för biografer.
          </note>
          <note>
            Det produceras ju betydligt fler kortfilmer, och jag tror dessutom
            att betydligt fler människor på olika sätt har möjlighet att ta
            del av kortfilmerna som en intressant konstart.
          </note>
          <note type="speaker">
            Anf. 66 KAJ NILSSON (mp):
          </note>
          <note>
            Herr talman! Om Gudrun Schyman hade deltagit ofta i kulturutskottets
            debatter hade hon upptäckt att kulturministern är närvarande nästan
            varje gång. Det är faktiskt ett unikt faktum i debatterna i kammaren,
            och det är vi väldigt glada för.
          </note>
          <note>
            I Filminstitutets ändamålsparagraf i film- och videoavtalet sägs
            att institutet skall främja spridning och visning av värdefull
            film och öka intresset för film hos allmänheten. Det är dock problem
            för kvalitetsfilmen. Som exempel kan nämnas att det var 30 premiärer
            1989, och de saluförde 12--13 % av den samlade distributionen
            på marknaden, men hade bara 1 % av omsättningen. Då fordrades
            minst 600 000
          </note>
          <note>
            besökare för att en normaldyr svensk långfilm skulle bära sina
            produktionskostnader. I dag lär det krävas ännu fler besökare.
          </note>
          <note>
            Herr talman! Filminstitutet spelar en speciell roll inom kulturområdet
            som kulturinstitution med ansvar för samhällets kulturpolitik
            och som kulturbevarare inom film- och videområdet. Detta ansvar
            har man i sin egenskap av kommersiellt företag inom film- och
            videobranschen. Den kraftiga utbyggnaden av kabel-TV i Sverige
            har lett till ett minskat intresse för hyrvideokassetter.
          </note>
          <note>
            Filminstitutet har krävt inrättande av filmavgifter på TV-visning
            och avgifter på betal-TV-kanaler för långfilm. Något resultat
            har dock inte kravet medfört. Jag anser därför att en utredning
            skall tillsättas för att undersöka om en ny, markbunden reklamfinansierad
            TV-kanal kan lämna bidrag till finansiering av filmproduktion.
            I betänkandet ställer man sig positiv till detta, och det kommer
            att göras en undersökning beträffande filmproduktion i Filminstitutets
            regi.
          </note>
          <note>
            Vi i miljöpartiet är glada för att ha medverkat till att en höjning
            av stödet till filmkulturell verksamhet med 5 milj.kr. utöver
            regeringens förslag har kommit till stånd. Man har alltså tillstyrkt
            vår motion Kr16.
          </note>
          <note>
            Miljöpartiet de gröna har efter sitt inträde i riksdagen också
            gett sitt stöd åt andra förslag till filmproduktion än via Filminstitutet,
            t.ex.
          </note>
          <note>
            produktion av kortfilm. Det stödet har lämnats av
          </note>
          <note>
            Konstnärsnämnden. Denna verksamhet har haft stor framgång, och
            efterfrågan på kortfilmer har faktiskt varit explosionsartad.
            Behovet av produktion av kortfilmer har vuxit kraftigt, och kostnaderna
            överstiger de medel som har ställts till förfogande. Vi hade velat
            ställa drygt 4 milj.kr. till förfogande för det ändamålet, men
            har nöjt oss med en lägre summa för att kunna avge en gemensam
            reservation med centern, folkpartiet liberalerna och vänsterpartiet.
            Jag yrkar därmed bifall till reservation 6.
          </note>
          <note>
            I Filminstitutets besvärliga finansiella läge är det viktigt
            att visning av kvalitetsfilm för barn och ungdom inte kommer i
            fara. På sina håll i landet bedrivs en intensiv lokal verksamhet
            riktad till de yngre medborgarna. Den är mycket imponerande.
          </note>
          <note>
            Vi vill behålla detta slag av film, som ofta är det enda sättet
            att ge de yngsta på mindre orter en chans till möte med film över
            huvud taget. Därför yrkar jag bifall till reservationerna 8 och
            16.
          </note>
          <note type="speaker">
            Anf. 67 ERKKI TAMMENOKSA (s):
          </note>
          <note>
            Herr talman! Frågan om filmstöd har fått ovanligt stor uppmärksamhet
            under den gångna vintern.
          </note>
          <note>
            Suzanne Östen, som vi träffade förra året, lyfte ett varningens
            finger och sade: Bevaka filmavtalet!
          </note>
          <note>
            Därefter kom debatten i gång. Jag skall återge några rubriker
            från dagspressen som jag har samlat:
          </note>
          <note>
            Kortfilmen slås ut! Barnfilmen offras i kris.
          </note>
          <note>
            Nedläggningar hotar. Konstnärernas organisationer gick så långt
            att de publicerade ett brev i vilket påstods att man hade satt
            kniven i
          </note>
          <note>
            Filminstitutet. Tidigare icke okända chefer för
          </note>
          <note>
            Filminstitutet avrättade sina efterföljare med helsidesrubriker
            som ''Krisen följd av långvarig vanvård''. Rubrikerna och texternas
            innehåll blev bara värre: ''Mord på Filminstitutet!'' ''En strypsnara
            runt svensk film''. ''Stoppa filmslakten''.
          </note>
          <note>
            Därefter gick kulturministern ut för att bemöta de värsta påståendena.
            Jag har strukit några meningar i mitt manus eftersom kulturministern
            är närvarande och själv kan säga vad han anser om filmavtalet.
          </note>
          <note>
            En viss balans blev det i Aftonbladets kulturbilaga om den svenska
            filmens påstådda förfall i och med rubriken: ''Den stora gråtvalsen''.
            Filminstitutet började under Ingrid Edströms ledning -- hon hade
            faktiskt kommit undan den värsta kritiken -- att rätta sig efter
            verkligheten eller började planera omdisponeringar. Men Filminstitutets
            tidning
          </note>
          <note>
            Chaplin skrev följande i sin ledarspalt: ''Just nu sätter vi
            hopp till kulturutskottet som genom ett extra anslag kan mildra
            effekterna av de huvudlösa beslut som finns förborgade i filmavtalet.''
          </note>
          <note>
            Nu är vi här i kammaren i slutändan av processen --
          </note>
          <note>
            för den här gången. Men, som någon sade, debatten kommer givetvis
            att fortsätta.
          </note>
          <note>
            Filminstitutet fungerar som en central institution för den svenska
            filmpolitiken och har som uppgift att ge ökade möjligheter för
            produktion av svensk kvalitetsfilm, ge barn och ungdom kulturell
            och nationell identitet och ge möjligheter att se film även utanför
            storstadsregionerna. Filminstitutet har även andra uppgifter,
            exempelvis att ta till vara och visa det filmkulturella arvet.
            Den uppgiften är svår med tanke på det smala språkområde som svenska
            språket utgör.
          </note>
          <note>
            Efter 60-talets erfarenheter, TVs intåg och minskade biobesök
            träffade man år 1963, som ofta har nämnts här, ett internationellt
            sett unikt avtal om det statliga filmstödet. Enligt detta avtal
            avsatte man 10 % av biobiljettinkomsterna till det nystartade
            Svenska Filminstitutet. År 1982 kom videobranschen in i bilden,
            och i avtalet ingick sedan videoavgifterna. Det kan sägas att
            marknaden kom att ge sin del av stödet till svensk film. Staten
            har därefter successivt gett medel till filmen genom direkt stöd.
          </note>
          <note>
            Filmbranschens parter och staten har som bekant förlängt avtalet
            från den 1 juli 1991 t.o.m. den 31
          </note>
          <note>
            december 1992. Orsaken till detta korta avtal är bl.a. osäkerheten
            om TVs utveckling.
          </note>
          <note>
            I propositionen föreslås vissa förändringar av institutets styrelse.
            Avgifterna för hyrvideo och köpvideo minskas, men avtalsområdet
            vidgas.
          </note>
          <note>
            Detaljhandelns organisationer kommer med.
          </note>
          <note>
            Statens andel av totalfinansieringen kommer att öka.
          </note>
          <note>
            I propositionen föreslås också att en ny nämnd bildas, nämligen
            en produktionsnämnd för långfilm. De gamla garantinämnderna avskaffas.
          </note>
          <note>
            Filminstitutets roll förstärks med vissa undantag.
          </note>
          <note>
            Fraktstödet för film avvecklas, eftersom det har visat sig vara
            dåligt. Resurser hänvisas till
          </note>
          <note>
            Visningsnämnden hos Filminstitutet.
          </note>
          <note>
            Hittills har det gått bra att öka resurserna till svensk film,
            men förra året blev det sämsta publikåret någonsin. Även videobranschen
            har visat kraftigt vikande försäljningsresultat. Räknar man ihop
            filmavtalets inkomster och statens stöd så blir det totalt sett
            lägre intäkter för Filminstitutet, dvs.
          </note>
          <note>
            svensk film. Det rör sig om minus 20 milj.kr.
          </note>
          <note>
            Filmavtalet innebär också vissa omdisponeringar när det gäller
            olika poster. Långfilmen skall, som också har framgått av debatten
            i dag, prioriteras.
          </note>
          <note>
            När utskottet hade överblickat motionerna fann man att de handlade
            mycket om bidrag till filmkulturella ändamål, posten E. Från alla
            partier hade det motionerats inom detta område. Det gäller filmarkivet,
            Cinemateket, dokumentation, pedagogisk verksamhet, kontakter med
            utlandet osv. Man var mest rädd för att ingen skulle ta hand om
            restaureringen av gamla värdefulla svenska filmer, och då såg
            jag hur Greta Gustafsson/Garbo,
          </note>
          <note>
            Ingrid Bergman, Gösta Ekman den äldre m.fl.
          </note>
          <note>
            skulle försvinna ur vår syn. Utskottet enades om att föreslå
            en ökning av anslaget utöver regeringens förslag med 5 milj.kr.
            till filmkulturella ändamål.
          </note>
          <note>
            Gudrun Schyman får tolka det hur hon vill, men jag såg faktiskt
            dessa filmer försvinna. Man kan faktiskt inte dra paralleller
            till situationen med kortfilm.
          </note>
          <note>
            I reservation nr 1 vill vänsterpartiet behålla den gamla fördelningen
            av medelsresurser avseende filmfonden. Utskottsmajoriteten anser
            att det bästa sättet att förstärka den nationella kulturen och
            språket är att öka anslaget till långfilmer.
          </note>
          <note>
            Moderaterna vill i reservation nr 2 ha tilläggsdirektiv till
            utredningen.
          </note>
          <note>
            Utskottsmajoriteten anser att direktiven till utredaren är tillräckliga.
            I uppdraget ingår att redovisa förutsättningarna för att samtliga
            filmvisare, även TV-företag som sänder till Sverige, skall kunna
            bidra till insatser för film.
          </note>
          <note>
            I reservation nr 3 från folkpartiet och vänsterpartiet och reservation
            nr 4 från centerpartiet föreslås en utökning av anslaget till
            filmfonden. Det skulle man göra redan nu. Jag hänvisar inte till
            utredningar, men det statsfinansiella läget tillåter just nu inte
            de föreslagna höjningarna.
          </note>
          <note>
            Vänsterpartiet har i reservation nr 5 yrkat på en ökning av produktionsgarantier
            till svenska kortfilmer. Med hänsyn till uppräkningen av anslagen
            är majoriteten inte redo att gå med på detta. Man kan inte dra
            de slutsatser som Gudrun
          </note>
          <note>
            Schyman har gjort här.
          </note>
          <note>
            I reservation 6 har oppositionen, förutom moderaterna, tagit
            upp speciella satsningar på kortfilm. I reservationen nämns konstnärsnämnden.
            Utskottet beslöt för några år sedan att överföra 2 miljoner till
            experimentfilm.
          </note>
          <note>
            Det är glädjande att många vill ha medel från denna satsning.
            Vi är dock inte redo att öka anslaget nu.
          </note>
          <note>
            I reservationerna nr 7, 8, 10 och 11 föreslås att visningsnämndens
            resurser skall ökas, stöd till biografer osv. Utskottet får faktiskt
            hänvisa till den utredning som är tillsatt och att avtalet är
            förlängt endast 18 månader.
          </note>
          <note>
            När det gäller reservation nr 9 tyckte jag att Ingrid
          </note>
          <note>
            Sundberg gjorde en ful anmärkning om att det socialdemokratiska
            partiets närstående organisationer skall få ut något via filmstödet.
            Det gällde Folkets Husföreningar. Jag ansluter mig till
          </note>
          <note>
            Gudrun Schymans påpekande att man undrar vilka hus som är tillåtna
            i det här sammanhanget. Jag har alltid ansett att Folkets Hus
            är öppet för alla människor, alla medborgare.
          </note>
          <note>
            Herr talman! Jag yrkar bifall till propositionen med den ändring
            som utskottet föreslår och avslag på reservationerna och motionerna
            som är fogade till utskottets betänkande.
          </note>
          <note type="speaker">
            Anf. 68 LARS ERNESTAM (fp) replik:
          </note>
          <note>
            Herr talman! Jag skall inte förlänga debatten så mycket. Jag
            skall bara ställa en fråga till Erkki
          </note>
          <note>
            Tammenoksa. Det är ont om pengar nu, och det är svårt att få
            statsbudgeten att gå ihop. Vi har diskuterat kulturfrågor gång
            på gång här.
          </note>
          <note>
            Genomgående har det gällt besparingar ifrån socialdemokraternas
            sida. Är det på något sätt ideologiskt betingat att eftersom man
            är tvungen att göra besparingar -- det gör alla partier i statsbudgeten
            -- måste man för att kunna rättfärdiggöra besparingar låta dem
            gå ut över alla områden och även kulturen? Behövs det besparingar
            på kulturområdet för att socialdemokraterna utåt skall kunna motivera
            besparingar på andra områden? Jag har kommit fram till slutsatsen
            att så måste det vara, eftersom man naggar de små anslagen på
            kulturområdet gång på gång.
          </note>
          <note type="speaker">
            Anf. 69 GUDRUN SCHYMAN (v) replik:
          </note>
          <note>
            Herr talman! Jag skulle önska att Erkki
          </note>
          <note>
            Tammenoksa och utskottsmajoriteten kunde ha så pass mycket fantasi
            att de också hade kunnat föreställa sig inte bara vad som skulle
            hända med de gamla fina filmerna som inte kunde bli restaurerade
            utan vad som händer när en mängd bra och fina filmer över huvud
            taget inte blir gjorda. Det är detta det handlar om när man säger
            att man kan lägga pengar på den filmkulturella verksamheten --
          </note>
          <note>
            vilket jag tycker är bra, och jag har själv varit med om att
            motionera om det -- men inte har så mycket fantasi och inlevelseförmåga
            och bryr sig så pass att man kan se att om man inte gör det på
            det andra områdena så blir det ingenting. Den paradoxen tycker
            jag är märklig.
          </note>
          <note>
            I betänkandet redovisar man öppet sin brist på argument, vilket
            i och för sig är ärligt. I ett fall säger man att eftersom det
            bara rör sig om 18 månader skall vi nu inte medverka till en försämring
            utan vi skall ge de anslag som behövs. När det gäller övriga områden
            säger man i stället att eftersom det är så kort tid bryr man sig
            inte om det. Det får naturligtvis konsekvenser när man på det
            här sättet drar ned på anslagen så att det under en 18-
          </note>
          <note>
            månadersperiod över huvud taget inte finns några anslag eller
            att det blir så pass begränsade eller redan är intecknade. Saker
            blir inte gjorde, arbeten blir inte utförda och kulturella skatter
            kommer inte ens till verket. Den fantasin tycker jag att man skulle
            kunna kräva att en majoritet av utskottsledamöterna i kulturutskottet
            skulle kunna ha.
          </note>
          <note type="speaker">
            Anf. 70 INGRID SUNDBERG (m) replik:
          </note>
          <note>
            Herr talman! Moderaterna har i huvudsak stött propositionen,
            och det är inte mycket jag kan säga till Erkki Tammenoksa. Jag
            kan dock uttrycka min glädje över att han tog upp tidningsskriverierna
            i samband med filmavtalet. Jag tycker att det är bra att de överord
            som kom till synes i stor del av den svenska pressen framgår av
            kammarens protokoll.
          </note>
          <note>
            Man blir litet fundersam när man sedan ser vissa partiers yrkanden
            på 20, 30 eller 40 miljoner i tillskott. Det må vara tillåtet
            att fundera över i vad mån en mera restriktiv press skulle ha
            åstadkommit mera restriktiva äskanden när det gäller anslag.
          </note>
          <note>
            Jag vill också uttrycka min glädje över att fraktstödet har försvunnit,
            vilket moderaterna länge har yrkat på. Antagligen kommer även
            spridningsstödet att försvinna. Här har det hänvisats till vad
            jag sade om den politiska inriktningen av det stödet, nämligen
            att det går till en socialdemokraterna närstående organisation.
          </note>
          <note>
            Jag har själv i åtskilliga år bott i en kommun där den enda samlingslokalen
            var Folkets Hus. Själv har jag sett både åtskilliga filmer och
            deltagit i andra aktiviteter i Folkets Hus. För moderaterna är
            detta en principfråga. På område efter område verkar vi för att
            kulturstöd i olika former inte skall användas för att gynna vissa
            politiska riktningar.
          </note>
          <note type="speaker">
            Anf. 71 ERKKI TAMMENOKSA (s) replik:
          </note>
          <note>
            Herr talman! Jag förstår inte vad Lars Ernestam menar med att
            vi av ideologiska skäl skulle spara med osthyvlar. Faktum är ju
            att s-gruppen i kulturutskottet har gjort hedervärda insatser,
            och det vet Lars Ernestam. Kulturen har faktiskt fått ett stöd
            som vi utlovade i 1988 års valrörelse. Vad regeringen inte klarat
            av har vi i utskottet försökt rätta till.
          </note>
          <note>
            Jag minns mycket väl att man i 1988 års valrörelse publicerade
            de i kulturellt hänseende bästa kommunerna. Det visade sig att
            en mängd socialdemokratiska kommuner låg i toppen. I den absoluta
            toppen låg Södertälja, som tyvärr inte fick något pris för sin
            satsning, utan där blev det i stället ett maktskifte.
          </note>
          <note>
            Till Gudrun Schyman vill jag säga att vi inte lider någon brist
            på argument och inte heller är inkonsekventa i vår satsning på
            den filmkulturella.
          </note>
          <note>
            När Filminstitutet påvisade att man inte längre hade några resurser
            för att bevara och restaurera gamla filmer, påverkade detta den
            socialdemokratiska gruppens agerande i kulturutskottet.
          </note>
          <note>
            Jag hävdar alltså fortfarande att vi inte varit inkonsekventa
            i våra ställningstaganden när det gäller kortfilmen. Jag tror
            att Bengt Göransson i den här debatten kommer att visa att det
            blivande filmavtalet under den tid vi har framför oss kommer att
            ge ännu mer.
          </note>
          <note type="speaker">
            Anf. 72 LARS ERNESTAM (fp) replik:
          </note>
          <note>
            Herr talman! Socialdemokratiska kommuner har gjort både bra och
            mindre bra saker på kulturområdet. Men vad jag sade gällde den
            just nu aktuella situationen. När det skall göras besparingar,
            så som sker i årets budget, har kulturen alltid fått vara med
            och ta sin andel.
          </note>
          <note>
            Däremot har det inte gällt andra delar av den socialdemokratiska
            politiken, t.ex. avdragsrätten för fackföreningsavgifter och mycket
            annat.
          </note>
          <note>
            Är kulturen någonting som socialdemokraterna anser att man inte
            behöver skydda i besparingstider utan att kulturen måste ta sin
            del av besparingarna?
          </note>
          <note>
            Sker detta för att de stora grupperna skall förstå behovet av
            besparingar och att besparingarna då även måste göras på kulturens
            område? Det var den frågan jag ville ha belyst.
          </note>
          <note type="speaker">
            Anf. 73 GUDRUN SCHYMAN (v) replik:
          </note>
          <note>
            Herr talman! Jag betvivlar inte de fakta som Erkki
          </note>
          <note>
            Tammenoksa och övriga ledamöter i kulturutskottet har tagit del
            av när det gäller konsekvenserna för Cinematekets verksamhet och
            andra filmkulturella ändamål. Jag har också tagit del av dessa
            fakta, och det är en av anledningarna till att vi skrev motionen.
            Men jag har också tagit del av de konsekvenser nedskärningarna
            på alla andra områden kommer att få för dem som arbetar inom de
            olika verksamheterna. Jag antar att ledamöterna i kulturutskottet
            har tagit del även av dessa konsekvenser men inte brytt sig om
            dem.
          </note>
          <note>
            Filmcentrum redovisar vad detta kommer att få för konsekvenser
            för dess verksamhet. Det samma gäller Folkets Bio och Frilansfilmarnas
            förening.
          </note>
          <note>
            Det handlar om visning, om spridning, om aktivt arbete bland
            barn och ungdom med film, om produktion av kortfilm och dokumentärfilm
            av hög kvalitet, osv. Jag menar att vi har ett ansvar för att
            slå vakt om en filmpolitik med mångfald.
          </note>
          <note>
            Det finns fakta i alla dessa mål, Erkki
          </note>
          <note>
            Tammenoksa, och inte bara när det gäller restaurering av gammal
            film. Vad jag tycker är så märkligt är att man inte tagit till
            sig dessa fakta och insett att detta kommer att få konsekvenser.
            Detta stämmer väl överens med vad som har skrivits i pressen och
            med den opinion bland kulturarbetare som faktiskt kommit till
            uttryck under den här debatten.
          </note>
          <note>
            Detta är inte någon gråtvals, utan det är fråga om människor
            som känner till det som vi pratar om och som arbetar inom dessa
            områden. De har klart talat om vilka konsekvenserna blir, och
            de ställer frågan till politikerna: Är det så ni vill ha det?
            Är ni beredda att ta konsekvenserna av de beslut ni fattar på
            filmens område. Tyvärr är en majoritet beredd att fatta beslut
            som får dessa konsekvenser, och jag anser att det innebär att
            man överger de filmpolitiska målen. Jag skall lyssna med stort
            intresse till kulturministern när han går in i debatten och talar
            om hur han har tänkt sig att de filmpolitiska målen skall kunna
            vidmakthållas.
          </note>
          <note type="speaker">
            Anf. 74 ERKKI TAMMENOKSA (s) replik:
          </note>
          <note>
            Herr talman! Jag respekterar givetvis, Lars
          </note>
          <note>
            Ernestam, folkpartiets intresse för kulturfrågor. Vi utlovade
            i valrörelsen 1988 till kulturen 300 nya miljoner. Det har blivit
            nästan 400 miljoner. Sedan får ni säga vad ni vill. Under de första
            åren efter den socialdemokratiska valsegern 1982 kom kulturfrågorna
            faktiskt väldigt lindrigt undan när det gäller besparingar. Sedan
            är det en annan sak att företrädare för olika avsnitt i samhället
            får försvara sina områden. Om en utveckling är på gång, exempelvis
            inom Riksteatern, är det givet att det återspeglas i siffrorna
            i budgeten. Det är ju inte bara vårt parti som har gett uttryck
            för sina synpunkter i pressen, utan det har alla partier gjort.
          </note>
          <note>
            Vi har alltså höjt anslagen till kulturen, och vi är beredda
            att försvara de insatser som gjorts.
          </note>
          <note>
            Till Gudrun Schyman: Först vill jag tacka för ett fantastiskt
            bra uttal av mitt namn -- det är kultur det också. För säkerhets
            skull vill jag påpeka för
          </note>
          <note>
            Gudrun Schyman att det var Aftonbladet som talade om ''gråtvals'',
            inte jag. Jag uppskattar mycket att kulturfrågorna uppmärksammas
            i pressen. Då känns det menignsfyllt att arbeta i riksdagen och
            i kulturutskottet. Det har blivit en avsevärd förbättring när
            det gäller bevakningen av debatten om kulturfrågor här i kammaren.
          </note>
          <note>
            Anf. 75 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Herr talman! Låt mig inleda med att tacka den rad av talare som
            harangerat mig för att jag är här. Jag sätter naturligtvis värde
            på att min närvaro både noteras och uppenbarligen väcker tillfredsställelse.
          </note>
          <note>
            Samtidigt vill jag uttala att jag gärna både är här under dessa
            debatter och deltar i dem. Jag kan dock inte underlåta att nämna
            att jag emellanåt känner mig en smula ensam tillsammans med de
            få ledamöter som är närvarande i denna väldiga kammare. Vi trängs
            ju inte precis med varandra när vi för dessa debatter.
          </note>
          <note>
            Den här filmdebatten är värdefull och intressant.
          </note>
          <note>
            Den är det därför att den i hög grad visar en ambition från partiernas
            sida att stödja och utveckla svensk film. Den är intressant också
            som fenomen på den typ av desinformation som man nästan schablonmässigt
            anser sig ha rätt att sprida, t.ex. när Lars Ernestam gång på
            gång går upp och frågar varför besparingarna skall gå ut över
            kulturområdet. Det har inte skett några neskärningar på kulturområdet.
            Regeringen har inte föreslagit några sådana besparingar. På samma
            sätt talar Gudrun Schyman om nedskärningar av filmanslagen. Filmanslagen
            har föreslagits bli ökade. I den proposition som jag har överlämnat
            till riksdagen föreslås statsbidragen bli ökade. Det är sanningen.
            Det är de som struntat i att gå på bio som har dragit in sina
            bidrag, och det är därför det fattas pengar för Filminstitutet.
            Det är faktiskt den kommersiella verksamheten som har gått åt
            skogen, och det är därför det fattas pengar i
          </note>
          <note>
            Filminstitutet. Det beror alltså inte på att staten har dragit
            in några bidrag. Statsbidragen föreslås som sagt bli höjt.
          </note>
          <note>
            Videobranschen fick emellertid en enorm doppning, och många i
            denna kammare ser med tillfredsställelse att videouthyrningen
            har minskat.
          </note>
          <note>
            Men man måste i det stycket vara korrekt när man vill återge
            fakta.
          </note>
          <note>
            Jag tar gärna emot skällning över att jag är en usel kulturminister
            som inte omedelbart förmår att fylla de hål som uppstår när folk
            slutar gå på bio och slutar hyra videokassetter. Den skällningen
            kan jag ta, men jag tycker inte att det är rimligt att man gör
            gällande att anslagen skulle ha föreslagits bli sänkta. På den
            punkten tycker jag att det finns anledning att vara mer precis.
          </note>
          <note>
            Jag skulle vilja välja att i den här debatten ta upp ett resonemang
            som Gudrun Schyman initierade. Hon ställde frågan: Vad händer
            nu, vad händer härnäst?
          </note>
          <note>
            Sedan säger hon någonting som jag vill tillrättalägga: Nu har
            vi fått ett tillstånd som är nästan avtalslöst. Det är ju tvärtom.
            Regeringen har ju sett till att vi har avtalet kvar, eftersom
            vi inte ville ha ett avtalslöst förhållande. Detta är skälet till
            att vi måste ha ett provisoriskt avtal och att vi måste acceptera
            en sänkning av bidragen från de videouthyrare som har litet risiga
            affärer. Men jag tyckte att det var viktigt att avtalet fanns
            kvar, eftersom jag ser så stora värden i att en kommersiell bransch
            är med och tar sitt anvar. Jag vill, Gudrun
          </note>
          <note>
            Schyman, inte hamna i en situation, där skattebetalarna helt
            får ta ansvaret för svensk film och för Filminstitutets filmkulturella
            uppgifter, medan filmens affärsmän bara behöver ta ansvar för
            sina vinster och inte för sina förluster. Jag tycker att det är
            bra om de som verkar inom en bransch är med och tar ansvar också
            för annat än i snävaste mening sina egna affärer. Jag är litet
            förvånad över att Gudrun Schyman, som gör gällande att hon representerar
            en vänstersyn på tillvaron, tycker att man så ensidigt skall gynna
            affärsmän och befria dem från allt annat än det spekulativa ansvaret.
            Jag tycker att det vore dumt att göra det, Gudrun
          </note>
          <note>
            Schyman. Därför har vi sett till att avtalet finns kvar.
          </note>
          <note>
            Avtalet behöver emellertid formas om. I nuvarande form kommer
            det inte att kunna fylla sin funktion.
          </note>
          <note>
            Uppenbart är att de inte kan alstra de pengar som behövs.
          </note>
          <note>
            Under 1980-talet har det i själva verket varit
          </note>
          <note>
            ''bingo'' för Filminstitutet. Det finns inget kulturområde som
            har haft en så enorm tillväxt av sina resurser som filmen. Från
            1982 har realvärdet ökat med 40 % och med 75 % från 1980. Det
            är alltså en mycket kraftig ökning som Filminstitutet och filmens
            verklighet har kunnat tillgodoräkna sig under den här perioden.
            Det beror naturligtvis på den videoboom som uppstod.
          </note>
          <note>
            Också de filmkulturella ändamålen har fått oerhört starkt ökade
            resurser under 1980-talet. Det har varit en realhöjning med 30
            % under avtalsperioden, även om hänsyn tas till den sänkning av
            nivån som man kan tillgodoräkna sig under kommande budgetår med
            det provisoriska avtalet. Trots detta är den nivån 30 % högre
            än vid avtalsperiodens början. Detta är de fakta som gäller för
            filmen och filmarbetet. Men det hindrar inte att man om man har
            tömt fonderna, vilket man har gjort, inte kan göra en film i dag.
            Det är riktigt.
          </note>
          <note>
            Det är problem för den svenska filmproduktionen.
          </note>
          <note>
            Jag tycker att det är mycket viktigt att man ser till att man
            får tillbaka pengar, visar filmer så att folk betalar för att
            se dem. Det måste man göra. Det är viktigt att vi ser till att
            de televisionsföretag som visar filmer tillför Filminstitutet
            och filmproduktionen resurser. När vi i höstas i samband med avtalsförhandlingarna
            valde att fördela uppgifterna och fördela resurserna blev resultatet
            att det skedde en förändring av procentsatserna. Detta skedde
            därför att alla de som agerade, alla som uppvaktade mig, skrev
            brev och gjorde inlägg hävdade vikten av att vi håller produktionen
            kvar. Jag noterar den spänning som finns mellan Gudrun Schyman
            och andra deltagare i debatten. Gudrun Schyman talar just om behovet
            av produktion och produktionen som en grund för filmens fortsatta
            bestånd i Sverige, medan företrädare i övrigt i debatten pekar
            på de filmkulturella ändamål som Filminstitutet har ansvaret för.
          </note>
          <note>
            Vad tänker sig regeringen då för framtiden? Jo, framför allt
            har jag sett det -- det började jag med att säga -- angeläget
            att vi behåller ett filmavtal.
          </note>
          <note>
            Går det inte, måste vi finna andra former. Men innan vi ger upp
            den tanken vill jag ha en ordentlig och rejäl översyn av filmområdet.
            Jag har därför uppdragit åt landshövdningen Jan Rydh att som utredare
            av filmpolitiken belysa målen för den statliga svenska filmpolitiken,
            redovisa alternativa modeller för kulturpolitiska insatser, analysera
            det nuvarande filmstödets rationalitet och effektivitet samt redovisa
            förutsättningarna för ett nytt avtal och i övrigt analysera frågor
            som har betydelse för svensk film. Det är den uppgiften som utredaren
            har. Svaret på frågan är alltså: Regeringens avsikt är att skapa
            förutsättningar för en offensiv och framgångsrik filmpolitik också
            i fortsättningen, vilket den hittillsvarande filmpolitiken faktiskt
            också har varit, men att göra det på grundval av ett utredningsarbete
            där alla berörda har möjlighet att vara med.
          </note>
          <note>
            När vi diskuterar film blir diskussionen lätt litet teoretisk.
            Jag skulle, för att konkretisera frågan litet, vilja ställa en
            fråga till Gudrun Schyman, Jan
          </note>
          <note>
            Hyttring, Lars Ernestam och andra som deltagit i debatten: Vilken
            av de svenska filmer som premiärvisades under det gångna året
            tycker ni var den bästa som ni har sett? Om ni skall dra slutsatser
            av varför den blev eller inte blev en publikframgång, vad skulle
            ni dra för slutsatser?
          </note>
          <note>
            Vad var det för insatser som fattades? Vad skulle ni i praktiken
            vilja göra för att stödja den film som ni tycker var bäst av fjolårets
            svenska filmer?
          </note>
          <note type="speaker">
            Anf. 76 GUDRUN SCHYMAN (v):
          </note>
          <note>
            Herr talman! Det var bra att Bengt Göransson uppskattade diskussionen
            och tyckte att den var värdefull och intressant. Men att det också
            skulle vara ett uttryck för desinformation tycker jag inte.
          </note>
          <note>
            Däremot måste jag säga att så som Bengt
          </note>
          <note>
            Göransson uppfattade åtminstone vad jag sade och som han återgav
            här kan kallas för desinformation.
          </note>
          <note>
            Jag har faktiskt inte sagt att vi inte skall ha något filmavtal,
            Bengt Göransson. Jag tycker också att det är bra att branschen
            är med och betalar. Jag vill inte på något sätt ensidigt gynna
            de kommersiella krafterna och befria dem från ansvar, som Bengt
          </note>
          <note>
            Göransson påstod att jag vill. Tvärtom tycker jag att de skall
            ta ett ansvar, och jag tror att de t.o.m.
          </note>
          <note>
            kan ta ett ökat ansvar. Vad jag kritiserar är att man i det här
            läget, som jag är medveten om inte är avtalslöst men som får den
            effekten, inte bryr sig om de problem och brister som man har,
            eftersom filmbranschens ansvar har minskat genom minskade intäckter.
            Man säger i stället: Okej, det får vara så här under två år framåt.
            Då menar jag att man inte tar ett politiskt ansvar för den uppkomna
            situationen, Bengt Göransson. Jag tycker att det hade varit rimligt
            att staten i ett övergångsskede hade gått in och tillförsäkrat
            filmindustrin det stöd som behövs för att den skall kunna fortsätta
            fram tills man har fått ett nytt avtal.
          </note>
          <note>
            Vi har den enkla begäran i våra motioner att man inte nu, precis
            vad gäller Cinemateket och det filmkulturella området, skall försätta
            de andra områdena inom filmen i en sådan situation att det är
            stopp överallt och omöjligt att bedriva den verksamhet som vi
            tydligen är överens om skall bedrivas, med en mångfald, inte en
            ensidig inriktning bara på biograffilmer och kommersiella filmer.
            Man kan ju diskutera, Bengt Göransson, i ett läge där vi har ett
            minskat antal kronor och ören som kommer från branschen vem som
            skall ha ansvaret. Är det så givet att vi i den här situationen
            skall säga, som direktiv inför det nya avtalet och till de nya
            utredningarna, att allt måste ske inom de ekonomiska ramar som
            finns i dag, när vi ju kan konstatera att folk inte går lika mycket
            på bio som förr? Vems är ansvaret för de filmpolitiska målen,
          </note>
          <note>
            Bengt Göransson? Är det de kommersiella krafternas ansvar eller
            är det enbart branschens ansvar? Finns det inte i regeringen ett
            ansvar för att uppfylla de filmpolitiska mål som man har uttalat
            sig för? Man kan väl inte bara säga: Slutar folk gå på bio, så
            gör de det, det är vars och ens ensak. För då vill man tydligen
            inte ha mångfald i utbudet. Det tycker jag är att sticka huvudet
            i sanden. Det är strutspolitik, Bengt Göransson, och det har jag
            rätt att anklaga ministern för.
          </note>
          <note type="speaker">
            Anf. 77 LARS ERNESTAM (fp):
          </note>
          <note>
            Herr talman! Jag tänkte fortsätta med den ekonomiska diskussionen.
            Det var ju en krissituation, och en brandkårsutryckning behövdes,
            men det klarade man inte av. Vi har fört en diskussion om ekonomin
            vid flera debatter tidigare, så det finns kanske inte anledning
            att fortsätta med det.
          </note>
          <note>
            Jag delar kulturministerns uppfattning om att det är viktigt
            att branschen tar sitt ansvar. Jag tycker att filmområdet är ett
            område där vi verkligen har kunnat visa att en fungerande marknadsekonomisk
            bransch också får ta ett kulturellt ansvar.
          </note>
          <note>
            Den fråga jag skulle vilja ställa till kulturministern även om
            den naturligtvis inte är lätt att besvara nu när en utredning
            skall göras är: Är ministern optimist när det gäller möjligheterna
            att få ett nytt avtal där proportionerna mellan branschen och
            staten är oförändrade?
          </note>
          <note>
            Ministern ställde frågor till oss om de filmer som vi har sett.
            Lika viktigt som han tycker att det är aktivt delta i debatterna
            tycker kulturministern det är att aktivt delta i kulturlivet.
            Det beundrar jag. Jag har inte sett så många svenska filmer. Jag
            har sett en svensk film men jag minns inte namnet på den, och
            den var säkert inte så kulturell. Sådana filmer har också sitt
            intresse, men jag vill inte gå in i en sådan debatt nu. Bedömningar
            i det hänseendet -- jag har också gjort bedömningar många gånger
            under de många år som jag arbetat inom kultursektorn --
          </note>
          <note>
            skall göras av människor på olika sektorer som är riktigt bra
            bedömare, kulturskapare och kulturarbetare, vilka tar engagerat
            del i kulturlivet.
          </note>
          <note>
            Riksdagen skall anvisa pengar, de kulturella bedömningarna skall
            göras av människor som är kulturskapare. Men det hindrar naturligtvis
            inte, kulturministern, att vi skall ta del av och lägga våra synpunkter
            på vad som sker.
          </note>
          <note>
            När det gäller bio har jag inte hunnit så långt som jag kanske
            borde ha gjort.
          </note>
          <note type="speaker">
            Anf. 78 INGRID SUNDBERG (m):
          </note>
          <note>
            Herr talman! Kulturministern ställde en direkt fråga till oss.
            Han ställde inte frågan direkt till mig, vilket kanske beror på
            att jag tillhör dem som inte uttryckte min glädje över att Bengt
            Göransson var närvarande i kammaren. Men det har jag gjort så
            många gånger tidigare att jag hoppas att det så att säga gäller
            för resten av tiden.
          </note>
          <note>
            Jag tror att jag har sett de flesta svenska filmer. Som direkt
            svar kan jag ange Wallenbergfilmen som den bästa. Bengt Göransson
            undrade också vad vi skulle vilja göra. Det blir lätt så att man
            upprepar sig i debatter av det här slaget. Jag har tidigare framfört
            det orimliga i att bara videobranschen och filmbranschen skall
            vara med och betala och inte televisionen i högre grad.
          </note>
          <note>
            Jag är övertygad om att Wallenbergfilmen kommer att visas i svensk
            television om sådär 4--15 år, men att den inte kommer att visas
            under 1992. I så fall skulle det ha samband med den diskussion
            vi för här i dag.
          </note>
          <note>
            För att förmå folk att gå på bio måste man lära människor att
            film kan vara roligt och bra. Det lär de sig inte av 40-talsfilmer
            och en och annan 50-
          </note>
          <note>
            talsfilm.
          </note>
          <note>
            Kulturministern är minister också för radio och television. För
            mig är det fortfarande obegripligt att man, när dessa avtal skall
            träffas, inte försöker uppnå en situation där de upphovsrättsliga
            frågorna kan lösas. På dansk television kan man se ganska nya
            svenska filmer, medan man måste vänta i decennier för att få se
            dessa filmer på svensk television. Det har rests en mur kring
            televisionen, som medverkar till att bio blir någonting främmande
            för svenska folket. Man går inte på bio.
          </note>
          <note>
            Som jag tidigare sade tror jag att biograflokalernas utformning
            spelar en stor roll. Ansvaret för att det inte alltid är en fest
            och en glädje att gå på bio ligger i mycket hög grad på filmbranschen
            själv. Från departementets sida har man inte heller lyckats lösa
            de frågor som har varit aktuella sedan TV började sin verksamhet,
            nämligen att man skall kunna visa biofilmer inom rimlig tid från
            det att de har visats på biograferna -- all right, jag kan förstå
            att det inte går så länge filmerna visas på biograferna. Det är
            mitt direkta svar på statsrådets fråga.
          </note>
          <note type="speaker">
            Anf. 79 JAN HYTTRING (c):
          </note>
          <note>
            Herr talman! Kulturministern och jag är nog överens om att det
            även i fortsättningen måste tas ett stort ansvar från branschens
            sida, dvs. från näringens och televisionens sida.
          </note>
          <note>
            Det är ingen önskvärd utveckling att endast regeringen eller
            riksdagen skall stå som garant för filmproduktionen.
          </note>
          <note>
            Bengt Göransson sade att det är biografbesökarna som har bidragit
            till denna situation. De har sett till att det blir mindre med
            pengar. Man skall inte förglömma att det faktiskt har hänt en
            hel del som kan förklara det hela. Det har t.ex. blivit en större
            tillgänglighet till satellitsänd television. De som har möjlighet
            att ta emot dessa program kan se en mängd filmer, vilket naturligtvis
            gör att de går mindre på bio. Dessutom hyr man färre videofilmer.
            De bolag som skickar dessa filmer via satellit till svenska mottagare
            deltar ju inte alls i finansieringen av svensk filmproduktion.
            Det är därför som situationen har genomgått en radikal förändring,
            och denna utveckling kommer ju att fortgå.
          </note>
          <note>
            Vi ser fram emot diskussionerna och förberedelsearbetet inför
            nästa avtal, då vi skall diskutera hur televisionen, videoproducenter
            och videouthyrare kan bidra för att garantera ett stöd till svensk
            filmproduktion.
          </note>
          <note>
            Bengt Göransson undrade vad jag ville göra för filmproduktionen.
            Den mest angelägna insatsen är att det skall finnas en garanti
            i botten för att man skall trygga mångfalden när det gäller svenska
            filmer, i annat fall hänvisas man enbart till inköpta, framför
            allt amerikanskproducerade filmer. Jag gör ingen kvalitetsbedömning
            -- många av de amerikanska filmerna är bra -- men om man skall
            spegla svensk kultur, måste man också ha en svensk filmproduktion
            för att kunna erbjuda biopubliken en mångfald. Det är mitt svar
            på Bengt Göranssons fråga.
          </note>
          <note type="speaker">
            Anf. 80 KAJ NILSSON (mp):
          </note>
          <note>
            Herr talman! Jag vill bara påminna om den finansieringskälla
            som finns i den kommande reklam-TV-kanalen. Det är en finansieringskälla
            som vi har föreslagit att man skall använda sig av, och jag tror
            att det finns en framtid i den.
          </note>
          <note>
            Jag vill samtidigt påminna om att Filminstitutet självt vid de
            två senaste anslagsframställningarna har föreslagit en tillfällig
            höjning av TV-licensen med 30 kr. per hushåll. Man beräknar att
            dessa medel skulle uppgå till 90 milj.kr. per år och förvaltas
            fristående från Filminstitutet och Sveriges radio-koncernen. Dessa
            pengar skulle användas för produktion av filmer att visas på biograf
            och att distribueras på hemvideo. Dessutom skulle de vara garanterad
            visning på allmäntelevisionen.
          </note>
          <note>
            Filminstitutet finner fortfarande detta förslag till ytterligare
            resurskällor för svensk filmproduktion värt en seriös prövning
            i regeringskansliet. Det vore intressant att höra kulturministerns
            syn på detta förslag.
          </note>
          <note>
            Anf. 81 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Herr talman! Kaj Nilsson frågade vad jag har för syn på de förslag
            till ekonomiska förstärkningar som Filminstitutet har fört fram.
            Jag såg inte dessa förslag som särskilt realistiska.
          </note>
          <note>
            Det finns ett filmavtal och ett filminstitut som arbetar inom
            ramen för ett avtal, vilket berör vissa bestämda parter, nämligen
            stat, bransch och vissa andra företrädare för filmens verksamhet.
            Jag har mycket svårt att tänka mig att Filminstitutet skulle ha
            någon sorts egen beskattningsrätt när det gäller en tredje verksamhet,
            som inte ingår i avtalet. Om man hade tillmötesgått Filminstitutets
            förslag, hade man bäddat för en direkt upplösning av filmavtalet.
          </note>
          <note>
            Därför såg jag inte förslaget som realistiskt.
          </note>
          <note>
            När verksamheter av olika skäl sviktar och man behöver ha bidrag,
            hittar man gärna något annat område som kan beskattas. Harry Schein
            brukade på sin tid ironisera över att vi inom kulturpolitiken
            gärna sökte finna sådana ordningar att bokköparnas tillskott skulle
            betalas av biobesökare och biobesökarnas tillskott av dem som
            spelade handboll eller något liknande. Det är en alldeles omöjlig
            lösning, och därför ansåg jag den inte vara rimlig.
          </note>
          <note>
            Däremot är det min bestämda utgångspunkt för den utredning som
            skall göras och de överläggningar som skall föras att det är nödvändigt
            att televisionen, som är en stor filmvisare, ges möjlighet att
            vara med i filmavtalet. Vi skall nu undersöka hur det kan gå till.
            Detta är naturligtvis inte en helt okontroversiell fråga för dem
            som är företagare inom biografverksamheten, filmproduktionen och
            inom filmbolagen. Om televisionen skall ta detta stora ansvar,
            måste televisionen i någon form vara med som avtalspart och inte
            som något beskattningsobjekt för svensk filmindustri. Detta vore
            en alldeles omöjlig och orimlig lösning. Det är därför som jag
            var så avvisande mot denna tanke.
          </note>
          <note>
            Jan Hyttring hade rätt. Vi är helt överens. Jan
          </note>
          <note>
            Hyttrings förklaring till att folk har minskat sina biobesök
            och slutat hyra video är naturligtvis riktig.
          </note>
          <note>
            Samtidigt är jag rädd att det inte är tillräckligt att ge produktionsgarantier.
            Vi måste ändå ha någon form -- det var därför som jag ställde
            frågan om hur man skall föra ut de filmer som visas -- för att
            kunna se till att filmerna får en chans att möta publiken.
          </note>
          <note>
            Det var inte med några dolska avsikter som jag inte riktade frågan
            särskilt till vare sig Ingrid Sundberg eller Kaj Nilsson. Jag
            valde bara att i ett hastigt svep fånga upp några av de ansikten
            som jag råkade se.
          </note>
          <note>
            Det finns emellertid ett litet problem, som jag har fått på nöten
            för när jag har påpekat. Nu får jag kanske på nöten igen när jag
            påpekar att ett stort antal av de filmer som producerades förra
            året hade mycket liten publik, och det är djupt beklagligt.
          </note>
          <note>
            Därmed har jag inte underkänt dessa filmer eller sagt att de
            var av dålig kvalitet. Enligt vad som kan utläsas av statistiken
            visades en av de filmer som producerades -- om jag minns rätt
            -- för 84 eller 88
          </note>
          <note>
            besökare. Det är en skakande uppgift. Då säger man: Men tänk
            på att den skall ju visas i TV, den är egentligen inte tänkt som
            biograffilm.
          </note>
          <note>
            Av detta drar jag i alla fall den slutsatsen att det nuvarande
            systemet har ett grundläggande fel om filmen för att visas i och
            produceras för TV skall dras upp på en, två, tre, eller fyra biografvisningar
            för sammanlagt 88 besökare. Det som man gör i detta ögonblick
            är att både för TV-företaget och för
          </note>
          <note>
            TV-företagets tittare sätta ett pris på den filmen.
          </note>
          <note>
            Den dagen som den filmen visas i TV kommer televisionen inte
            att värdera den till de miljoner som den har kostat att spela
            in, utan den kommer att värderas till priset av 88 besökare som
            ville se den på bio. Då har man i själva verket klassat ned den,
            som jag förmodar, mycket goda film som man hade lust att göra
            och visa för en stor publik. Detta är att grovt missa publikarbetet,
            och då måste vi se till att avtalet i varje fall på den punkten
            ändras.
          </note>
          <note>
            Det gäller inte bara Sveriges television utan även alla som sysslar
            med TV-verksamhet i Sverige, och de blir allt fler. Därför är
            det viktigt att också andra kanaler och de som visar kabelsända
            program i någon form kan föras in i det nya TV-avtalet.
          </note>
          <note>
            Jag vidhåller, Gudrun Schyman, att om man säger att om branschen
            sviker sitt ansvar måste staten gå in och ta det, då har man befriat
            branschen från dess ansvar. Jag kan inte dra någon annan slutsats
            av det som Gudrun Schyman sade. Då kan man naturligtvis fråga
            vem som har ansvaret för de filmpolitiska målen. Det är inte så
            enkelt som att jag säger att det är staten företrädd av regeringen
            och utbildningsministern. Ansvaret är naturligtvis ytterst de
            svenska medborgarnas, publikens.
          </note>
          <note>
            Publiken har ett ansvar för de filmer som visas. Det förhåller
            sig på ett sådant sätt i kultursamhället att den teaterintresserade
            har ett ansvar för att teatern kan fungera, att den kan möta sin
            publik, att teaterns företrädare behandlas anständigt och att
            filmens konstnärer behandlas anständigt. Om publiken inte vill
            gå på bio måste vi som tycker att det är bra att se film på bio
            allvarligt fundera över hur vi skall göra för att intressera fler
            att se film på bio.
          </note>
          <note>
            Det gångna året har en del filmer fått en ganska stor publik
            och en hygglig uppmärksamhet. Dit hör
          </note>
          <note>
            Wallenbergfilmen. En del filmer som har en bred underhållningsambition
            som Macken når antagligen ganska många som skrattar och har roligt
            några timmar. En film som jag tycker hade behövt betydligt mer
            uppmärksamhet än den har fått är den för många år sedan till Sverige
            invandrade Carlo Bersottis film Ett paradis utan biljard. Det
            är en utomordentligt lärorik, rolig och underhållande film men
            som naturligtvis behöver, antar jag, ett antal ganska små biografer
            för att kunna visas så pass länge att den som såg den på måndagen
            skall hinna påverka någon att se den på lördagen eller möjligen
            nästa måndag. Det är där vi har den nya biografstrukturen som
            en möjlighet och inte som ett hinder.
          </note>
          <note>
            Vi vill alltså se till att vi får ett nytt avtal. Och jag är,
            Lars Ernestam, optimist i fråga om ett nytt avtal.
          </note>
          <note>
            Jag hade inte ett ögonblick övervägt att sätta i gång en utredningsapparat
            om jag inte hade trott att filmavtalet i grunden var bra och att
            det fanns ett värde i denna breda uppslutning där man engagerar
            också branschens företrädare i verksamheten och utnyttjar, om
            jag får använda uttrycket, kommersialismens goda krafter för goda
            syften.
          </note>
          <note>
            Jag är övertygad om att vi under en intensiv utredningshöst kommer
            att kunna komma därhän att vi faktiskt får ett avtal. Jag tror
            att intresset från de många som agerar på marknaden i skilda former
            blir så stort att vi kommer att klara den uppgiften.
          </note>
          <note>
            Samtidigt ser jag det som mycket angeläget att slå fast att det
            som ett sådant avtal skall stödja och möjliggöra är tillkomsten
            av sådant som i någon mån kan sägas vara en spjutspets och en
            utveckling.
          </note>
          <note>
            Det är konstnärligt inriktad film som självfallet skall syfta
            till och ha möjlighet att också nå en bred publik. Men det finns
            inte någon anledning att ha ett filmpolitiskt system med ett filmavtal
            om syftet med det uteslutande skulle vara att omfördela slantar
            från det ena filmbolaget till det andra vid produktionen av trivialfilm.
            Den sortens filmavtal behöver vi inte.
          </note>
          <note type="speaker">
            Anf. 82 GUDRUN SCHYMAN (v):
          </note>
          <note>
            Herr talman! Jag tror att Bengt Göransson och jag är överens
            om åtminstone vad vi inte skall ha. Jag syftar på det som han
            sade på slutet av sitt anförande, nämligen att vi inte behöver
            en filmpolitik som bara skall se till att den kommersiella filmen
            kan fortsätta att produceras.
          </note>
          <note>
            Men jag vänder mig bestämt mot att det som jag sade om att staten
            i det här läget skulle gå in och se till att det finns pengar
            tills ett nytt avtal träffas skulle vara detsamma som att befria
            branschen från sitt ansvar. Jag tycker inte att det är det. Men
            jag anser att Bengt Göransson, som minister i den socialdemokratiska
            regeringen, har ett ansvar, så länge han sitter där, för att man
            lever upp till de filmpolitiska mål som är fastställda. Det kan
            inte vara bara branschens ansvar att de filmpolitiska målen uppfylls.
            Det handlar om en tvåårsperiod, det är vi också överens om, i
            avvaktan på ett nytt avtal. Både Bengt Göransson och jag hoppas
            att branschen skall fortsätta att ge stöd och dessutom göra det
            i ännu större utsträckning. Men man kan inte bara kapitulera inför
            det faktum att människor inte går på bio lika mycket som tidigare.
            De filmpolitiska målen kan inte vara avhängiga enbart av den kommersiella
            filmens utveckling. Då kan vi lika gärna skrota dem.
          </note>
          <note>
            Jag tycker att detta ligger snubblande nära argumentationen att
            man skall ge folk vad folk vill ha, att det som människor vill
            ha lever av sin egen kraft och att de människor som går på bio
            får ta ansvar för att det blir bra filmer. Tänk om vi skulle säga
            samma sak inom utbildningens område, Bengt
          </note>
          <note>
            Göransson, dvs. att de som vill ha en utbildningspolitik och
            de som är nöjda med skolan går i den, och de som inte gör det
            struntar vi i. Jag tror inte att man kan resonera på det sättet
            över huvud taget. Det finns ett politiskt ansvar för att de mål
            och riktlinjer som man har satt upp också skall kunna omsättas
            i verkligheten. Och i detta sammanhang har Bengt Göransson och
            regeringen ett ansvar att se till att det inte blir ett glapp
            på två år. Det är detta som vi har försökt påpeka i motioner och
            som flera ledamöter i kulturutskottet, men tyvärr inte en majoritet,
            har ställt sig bakom.
          </note>
          <note>
            Jag kallar detta för strutspolitik. Jag tycker att den innebär
            att man sviker de filmpolitiska målen. Och jag tycker att Bengt
            Göransson är den minister som har det yttersta ansvaret.
          </note>
          <note type="speaker">
            Anf. 83 JAN HYTTRING (c):
          </note>
          <note>
            Herr talman! Vi är överens om att det avtal som nu förlängs med
            18 månader ger mindre antal kronor till filmen. Det är därför
            som centern i sin motion och i några reservationer har föreslagit
            förstärkningar på vissa punkter.
          </note>
          <note>
            Bengt Göransson säger angående statistiken att en del filmer
            har en mycket liten tittarskara. Det finns olika förklaringar
            till det. En del filmer kanske visas en mycket kort tid på biograferna,
            osv. Om Bengt
          </note>
          <note>
            Göransson drar slutsatsen att det är alldeles för få människor
            som ser vissa filmer vill jag ställa en fråga till honom om den
            punkt som handlar om visning och spridning av värdefull film.
            Om man drar ned detta anslag med 2,5 milj.kr., vilket det nya
            avtalet innebär under 18 månader, främjar det då att fler kan
            se film? Kommer man inte i stället att i den statistik som Bengt
            Göransson hänvisade till få se att ännu fler filmer kommer att
            ha ett mindre antal besökare på biograf? Samma sak gäller den
            punkt som handlar om att stödja de lokala och små biograferna,
            nämligen att ju färre biografer vi har, desto färre människor
            kommer att titta på film. Allt fler kommer att titta på film via
            satellit. När Bengt Göransson säger detta i debatten är det en
            märklig slutsats som han har dragit när han skrev propositionen.
          </note>
          <note>
            Anf. 84 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Herr talman! Jag vill först säga följande till Jan
          </note>
          <note>
            Hyttring. Det är en vanföreställning -- men jag påstår inte alls
            att Jan Hyttring skulle företräda den -- att vi i Sverige skulle
            ha dåliga biografförutsättningar. Det har vi inte. En färsk siffra
            som jag hittade visar att vi i Sverige har ungefär 7 500 invånare
            per biografsalong och vi har en god spridning över hela landet.
            I USA, som kommer därnäst, har man 9 800 per biografsalong.
          </note>
          <note>
            I Norge har man 10 400 och i England 39 300 per biografsalong.
            Vi har alltså en stor biograftäthet i
          </note>
          <note>
            Sverige, och det är ett resultat av en god och förutseende kulturpolitik.
            Vi har sett till att vi har upprustat och fått goda kulturlokaler
            runt om i landet, lokaler där man faktiskt kan visa film.
          </note>
          <note>
            Sedan allra sist till Gudrun Schyman beträffande ansvaret. Regeringen
            har ju faktiskt redan tagit sitt ansvar genom att se till att
            avtalet inte kapsejsade.
          </note>
          <note>
            Vi gick ut och sade att avtalet måste finnas kvar. Vi vill se
            till att det kan bestå, eftersom detta innebär att de som uppträder
            som branschföreträdare tvingas vara med och bidra. Just därför
            var jag angelägen om att avtalet kunde bestå, och därför medverkade
            jag till att vi fick ett rådrum under de
          </note>
          <note>
            18 månader som filmavtalet förlängs. Detta är det grundläggande
            och helt avgörande ansvarstagande som regeringen har tagit utan
            vilket ingen fortsättning av filmpolitiken i dess nuvarande form
            hade varit möjlig.
          </note>
          <note type="speaker">
            Anf. 85 JAN HYTTRING (c):
          </note>
          <note>
            Herr talman! Först vill jag slå fast att en minskning av anslaget
            för spridning och visning av värdefull film faktiskt inte ökar
            antalet biografbesökare.
          </note>
          <note>
            Bengt Göransson redovisade en statistik som går ut på att vi
            i Sverige har god tillgång på biograflokaler, och det är ju sant.
            Vi har nu en utveckling mot fler biograflokaler. De är mindre,
            och man koncentrerar dem till större orter. Samtidigt läggs det
            faktiskt ned biograflokaler på mindre orter. Det här leder till
            en omfördelning som inte gör att det blir lättare för flertalet
            människor i Sverige att se film. Tvärtom kommer avståndet till
            en biograflokal att öka för konsumenten. Man väljer sannolikt
            den lättare vägen, att se film på ett annat sätt, dvs. genom t.ex.
            satellit eller kabel. Detta innebär som sagt att det inte blir
            mer pengar för filmproduktion. Det är effekter av det här slaget
            som man verkligen måste räkna med vid den genomlysning som måste
            göras inför ett nytt filmavtal.
          </note>
          <note type="speaker">
            Anf. 86 GUDRUN SCHYMAN (v):
          </note>
          <note>
            Herr talman! När det nu äntligen börjar bli litet folk här i
            kammaren, vill jag avsluta debatten med att säga att det rådrum
            som Bengt Göransson och regeringen anser sig ha skaffat för många
            som arbetar med film har inneburit ett totalt tomrum.
          </note>
          <note>
            För dem som arbetar med att producera kortfilm och dokumentär
            film samt för dem som arbetar med visningsverksamhet, importverksamhet,
            för
          </note>
          <note>
            Folkets bio, Filmcentrum, De fria filmarna osv.
          </note>
          <note>
            innebär det här ett tomrum i verksamheten på minst två år. Jag
            tycker inte att Bengt Göransson har skaffat sig en särskilt hedersam
            titel genom att handla på det här sättet. Även om det har gett
            ett visst rådrum för honom själv, är det en omöjlig situation
            för dem som arbetar seriöst med annan film än biograffilm.
          </note>
          <note>
            Anf. 87 Utbildningsminister BENGT
          </note>
          <note type="speaker">
            GÖRANSSON (s):
          </note>
          <note>
            Herr talman! Nej, det är inte rådrum åt mig själv som jag har
            skaffat, Gudrun Schyman! Det är rådrum åt bl.a. Gudrun Schyman,
            åt dem som företräder riksdagens partier, liksom åt de många filmare
            som finns och som jag har förutsatt har glädje av att vi har ett
            filmavtal. Man kan möjligen fundera över vilken glädje Folkets
            bio och De fria filmarna hade haft, om filmavtalet hade upphört.
          </note>
          <note>
            Då hade rimligen staten tagit ansvar för ett mycket begränsat
            antal av de uppgifter som betecknas som filmkulturella, medan
            en mycket stor del av produktionen -- även den fria produktionen
            -- hade varit hänvisad till att helt försörja sig på marknaden.
            Och det tyckte jag var den allra sämsta lösningen. Därför är detta
            rådrum viktigt för alla dem som är intresserade av och arbetar
            med film.
          </note>
          <note>
            Överläggningen var härmed avslutad.
          </note>
          <note>
            Konstitutionsutskottets betänkande KU32
          </note>
          <note>
            Mom. 5 (utlandssvenskarnas rösträtt)
          </note>
          <note>
            Utskottets hemställan bifölls med 167 röster mot
          </note>
          <note>
            125 för reservation 6 av Birgit Friggebo m.fl.
          </note>
          <note>
            Mom. 8 (mandatperiodens längd och den gemensamma valdagen)
          </note>
          <note>
            Utskottets hemställan bifölls med 152 röster mot
          </note>
          <note>
            142 för reservation 9 av Birgit Friggebo m.fl.
          </note>
          <note>
            Mom. 9 (personval)
          </note>
          <note>
            Utskottets hemställan bifölls med 151 röster mot
          </note>
          <note>
            142 för reservation 10 av Birgit Friggebo m.fl.
          </note>
          <note>
            Mom. 20 (etikregler för politiker m.m.)
          </note>
          <note>
            Utskottets hemställan bifölls med 269 röster mot
          </note>
          <note>
            18 för reservation 20 av Hans Leghammar. 3
          </note>
          <note>
            ledamöter avstod från att rösta.
          </note>
          <note>
            Mom. 23 (ny grundlagsutredning)
          </note>
          <note>
            Utskottets hemställan bifölls med 208 röster mot
          </note>
          <note>
            85 för reservation 22 av Birgit Friggebo m.fl.
          </note>
          <note>
            hÖvriga moment
          </note>
          <note>
            Utskottets hemställan bifölls.
          </note>
          <note>
            Konstitutionsutskottets betänkande KU40
          </note>
          <note>
            Mom. 1 (kollektivanslutning)
          </note>
          <note>
            Först biträddes reservation 1 av Anders Björck m.fl. -- som ställdes
            mot reservation 2 av Hans
          </note>
          <note>
            Leghammar -- med acklamation.
          </note>
          <note>
            Härefter bifölls utskottets hemställan med 146
          </note>
          <note>
            röster mot 126 för reservation 1 av Anders Björck m.fl. 17 ledamöter
            avstod från att rösta.
          </note>
          <note>
            Mom. 2 (organisationsanslutning)
          </note>
          <note>
            Först biträddes reservation 3 av Anders Björck m.fl. -- som ställdes
            mot reservation 4 av Hans
          </note>
          <note>
            Leghammar -- med acklamation.
          </note>
          <note>
            Härefter bifölls utskottets hemställan med 150
          </note>
          <note>
            röster mot 132 för reservation 3 av Anders Björck m.fl. 12 ledamöter
            avstod från att rösta.
          </note>
          <note>
            Lagutskottets betänkande LU31
          </note>
          <note>
            Mom. 1 (avslag på regeringens förslag om införande av exportförbud
            för konsumentvaror)
          </note>
          <note>
            Utskottets hemställan bifölls med 167 röster mot
          </note>
          <note>
            126 för reservation 1 av Rolf Dahlberg m.fl.
          </note>
          <note>
            Mom. 2 (talerätt i frågor om exportförbud)
          </note>
          <note>
            Utskottets hemställan bifölls med 256 röster mot 36
          </note>
          <note>
            för reservation 2 av Elisabeth Persson och Elisabet
          </note>
          <note>
            Franzén. 1 ledamot avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Näringsutskottets betänkande NU 32
          </note>
          <note>
            Utskottets hemställan bifölls.
          </note>
          <note>
            Näringsutskottets betänkande NU34
          </note>
          <note>
            Mom. 1 (lagförslagen)
          </note>
          <note>
            Utskottet hemställan bifölls med 275 röster mot 18
          </note>
          <note>
            för reservation 1 av Lars Norberg.
          </note>
          <note>
            Mom. 2 (utredning om vissa associationsformer)
          </note>
          <note>
            Utskottets hemställan bifölls.
          </note>
          <note>
            Kulturutskottets betänkande KrU29
          </note>
          <note>
            Mom. 2 (filmstödets inriktning mot nyproduktion av svensk film
            samt om fördelningen av filmfondens medel)
          </note>
          <note>
            Utskottets hemställan bifölls med 278 röster mot 16
          </note>
          <note>
            för reservation 1 av Alexander Chrisopoulos.
          </note>
          <note>
            Mom. 6 (utredning av förutsättningarna för svensk filmproduktion)
          </note>
          <note>
            Utskottets hemställan bifölls med 236 röster mot 57
          </note>
          <note>
            för reservation 2 av Ingrid Sundberg m.fl.
          </note>
          <note>
            Mom. 7 (beräknande av medel för anslagsposten
          </note>
          <note>
            Bidrag till filmfonden)
          </note>
          <note>
            Utskottets hemställan bifölls med 218 röster mot 55
          </note>
          <note>
            för reservation 3 av Margareta Fogelberg m.fl. 21
          </note>
          <note>
            ledamöter avstod från att rösta.
          </note>
          <note>
            Mom. 9 (beräknande av medel för anslagsposten
          </note>
          <note>
            Bidrag till projekt på filmområdet)
          </note>
          <note>
            Utskottets hemställan bifölls med 191 röster mot
          </note>
          <note>
            103 för reservation 6 av Jag Hyttring m.fl.
          </note>
          <note>
            Mom. 10 (beräknande av medel för anslagsposten
          </note>
          <note>
            Främjande av spridning och visning av värdefull film)
          </note>
          <note>
            Utskottets hemställan bifölls med 209 röster mot 19
          </note>
          <note>
            för reservation 8 av Kaj Nilsson. 65 ledamöter avstod från att
            rösta.
          </note>
          <note>
            Mom. 13 (beräknande av medel för anslagsposten
          </note>
          <note>
            Stöd till biografer)
          </note>
          <note>
            Utskottets hemställan bifölls med 261 röster mot 32
          </note>
          <note>
            för reservation 11 av Jan Hyttring och Stina
          </note>
          <note>
            Gustavsson.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Beslut om samlad votering
          </note>
          <note>
            Beträffande de på föredragningslistan närmast upptagna ärendena,
            bostadsutskottets betänkande
          </note>
          <note>
            BoU16 och jordbruksutskottets betänkande
          </note>
          <note>
            JoU27, beslöt kammaren på förslag av andre vice talmannen att
            de fick företas till avgörande i ett sammanhang sedan debatten
            i båda dessa ärenden avslutats.
          </note>
          <note>
            12 § Bostadsbidrag för år 1992
          </note>
          <note>
            Föredrogs
          </note>
          <note>
            bostadsutskottets betänkande
          </note>
          <note>
            1990/91:BoU16 Bostadsbidrag för år 1992 (prop.
          </note>
          <note>
            1990/91:110).
          </note>
          <note type="speaker">
            Anf. 88 KNUT BILLING (m):
          </note>
          <note>
            Herr talman! Vi moderater har fogat sju reservationer till betänkandet.
            Men eftersom kammaren många gånger under riksmötet har diskuterat
            bostadspolitikens utformning, tänkte jag inskränka mig till att
            nu upprepa att vi anser att bostads- och skattepolitiken skall
            förändras i
          </note>
          <note>
            Sverige så att väsentligt färre människor än i dag blir beroende
            av bostadsbidrag för att klara sina boendekostnader. Med det konstaterandet
            yrkar jag bifall till reservation nr 1.
          </note>
          <note type="speaker">
            Anf. 89 BIRGER ANDERSSON (c):
          </note>
          <note>
            Herr talman! Det betänkande vi diskuterar nu rör bostadsbidragen
            för 1992. Anledningen till den bakomliggande propositionen och
            dagens betänkande är de höjda bostadskostnaderna. Allt fler människor
            får svårigheter att ekonomiskt klara av sitt boende.
          </note>
          <note>
            Vi upplever under 1990 och 1991 hyreshöjningar på över 40 %.
            Vi upplever århundradets höjning av boendekostnaderna.
          </note>
          <note>
            Centern har en längre tid varnat för de kraftiga kostnadsökningarna
            inom bostadssektorn. Alla måste vi ju ha någonstans att bo. Bostaden
            tillhör den nödvändiga konsumtionen. Vi i centern vill slå vakt
            om de bostadssociala målen. Målet för bostadspolitiken måste vara
            att ha tillgång till en bra bostad till en rimlig kostnad i en
            god miljö.
          </note>
          <note>
            Den förda socialdemokratiska politiken har förstärkt koncentrationsutvecklingen
            i samhället.
          </note>
          <note>
            Detta har medfört för det första bostadsbrist och långa bostadsköer
            i överhettade regioner, för det andra en snabbt stigande pris-
            och kostnadsutveckling i de mest expansiva områdena.
          </note>
          <note>
            Den socialdemokratiska bostadspolitiken kännetecknas ofta av
            ryckighet och kortsiktighet.
          </note>
          <note>
            Ständiga ändringar i förutsättningarna för byggande och boende
            har skapat stor osäkerhet hos såväl bostadskonsumenterna som aktörerna
            inom byggsektorn. Finansieringen av skatteomläggningen har medfört
            en kraftigt ökad beskattning av boendet. En mängd detaljregler
            inom byggnadssektorn har skapat en omfattande byråkrati med långa
            handläggningstider för ärenden. Detta leder till betydande fördyringar.
          </note>
          <note>
            Centerns strategi för lägre boendekostnader ser annorlunda ut.
            Den innefattar bl.a. politik för decentralisering, ett land i
            regional balans, kraftigt sänkt inflation, lägre ränta, stabila
            regler på bostadsmarknaden, ökad konkurrens och mångfald, ökat
            enskilt sparande och ägande och lägre beskattning av boendet.
            Bostaden tillhör den nödvändiga konsumtionen för oss alla.
          </note>
          <note>
            Vi i centern vill sänka byggmomsen. Vi vill också sänka momsen
            på fastighetsskötsel och sophämtning samt på vatten och avlopp.
            Herr talman! Men nu får vi i den här debatten utgå från dagens
            situation, som den socialdemokratiska regeringen bär huvudansvaret
            för. Som jag tidigare nämnde har vi i Sverige haft århundradets
            ökning av bostadskostnaderna under 1990 och 1991.
          </note>
          <note>
            Därför är det givetvis nödvändigt att regeringen lägger en proposition
            som innebär förslag om ökade bostadsbidrag. Det vi upplever i
            dag är att allt fler människor måste få bidrag för att klara sina
            boendekostnader. Antalet bidragstagare har ökat kraftigt. Under
            1991 bedöms ytterligare 100 000
          </note>
          <note>
            barnfamiljer bli bidragsberättigade. När det gäller pensionärerna
            beslöt riksdagen för inte så länge sedan om ett särskilt kommunalt
            bostadstillägg för pensionärer.
          </note>
          <note>
            Den kostnads- och hyresökning på bostadsmarknaden som vi har
            haft under den senaste tiden drabbar redan tidigare utsatta grupper.
            Det gäller bl.a. låg- och medelinkomsttagare, som får liten del
            av skattereformen.
          </note>
          <note>
            När det gäller regeringens förslag om bostadsbidrag för år 1992,
            anser vi i centern att regeringen inte tar tillräcklig hänsyn
            till den svåra ekonomiska situation som har uppkommit för många
            med anledning av de kraftigt höjda boendekostnaderna.
          </note>
          <note>
            I en av våra reservationer pekar vi på att ungdomar är en grupp
            som drabbats speciellt hårt av de ökade boendekostnaderna, vilka
            i sin tur till stor del är en konsekvens av skattereformen som
            socialdemokraterna och folkpartiet stod bakom.
          </note>
          <note>
            Bostadsbidragen till ungdomar är till för att ge det ekonomiska
            stöd som behövs för att ge dem möjligheter att efterfråga och
            behålla en bostad.
          </note>
          <note>
            Regeringens förslag tar, enligt vår uppfattning, inte tillräcklig
            hänsyn till de kraftigt ökade boendekostnaderna. Vi i centern
            vill höja inkomstgränsen för oreducerat bostadsbidrag till
          </note>
          <note>
            41 000 kr. för ensamboende och till 59 000 kr. för makar eller
            sammanboende. Vårt förslag skulle ge fler ungdomar möjlighet att
            klara av bostadskostnaderna.
          </note>
          <note>
            Jag vill fråga socialdemokraternas företrädare om socialdemokraterna
            verkligen anser att ungdomarna får tillräckligt stöd för att klara
            av de ökade bostadskostnaderna, för att kunna efterfråga och kunna
            behålla en bostad.
          </note>
          <note>
            Herr talman! Till sist vill jag beröra ytterligare en centerreservation,
            nämligen reservation nr 14, som berör bostadsbidrag och skattejämkning.
            Det gäller en motion som borde vara helt i takt med dagens diskussion
            om att effektivisera och förnya den offentliga sektorn. Enligt
            förslaget skulle bostadsbidragssystemet kunna ersättas med ett
            jämkningsförfarande inom skattesystemets ram.
          </note>
          <note>
            Den bidragssökande skulle få en skatteminskning motsvarande beräknat
            bostadsbidrag. I samband med beräkning av slutlig skatt skulle
            en justering kunna göras till exakt belopp i förhållande till
            då känd inkomst, bostadskostnad, familjeförhållanden m.fl. faktorer.
            Jag vill understryka att vårt förslag inte innebär någon form
            av återgång till de gamla inkomstavdragen, utan att det är fråga
            om en skattereducering som helt styrs av de bidragsbestämmelser
            som vi här i riksdagen beslutar om.
          </note>
          <note>
            Vi i centern är övertygade om att efter ett kort övergångsskede
            skulle vårt förslag innebära en rationellare hantering av bostadsbidragen
            med påtagliga besparingar. Tyvärr har vi inte i dagens betänkande
            fått majoritet för våra tankegångar, men det är ett förslag som
            ligger i takt med tankegångarna om förändringar i form av en förbättring
            och effektivisering av den offentliga sektorn.
          </note>
          <note>
            Herr talman! Jag står bakom de reservationer som centern finns
            med på i betänkandet. Men jag nöjer mig med att yrka bifall till
            reservation nr 8.
          </note>
          <note type="speaker">
            Anf. 90 JAN STRÖMDAHL (v):
          </note>
          <note>
            Herr talman! Jag skulle helst sett att det inte behövts några
            bostadsbidrag alls. Så långt är jag därmed överens med moderaterna.
            Men jag vill samtidigt påpeka att en borgerlig bostadspolitik
            i praktiken drastiskt skulle öka behovet av bostadsbidrag i och
            med att den skulle innebära höjda hyror och andra bostadskostnader
            genom både den tänkta urvattningen av hyresregleringen och den
            tänkta försvagningen av de generella bostadssubventionerna.
          </note>
          <note>
            Vår uppfattning är att man skall ha generella bostadssubventioner
            som gör det möjligt för den absoluta merparten, i stort sett alla,
            att ha en bra bostad inom ramen för rimliga kostnader. Det är
            alltså fråga om generella subventioner. De speciella, riktade
            och behovsprövade subventioner som bostadsbidragen innebär leder
            till en marginaleffekt för låginkomsttagarna när de ökar.
          </note>
          <note>
            Det är precis en sådan marginaleffekt som man ville ta bort för
            höginkomsttagarna genom skatteomläggningen.
          </note>
          <note>
            Vi har i våra bostadspolitiska förslag på olika sätt försökt
            hålla nere bostadskostnaderna för de boende, bl.a. genom att vi
            inte gått med på alla de fördyringar som skatteomläggningen bär
            i sitt kölvatten. Vi går heller inte med på en del nu aktuella
            förslag som skall försvaga och försämra de generella subventionerna
            till boendet.
          </note>
          <note>
            Men i det läge som vi nu hamnat inför 1992, det år som detta
            ärende gäller, måste konstateras att hyror och bostadskostnader
            har stigit mycket kraftigt. Vi i vänsterpartiet hoppas naturligtvis
            på att man skall kunna klara ett hyresstopp 1992, men det vet
            vi ännu inte.
          </note>
          <note>
            Hyrorna har alltså stigit mycket kraftigt, och detta måste kompenseras
            med förstärkta bostadsbidrag.
          </note>
          <note>
            De som har råkat särskilt illa ut, och där håller jag med Birger
            Andersson från centerpartiet, är ensamstående och familjer utan
            barn med låg inkomst. Vi har föreslagit en kraftig förstärkning
            för hushåll utan barn, och det ligger i sakens natur att det är
            låginkomsttagarna som kommer att få denna förstärkning.
          </note>
          <note>
            En annan grupp som råkat illa ut i förändringarna är skilsmässoföräldrar
            som inte har barnet permanent boende hos sig. Med den konstruktion
            som bostadsbidragen har mister den föräldern en stor del av bostadsbidraget.
            Vänsterpartiet har i denna fråga kompromissat med centern och
            kommit fram till ett förslag som innebär att båda föräldrarna
            skall kunna dela på grundbidraget i bostadsbidragssystemet.
          </note>
          <note>
            När det gäller barnfamiljerna anser vi i övrigt att regeringen
            och socialdemokraterna är mycket njugga. Man föreslår egentligen
            inte någon höjning av bostadsbidragen utan låter dem följa den
            allmänna kostnadsutvecklingen. Vi har föreslagit en konstruktion
            där den undre gränsen ligger kvar, vilket i princip ger alla barnfamiljer
            en bostadsbidragsförstärkning i förhållande till regeringsförslaget
            med 75 kr. i månaden.
          </note>
          <note>
            I stora drag är det som nu sker att man försvagar de generella
            bostadssubventionerna och förstärker de speciella och riktade
            bostadssubventionerna. Det innebär en övervältring av kostnader
            från staten till kommunerna. Ju mer man uttunnar de generella
            subventionerna och ökar de riktade bostadsbidragen, desto större
            blir med de regler som nu gäller övervältringen på kommunerna,
            eftersom kommunerna betalar hälften av bostadsbidragen men ingenting
            av de generella bostadssubventionerna.
          </note>
          <note>
            Vi har föreslagit att kommunerna skall kompenseras och att man
            gör om fördelningen mellan stat och kommun så att staten tar på
            sig 60 %
          </note>
          <note>
            av kostnaderna under 1992 med sikte på att den skall överta en
            allt större andel av bostadssubventionerna.
          </note>
          <note>
            Herr talman! Jag vill avslutningsvis säga att jag stödjer vänsterpartiets
            alla reservationer men nöjer mig med att yrka bifall till reservationerna
            3, 4 och
          </note>
          <note>
            11.
          </note>
          <note type="speaker">
            Anf. 91 BRITTA SUNDIN (s):
          </note>
          <note>
            Herr talman! Bostadsbidragen är en av grundpelarna i vår sociala
            bostadspolitik. De gör det möjligt att kunna efterfråga och bruka
            en bostad som svarar mot de behov man har, oavsett om man har
            låg inkomst eller ej.
          </note>
          <note>
            Detta tycker vi socialdemokrater är mycket viktigt, och det är
            viktigt att hålla fast vid de bostadssociala målen. Vi vill hela
            tiden försöka förbättra möjligheterna för alla människor att nå
            dessa mål.
          </note>
          <note>
            Till detta ändamål behöver vi både generella och selektiva subventioner.
          </note>
          <note>
            Vi har i Sverige en ganska hög bostadsstandard, och vi har också
            en jämnare fördelning av bostadsbeståndet än i något annat land.
            I Sverige bor de allra flesta i bra bostäder oberoende av plånbokens
            tjocklek, och det är så vi socialdemokrater vill ha det. Plånboken
            skall inte få styra våra möjligheter att uppfylla grundläggande
            behov.
          </note>
          <note>
            Det är alltså viktigt att vi förstärker bostadsbidragen i takt
            med den kostnadsutveckling som sker, och det är vad som föreslås
            i detta betänkande.
          </note>
          <note>
            Boverket har haft till uppgift att se över reglerna för bostadsbidragen,
            och man har också kommit med förslag till ändringar. Men förslaget
            innebär så stora administrativa förändringar att remissinstanserna
            ansett att man inte kan genomföra det under 1992.
          </note>
          <note>
            Med anledning av detta har regeringen inte tagit med något förslag
            i denna proposition. Utskottet har också ansett detta nödvändigt,
            och därför handlar betänkandet i huvudsak om höjning av inkomst-
            och boendekostnadsgränser.
          </note>
          <note>
            Jag vill ta upp en speciell fråga, nämligen hur förmögenheter
            påverkar bostadsbidragens storlek.
          </note>
          <note>
            Det kan tyckas vara en liten fråga, men det är viktigt för dem
            som berörs. Jag nämner detta eftersom jag själv i flera fall har
            träffat på problemet.
          </note>
          <note>
            Det gäller här förmögenhetstillgångar som barn får genom testamente
            eller försäkring efter avliden förälder. Dessa tillgångar är ofta
            spärrade och kan inte disponeras för barnets räkning. Men enligt
            de bestämmelser som vi i dag har skall man ändå ta hänsyn till
            och beakta dem vid beräkning av den bidragsgrundande inkomsten.
            Detta kan innebära att bostadsbidrag inte lämnas, eller lämnas
            till lägre belopp än vad som svarar mot familjens ekonomiska förhållanden
            i övrigt.
          </note>
          <note>
            Nu föreslår regeringen att barns spärrade förmögenheter inte
            skall beaktas om den bidragssökande begär det och om det finns
            särskilda skäl. Jag tycker att det är bra att det här klaras ut.
          </note>
          <note>
            Till utskottets betänkande har fogats några reservationer, som
            jag vill nämna.
          </note>
          <note>
            I reservation 1 återkommer moderaterna till sitt ställningstagande
            i fråga om bostadsbidragen. Man anser att det genom att sänka
            skatterna skall bli möjligt att endast i undantagsfall behöva
            använda bostadsbidrag.
          </note>
          <note>
            Jag kan här konstatera att vi har en grundläggande skiljelinje
            i våra politiska bedömningar. Vi anser att skattesänkningar endast
            till liten del kan hjälpa dem som har liten eller ingen inkomst.
          </note>
          <note>
            Bostadsbidraget är ett av de effektivaste fördelningspolitiska
            medlen.
          </note>
          <note>
            Jag yrkar avslag på reservation 1.
          </note>
          <note>
            Vänsterpartiet har i reservation 3 föreslagit att den nedre bostadskostnadsgränsen
            inte skall förändras under 1992. Jag kan ha förståelse för de
            tankegångar som Jan Strömdahl här framförde.
          </note>
          <note>
            Det skulle naturligtvis vara fint om vi kunde behålla den här
            gränsen. Men på grund av det finansiella läget har vi i utskottsmajoriteten
            inte kunnat finna något ekonomiskt utrymme för detta. Därför yrkar
            jag avslag på reservation 3.
          </note>
          <note>
            I en gemensam reservation, nr 4, från centern och vänsterpartiet
            föreslås att det fasta beloppet skall kunna delas av föräldrarna
            eller alternativt kunna utgå till endera föräldern oavsett var
            barnet är kyrkobokfört.
          </note>
          <note>
            Från utskottsmajoritetens sida förutsätter vi att regeringen
            noga följer denna fråga och återkommer till riksdagen om man finner
            det nödvändigt. Därmed yrkar jag avslag på reservationen.
          </note>
          <note>
            Reservation 5 tar upp frågan om flerbarnstillägget.
          </note>
          <note>
            Eftersom detta tillägg tillhör av socialutskottets område har
            det utskottet hörts i denna fråga. I sitt svar hänvisar socialutskottet
            till att de familjer som har fyra eller fler barn skulle få för
            stor kompensation i förhållande till andra, om man gick med på
            det motionsförslag som moderaterna har lagt fram. Det är ändå
            ett ansenligt stöd som dessa familjer får. En fyrabarnsfamilj
            får 55 110 kr. per år, och en fembarnsfamilj får 80 160 kr. per
            år. Jag yrkar avslag på reservation 5.
          </note>
          <note>
            I reservation 6 yrkar moderaterna att bostadsbidrag till hushåll
            utan barn inte skall utgå. Detta är ett krav som har ställts tidigare.
            Jag vill bara säga att jag är glad att det inte finns en majoritet
            i utskottet för det förslaget.
          </note>
          <note>
            Det finns hushåll som har stort behov av detta bidrag, och om
            vi menar något med att alla skall få möjlighet till en bra bostad
            får vi inte glömma denna grupp. Jag yrkar avslag på reservation
            6.
          </note>
          <note>
            Slutligen vill jag nämna något om det tillkännagivande som utskottet
            varit överens om.
          </note>
          <note>
            Det handlar om homosexuellas rätt till bostadsbidrag som sammanboende
            på samma villkor som för sammanboende av olika kön.
          </note>
          <note>
            Utskottet anser att en sådan utvidgning kan vara rimlig.
          </note>
          <note>
            En kommitté arbetar nu med frågan om registrerat partnerskap.
            Den har också i uppgift att titta på tillämpningsområdet för lagen
            om homosexuella sammanboende -- och om man i stället skall utgå
            från någon form av annan hushållsgemenskap.
          </note>
          <note>
            Utskottet anser att när utredningen är klar skall regeringen
            återkomma med sin syn på detta och på hur man skall kunna vidga
            kretsen av de hushåll som är berättigade till bostadsbidrag.
          </note>
          <note>
            Med det anförda yrkar jag bifall till utskottets hemställan i
            dess helhet och avslag på samtliga reservationer.
          </note>
          <note type="speaker">
            Anf. 92 JAN STRÖMDAHL (v):
          </note>
          <note>
            Herr talman! Jag vill först ta upp en fråga som
          </note>
          <note>
            Britta Sundin kommenterade. Det gäller vårt förlag att man skall
            ha oförändrad nedre bostadskostnadsgräns. Det betyder alltså en
            förstärkning av bostadsbidragen för samtliga barnhushåll, vilket
            något kan kompensera de kraftiga hyreshöjningar som har genomförts.
          </note>
          <note>
            Regeringen och socialdemokraterna har förståelse för förslaget
            och tycker att behovet finns, men säger att det inte finns ett
            finansiellt utrymme. Detta är en motivering som har börjat återkomma
            i många sammanhang. Man är medveten om att det finns ett mycket
            stort behov och att åtgärden behövs fördelningspolitiskt. Det
            gäller t.ex. också förvärvsstödet till barnfamiljer. Men det finns
            alltså inte finansiellt utrymme.
          </note>
          <note>
            Det slog mig att det här inte håller i längden. Tänk om hyresgästerna
            som drabbas av detta skulle göra som ni socialdemokrater och säga:
            ''jag har inte finansiellt utrymme för att betala mer en två tredjedelar
            av hyran, så ni för nöja er med det.'' Jag undrar, Britta Sundin,
            hur det skulle gå om detta blev den vanliga hanteringen av ekonomiska
            problem i samhället utanför vår krets här.
          </note>
          <note type="speaker">
            Anf. 93 BIRGER ANDERSSON (c):
          </note>
          <note>
            Herr talman! Jag vill först ta upp en sak som Britta
          </note>
          <note>
            Sundin nämnde, nämligen bostadsbidrag till de familjer där det
            finns spärrade förmögenheter för barnen. Vi har inga delade meningar
            i den frågan,
          </note>
          <note>
            Britta Sundin, utan hela utskottet var överens. Jag vill bara
            understryka det, för man fick nästan ett intryck av att det var
            delade meningar i utskottet.
          </note>
          <note>
            Sedan lade jag märke till -- och det är tråkigt att jag skall
            behöva säga det -- att Britta Sundin glömde att kommentera reservation
            8, om bostadsbidrag till ungdomar utan barn. Jag ställde en fråga
            i mitt inledningsanförande, och jag skall be att få upprepa den:
            Anser verkligen socialdemokraterna att ungdomarna får tillräckligt
            stöd för att klara av de ökade bostadskostnaderna, så att de kan
            efterfråga och behålla en bostad?
          </note>
          <note>
            Vi har som bekant från centerns sida ansett att det förslag som
            föreligger från regeringen inte tar tillräcklig hänsyn till de
            kraftigt ökade bostadskostnaderna. Jag hoppas att Britta Sundin,
            när hon nu återkommer i en replik, verkligen försöker svara på
            den frågan.
          </note>
          <note type="speaker">
            Anf. 94 BRITTA SUNDIN (s):
          </note>
          <note>
            Herr talman! Jag kan svara både Jan Strömdahl och Birger Andersson.
            När det gäller ungdomar ger vi det här förslaget kompensation
            för den kostnadsutveckling som har förekommit. Jag kan också medge
            att jag skulle vilja förstärka stödet ytterligare, men jag kan
            inte se att vi har ekonomiskt utrymme för det.
          </note>
          <note>
            Däremot innebär det här förslaget att ungdomarna har fått kompensation
            för den kostnadsökning som har skett.
          </note>
          <note type="speaker">
            Anf. 95 BIRGER ANDERSSON (c):
          </note>
          <note>
            Herr talman! Därvidlag råder delade mening,
          </note>
          <note>
            Britta Sundin, mellan socialdemokraterna och oss från centern.
            Vi anser att regeringen inte har gett dessa ungdomar tillräcklig
            kompensation.
          </note>
          <note>
            Är verkligen Britta Sundin övertygad om att ungdomarna har fått
            tillräcklig kompensation? I
          </note>
          <note>
            mitt inledningsanförande har jag sagt att det finns upprepade
            exempel på att hyreskostnaderna
          </note>
          <note>
            1990/1991 har stigit med över 40 %.
          </note>
          <note type="speaker">
            Anf. 96 BRITTA SUNDIN (s):
          </note>
          <note>
            Herr talman! Om man ser på den utveckling som har skett ute i
            samhället i dag när det gäller ungdomarnas möjligheter att själva
            efterfråga och skaffa sig egna bostäder, så måste man väl ändå
            erkänna att det har skett en ganska otrolig utveckling under de
            senaste åren.
          </note>
          <note>
            Det finns väldigt många ungdomar i dag som har ett eget boende
            -- även om man kanske skulle tycka att de är så pass unga att
            de skulle må bra av att bo hemma sina föräldrar ytterligare någon
            tid. Jag menar att förslaget innebär en kompensation för de kostnadsökningar
            som varit, och det betyder också att ungdomar har möjlighet till
            eget boende.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 13 §.)
          </note>
          <note>
            13 § Stödet till jordbruket och livsmedelsindustrin i norra Sverige,
            m.m.
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1990/91:JoU27 Stödet till jordbruket och livsmedelsindustrin
            i norra Sverige, m.m. (prop.
          </note>
          <note>
            1990/91:99).
          </note>
          <note type="speaker">
            Anf. 97 KARL ERIK OLSSON (c):
          </note>
          <note>
            Herr talman! Den politiska situationen i Sverige är mer rörig
            än vanligt. Det visar också den senaste opinionsundersökningen,
            vilken kom till allmänhetens kännedom i dag. Socialdemokraterna
            förlorar sympatier. Det som kanske bekymrar mig och många med
            mig mest är att sympatierna inte övergår till vårt parti eller
            till andra etablerade partier, utan till missnöjespartier.
          </note>
          <note>
            Detta borde egentligen mana oss aktiva politiker till ett större
            mått av ärlighet, större varsamhet och större ansvar för alla
            och för hela landet. Tyvärr är det inte alltid så. I den debatt
            som vi nu börjar med anledning av jordbruksutskottets betänkande
            om stödet till jordbruket och livsmedelsindustrin i norra Sverige
            måste jag notera att man framför allt från regeringens sida är
            ovarsam med orden, med vad man lovar och sedan inte håller. Det
            gäller omfattningen av det norrländska jordbruket, stödets utformning
            och stödets nivå. Man har egentligen en ganska obefintlig regionalpolitik.
          </note>
          <note>
            Från centerns sida har vi reagerat kraftigt mot att man inte
            lever upp till vad man tidigare har sagt när det gäller stödet
            till jordbruket i norra Sverige. Vi menar att norra Sverige är
            unikt och även att jordbruket där är unikt. Det finns nästan ingen
            annan plats i världen än Norden där man kan bedriva jordbruk på
            så nordliga breddgrader.
          </note>
          <note>
            Detta medför två saker. Dels är jordbruket i de här områdena
            mer känsligt, framför allt för väderleken, än på andra håll där
            vädrets makter är mildare. Dels innebär detta hårda klimat att
            naturen renas på ett sätt som inte sker på andra håll, vilket
            gör att de livsmedel som produceras i det här området är renare
            och på så sätt kanske bättre än någon annanstans i världen. Detta
            är en resurs som vi borde sträva efter att ta till vara och utveckla
            i stället för att avveckla. Dessutom är det naturligtvis så att
            det i ett eventuellt avspärrningsläge, i en beredskapssituation,
            är angeläget att se till att det finns en produktion i den här
            delen av landet som motsvarar ungefär den konsumtion som behövs.
            Det är svårt att försörja ett avlägset beläget område som Norrland
            med livsmedel om man inte har själva basproduktionen där.
          </note>
          <note>
            Ser man till de allmänna regionalpolitiska aspekterna är det
            naturligtvis också på det sättet att det i många bygder är jordbruket
            som är ryggraden i näringslivet; på många håll den enda näringsgren
            som är fast knuten till området. T.o.m. skogsbruket är mer flyktigt,
            eftersom det periodvis kan bedrivas av människor som flyttar dit.
            Jordbruketåkerbruket och bostadskötseln måste man vara på plats
            för att sköta. Det håller dessa bygder vid liv.
          </note>
          <note>
            Jag vill -- med hänvisning till vad jag nu har sagt --
          </note>
          <note>
            yrka bifall till vår reservation nr 1 i betänkandet.
          </note>
          <note>
            Om man tittar tillbaka på vad vi i riksdagen ofta gemensamt har
            beslutat om och uttalat oss för när det gäller framtiden, kan
            vi konstatera att det inte har blivit som vi sade. Redan 1983
            beslutade riksdagen att produktionen i jordbruket i norra
          </note>
          <note>
            Sverige inte skulle tillåtas sjunka. Jag kan bara notera att
            mellan 1983 och 1989 sjönk koantalet i
          </note>
          <note>
            Norrland med 16 % nötkreatur totalt med 13 %
          </note>
          <note>
            samt att åkerarealen minskade med 7 %.
          </note>
          <note>
            Jordbruket i norra Sverige har utvecklats liksom i landet i övrigt:
            det har minskat. Den här tendensen kommer att förvärras om man
            inte gör någonting åt det.
          </note>
          <note>
            Man kan gå vidare och titta på vad vi gjorde förra året. I betänkandet
            om den nya jordbrukspolitiken,
          </note>
          <note>
            JoU25, tog vi upp de här frågorna och slog fast att ett prisfall
            som skulle kunna bli effekten av den beslutade avregleringen inte
            skulle få slå igenom i norra Sverige i någon nämnvärd omfattning.
            Man skulle alltså inte tillåta -- som det uttalades i regeringens
            proposition -- att lönsamheten i jordbruket i norra Sverige sjönk
            under ''dagens nivå''. Detta har man inte följt upp från regeringen,
            utan man bortser från formuleringen ''dagens nivå''
          </note>
          <note>
            och säger i stället att man inte skall tillåta lönsamheten att
            sjunka nämnvärt under vad den är vid ingången av det nya systemet
            den 1 juli 1991.
          </note>
          <note>
            Då måste vi beakta att under mellanperioden -- från det som var
            ''dagens nivå'' förra våren till i dag --
          </note>
          <note>
            har lönsamheten i det norrländska jordbruket sjunkit med ungefär
            10 procentenheter i den s.k.
          </note>
          <note>
            täckningsgraden; från ungefär 57 % till 47 %. Detta ger man ingen
            kompensation för.
          </note>
          <note>
            Jag vill yrka bifall till reservation 6 -- som tar upp principen
            att dagens nivå skall avse den dag när vi fattade beslut i riksdagen
            och inte någon senare dag -- och till reservation 5, som behandlar
            anslagsbeloppet, med krav på en uppräkning med
          </note>
          <note>
            128 milj.kr. utöver regeringens förslag. I utskottet lade vi
            på 34 miljoner, men det var bara för att fullt ut kompensera effekten
            av avskaffandet av tvåprissystemet på mjölken. Vi lade egentligen
            inte på någonting för att kompensera kostnadsökningen och lönsamhetsförsämringen
            i det norrländska jordbruket.
          </note>
          <note>
            Jag vill i detta sammanhang också ta upp frågan om stödområdesindelningen.
            Det har gjorts utredningar av olika slag; en för något år sedan
            som aldrig togs upp i sammanhanget, eftersom man skulle se över
            frågan ytterligare, och en senare om en längre gående förändring
            av stödområdena.
          </note>
          <note>
            Dess bättre har inte regeringen lagt något förslag i enlighet
            med den senare utredningen. Från centerpartiets sida yrkar vi
            att den tidigare utredningens förslag om att flytta vissa socknar
            och kommuner i Kopparbergs och Värmlands län nu skall komma till
            stånd. Detta är frågor som vi i riksdagen egentligen inte har
            möjlighet att bereda i detalj. Det måste myndigheten göra. Det
            har myndigheten gjort. När den stora förändringen inte kom till
            stånd bör vi ta konsekvensen av detta och genomföra den här förändringen
            som är bearbetad tidigare i jordbruksnämnden.
          </note>
          <note>
            Herr talman! Det är tråkigt att det inte har gått att få ett
            större stöd för våra synpunkter i jordbruksutskottet inför den
            här behandlingen. Jag vet att det finns partier som t.o.m. har
            yrkat på högre belopp än centerpartiets. Jag vill gärna nämna
            att beloppet 128 milj.kr. är uträknat så att man ändå förutsätter
            en 5-procentig nedgång i produktionen under det kommande året.
            Det är naturligtvis i strid med vad vi önskar och med vad jag
            nyss har sagt om att vi inte skall tillåta någon ytterligare nedgång.
            Men den hittills förda politiken är av den karaktären att det
            inte går att bromsa upp under den här perioden. Därför har vi
            ansett att vi kan, liksom regeringen, räkna med att det blir den
            här nedgången. Skulle den inte komma till stånd, krävs det ett
            belopp som sannolikt är ungefär 50 miljoner högre. Om det skulle
            behövas får det väl också tillskjutas i så fall.
          </note>
          <note>
            Herr talman! Med detta vill jag yrka bifall till de här fyra
            reservationerna och i övrigt till hemställan i utskottets betänkande.
          </note>
          <note type="speaker">
            Anf. 98 ANNIKA ÅHNBERG (v):
          </note>
          <note>
            Herr talman! När man funderar litet grand kring frågor rörande
            jordbruket i de norra delarna av landet blir det ganska uppenbart
            att vi inte behöver en jordbrukspolitik i det här landet. Vi behöver
            flera sorters jordbrukspolitik, eftersom vi har helt olika jordbruk
            med helt olika problem i skilda delar av landet.
          </note>
          <note>
            Medan vi i den stora diskussionen om jordbruket talar om överproduktion
            och ibland också om för hög användning av t.ex. handelsgödsel
            och bekämpningsmedel som problem som måste åtgärdas, är situationen
            en helt annan när det gäller jordbruket inom det s.k. stödområdet.
            Där finns det visserligen fortfarande många jordbruksföretag,
            men de är små, mycket små, och de är i stor utsträckning glesbygdsföretag.
            De har inte den här omfattande användningen av bekämpningsmedel
            och handelsgödsel som man kanske har i de södra delarna av landet.
            De har en helt annan situation och även delvis en annan inriktning
            på vad man producerar. De är också i mycket högre grad än jordbruken
            i de södra delarna av landet av mycket stor betydelse för infrastrukturen,
            skulle jag vilja påstå. De är det nu tyvärr ganska grovmaskiga
            nät som håller landsbygden levande.
          </note>
          <note>
            De problem som man dras med är långa transportvägar och långa
            avstånd, som också ger högre kostnader i produktionen. Det har
            funnits, åtminstone i ord, en stor enighet här i riksdagen om
            att det är extra viktigt att bevara jordbruket inom det s.k. stödområdet.
            Vi vill inte se någon minskning av omfattningen i de här områdena,
            snarare tvärtom. Vi skulle inte ha något emot en ökning, eftersom
            de här regionerna inte ens är självförsörjande när det gäller
            många viktiga produkter från jordbruket.
          </note>
          <note>
            Det finns uppenbarligen delade meningar om hur samhällets stöd
            skall utformas för att kunna bidra till att upprätthålla jordbruket
            i de här delarna av landet. Den stödutformning som vi nu har grundar
            sig på den tidigare jordbrukspolitik som vi hade för hela landet.
            Det är ett system. Man behöver bara läsa betänkandet och det underliggande
            materialet för att se att det här stödet har fått ett oerhört
            invecklat, svårhanterligt och svårbegripligt system.
          </note>
          <note>
            Därför är det enligt min mening mycket bra att utskottet nu säger
            att en arbetsgrupp skall se över hur stödet i fortsättningen skall
            vara utformat. Man kan ju hoppas att det kommer att bidra till
            att vi slipper den här typen av diskussioner. Jag tror att det
            beror på, här vill jag gärna instämma med Karl
          </note>
          <note>
            Erik Olsson, att man lovar sådant som man sedan inte kan hålla.
            De beror också på att det är svårt att se igenom det här systemet
            och se hur det skall vara utformat. Det är bra om vi slipper den
            här typen av diskussioner, där vi skall sitta och nagelfara och
            analysera meningar och försöka definiera vad vi lade för innebörd
            i det ena eller det andra ordet och vad detta betyder översatt
            i kronor och ören.
          </note>
          <note>
            Om vi är överens i sak om att jordbruket i de här delarna av
            landet måste bevaras och att situationen dessutom är mycket hotfull,
            eftersom vi kan se en fortsatt nedgång trots alla vackra ord och
            löften från den här församlingen, borde det inte vara intressant
            att sitta och vända och vrida på meningar och hitta olika ord
            i den ena eller andra riktningen.
          </note>
          <note>
            Det intressanta borde vara att vi sade: ''Hur skall vi då bära
            oss åt för att uppnå det målet? Hur skall vi göra för att se till
            att jordbruket kan vara kvar och att vi kan ha kvar ett livaktigt
            jordbruk inom stödområdet?'' Därför tror jag att det är bra om
            vi kan hitta en konstruktion som är enklare.
          </note>
          <note>
            Det finns också en lång rad andra skäl som gör det nödvändigt
            att se över även formerna för stödet till
          </note>
          <note>
            Norrlandsjordbruket, bl.a. den internationella anpassningsprocess
            som vi nu befinner oss i. Det gäller t.ex. GATT-förhandlingarna,
            som vi nu vet inte kommer att leda till några särskilt snabba
            resultat. Det gäller även anpassningen till EG, både den kortsiktiga
            anpassning som har att göra med det EES-avtal som diskuteras mycket
            intensivt nu, och den nu allt tydligare ambitionen att Sverige
            skall bli medlem i EG. Det har vi i vänsterpartiet motsatt oss.
            Det är utan tvivel av största vikt i det här sammanhanget att
            vi funderar över vad det kommer att få för konsekvenser, särskilt
            för jordbruket inom vårt stödområde. Någon sådan analys har vi
            ännu inte sett till. Det är brådskande nu, eftersom den här anpassningsprocessen
            forceras fram. Den skall ske i så oerhört snabb takt.
          </note>
          <note>
            Därför välkomnar vi den här arbetsgruppen. Vi hade ju också i
            vår motion tagit upp krav om att den skulle tillsättas.
          </note>
          <note>
            Det finns en sak som däremot inte berörs i den här propositionen.
            Det är frågan om de direktbidrag som infördes i samband med att
            GATT-
          </note>
          <note>
            diskussionerna var som mest aktuella och när man trodde att de
            skulle leda till snabbt resultat. Då ville regeringen gärna visa
            och leva upp till de ingångna
          </note>
          <note>
            GATT-avtalen om att här inte skulle ske någon utökning av prisstödet.
            Då konstruerades direktbidragen som en nödlösning som vi i vänsterpartiet
            var emot. Vi var emot den därför att vi misstänkte att det skulle
            kunna bli en nödlösning som vi fick dras med, och nu får vi dras
            med den.
          </note>
          <note>
            Den är naturligtvis också av betydelse för jordbruket inom stödområdet.
            När vi diskuterade den här propositionen sades det ganska uttalat
            från regeringen att vi naturligtvis skulle återkomma till den
            här frågan i samband med diskussionen om livsmedelspolitiken längre
            fram i vår. Eftersom vi nu har fått den propositionen vet vi att
            det blev ingenting av detta. Det kom ingen diskussion och regeringen
            vill i varje fall inte ha någon diskussion om direktbidragen i
            det sammanhanget heller.
          </note>
          <note>
            Jag tycker att det är särskilt angeläget att tala om direktbidragens
            utformning när det gäller stödområdet. Jag skulle gärna vilja
            hänvisa till ett citat från propositionen som finns i det här
            betänkandet. Där står det: ''Enligt jordbruksministern bör ett
            regionalpolitiskt motiverat prisstöd, till en avgränsad del av
            landet eller en begränsad produktion, kunna tillhöra den kategori
            som inte omfattas av åtaganden om neddragningar enligt GATT.''
          </note>
          <note>
            Det tycker jag är någonting som kan vara värt att tänka på när
            vi diskuterar direktbidragen. Mot bakgrund av att vi inte vill
            ha någon minskad produktion i de här delarna av landet finns det
            all anledning att fundera över om vi, när det gäller den delen
            av jordbrukspolitiken, kan få en utformning som bättre gagnar
            ett bevarat och utvecklat jordbruk inom stödområdet.
          </note>
          <note>
            Inte heller lyckades utskottet den här gången fatta något beslut
            om områdesindelningen. Vi har från vänsterpartiets sida motionerat
            om samma förslag som också centerpartiet har tagit upp, att den
            förändring som jordbruksnämnden föreslog för flera år sedan skall
            genomföras, vilket innebär att en del områden i Bergslagen kommer
            att lyftas upp i högre stödområdesgruppering. Vi tycker att det
            är beklagligt, dels naturligtvis att det inte gjordes första gången
            förslaget fördes fram, dels att det ännu inte har skett.
          </note>
          <note>
            Det kommer att dröja innan vi har fått klart för oss hur vi vill
            att det regionalpolitiskt utformade stödet skall se ut i framtiden,
            och det är beklagligt att de områden som enligt den administrativa
            genomgången uppenbarligen skulle flyttas upp inte kommer att bli
            uppflyttade utan får ligga kvar i lägre grupperingar.
          </note>
          <note>
            Vi hade från vänsterpartiets sida motionerat om en mycket högre
            uppräkning av stödet än den som propositionen föreslog och den
            som också blev utskottets beslut. Jag vill gärna säga här att
            den enda anledningen till att jag inte har reserverat mig till
            förmån för det yrkande som vi hade, som uppgick till 170 milj.kr.,
            var att jag inte ville riskera den ändå ganska sköra majoritet
            som fanns i utskottet för den höjning på 34 miljoner som trots
            allt gjordes och som faktiskt är att föredra framför en helt utebliven
            höjning.
          </note>
          <note>
            Men självklart hade vi från vänsterpartiets sida mycket mycket
            hellre sett en höjning som hade varit större och som hade stått
            i någon samklang med det som riksdagen förra året med sådan självklarhet
            uttalade om det norrländska jordbruket. Jag beklagar verkligen
            att vi inte i utskottshanteringen kunde komma längre. Det är naturligtvis
            en oerhört viktig ekonomisk fråga för jordbruket i de här delarna
            av landet, men det är någonting mycket mer än en ekonomisk fråga.
            Det handlar också om att vi från riksdagens sida faktiskt har
            gått ut och sagt: Ni behöver inte vara oroliga!
          </note>
          <note>
            Vi garanterar er att det finns en total politisk enighet och
            att vi skall stå upp för
          </note>
          <note>
            Norrlandsjordbruket.
          </note>
          <note>
            Sedan gör vi inte det. Vi bidrar verkligen till att skapa ett
            misstroende mot politiker och mot politik över huvud taget, som
            jag tycker är mycket mycket oroväckande.
          </note>
          <note>
            Jag vill med det, herr talman, säga att vi från vänsterpartiets
            sida står bakom de reservationer som vi har till betänkandet,
            men jag vill särskilt yrka bifall till reservation nr 4.
          </note>
          <note>
            Anf. 99 MARIANNE SAMUELSSON
          </note>
          <note>
            (mp):
          </note>
          <note>
            Herr talman! Häromdagen läste jag i en
          </note>
          <note>
            Norrlandstidning att det var bara centerpartiet som brydde sig
            om Norrlandsjordbruket, därför att man hade kunnat konstatera
            att det var bara centern som hade reserverat sig mot jordbruksutskottets
            beslut angående Norrlandsstödet. Jag är av den uppfattningen att
            hade vi andra gjort likadant som centern, hade det inte blivit
            någon höjning av bidraget över huvud taget. Man hade snarare riskerat
            att stödet legat kvar på den nivå som regeringen hade bestämt
            sig för.
          </note>
          <note>
            Vi hade i vår motion yrkat på 130 miljoner utöver regeringens
            förslag. Vi fick inte majoritet för detta.
          </note>
          <note>
            34 miljoner kanske inte är speciellt mycket pengar, men det är
            i alla fall mer än det som ursprungligen föreslogs. Förhoppningsvis
            kan det innebära att det tillförs en del optimism i Norrlandsjordbruket,
            så att man där vågar och orkar jobba vidare.
          </note>
          <note>
            Herr talman! Minns ni kampanjen ''Hela Sverige skall leva'' för
            något år sedan? Då var det optimism och arbetsglädje ute på landsbygden.
            Man intalade sig hopp och förtröstan om att nu skulle man verkligen
            kunna åstadkomma någonting. Idéerna sprudlade och kreativiteten
            var stor. Men fempartiuppgörelsen om livsmedelspolitiken som träffades
            förra året har verkligen inte bidragit till att kreativiteten
            och arbetslusten har fortsatt. Nu pratar man, precis som Annika
            Åhnberg gjorde här nyss, om problemen i stället för om möjligheterna.
          </note>
          <note>
            Och visst har vi problem framför oss. Framför allt har vi det
            på den landskapsvårdande sidan. Vi kommer att få mängder med granskog,
            och vi kommer inte att lämna över till kommande generationer det
            öppna landskap och det kulturlandskap som vi väl alla ser som
            en tillgång i det här landet.
          </note>
          <note>
            Miljöpartiet de grönas uppfattning var att vi i stället borde
            ha utnyttjat möjligheten som vi hade att dra ner på jordbruksproduktionen
            till ett mer ekologiskt jordbruk. Då hade vi fått chansen att
            ha kvar det öppna landskapet och också ha kvar den beredskap som
            det faktiskt är att ha öppna landskap med ordningsmöjligheter
            i krissituationer och vid eventuella kommande ekologiska katastrofer.
          </note>
          <note>
            Det norrländska jordbruket är ur landskapsvårdande synpunkt en
            enorm tillgång.
          </note>
          <note>
            Det finns väl ingenstans man kan hitta sådana underbart vackra
            bygder som man hittar i det norrländska jordbruket, med en mångfald
            av biologiskt liv som skiljer sig mycket från det som finns i
            den södra delen av landet. Det är därför som vi verkligen måste
            se till att satsa på att det norrländska jordbruket kan leva vidare
            och få resurser att jobba utan att bli utkonkurrerat av importen.
          </note>
          <note>
            Den nya idé som har kommit från regeringskansliet om att sänka
            vårt gränsskydd i ett för jordbruket väldigt instabilt läge uppfattar
            många aktiva jordbrukare som ett hot och funderar naturligtvis
            på att lägga av, nu när de verkligen behöver all energi för att
            orka jobba vidare. En konsekvensanalys av effekterna borde vi
            ha sett till innan sådana här förslag kom.
          </note>
          <note>
            Vi har i det här betänkandet i allmänhet nöjt oss med att avge
            särskilda yttranden, men vi har en reservation, nr 2, om fäbodbruket.
            Det är en ur kultur- och arbetssynpunkt mycket intressant bruksform,
            och vi borde på alla vis se till att den kan leva vidare.
          </note>
          <note type="speaker">
            Anf. 100 ANNIKA ÅHNBERG (v) replik:
          </note>
          <note>
            Herr talman! Marianne Samuelsson gjorde nu en utvikning till
            den stora livsmedelspolitiska förändring som riksdagen beslutade
            om förra året.
          </note>
          <note>
            Jag vill gärna säga att jag delar inte hennes uppfattning om
            hur det ser ut ute i landet. Det finns väldigt mycket kreativitet,
            nytänkande och positiv anda också ute bland bönderna. Jag tror
            att
          </note>
          <note>
            Marianne Samuelsson har fallit offer litet grand för bilden av
            bönderna som LRF älskar att måla upp, den utrotningshotade arten
            med keps. Jag är inte så säker på att man gör det svenska jordbruket
            eller de svenska bönderna någon större tjänst genom att ständigt
            måla upp överdrivna hotbilder.
          </note>
          <note>
            Det är faktiskt så att det finns en framtid för det svenska jordbruket.
            Det finns problem och svårigheter, särskilt, skulle jag vilja
            säga, inom stödområdet, eftersom det faktiskt inte utan samhällets
            aktiva stöd kan leva kvar ett jordbruk i de områdena av landet.
            Det är naturligtvis problem och svårigheter, men de är inte oöverstigliga.
          </note>
          <note>
            Det som är svårt i det här sammanhanget är den politiska kortsiktigheten,
            att man går ut och lovar stort för att i nästa sekund svika sina
            löften. Det är det som skapar mycket stora problem, inte brist
            på kreativitet eller företagsamhet bland de svenska bönderna --
            det vill jag absolut vända mig emot.
          </note>
          <note>
            Jag vill gärna också säga att jag faktiskt tror att det finns
            en framtid för jordbruket inom stödområdet.
          </note>
          <note>
            Jag är övertygad om att vi kommer att kunna skapa bättre former
            för det framtida samhällsstödet till det norrländska jordbruket
            och jordbruket inom övriga delar av stödområdet, så att vi slipper
            den typen av krångliga och svårbegripliga diskussioner och ständiga
            begreppsdefinitioner, som vi nu tvingas hålla på med. Därför tycker
            jag trots allt att det är bra med den arbetsgrupp som skall tillsättas.
          </note>
          <note type="speaker">
            Anf. 101 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Det var ju bra att jag fick Annika
          </note>
          <note>
            Åhnberg att ändra uppfattning i frågan om pessimism och optimism
            -- jag tyckte att Annika talade om just problemen i sin inledning;
            hon radade där upp en lång rad problem.
          </note>
          <note>
            Visst finns det en stor oro, men det är klart att det finns en
            arbetslust -- det har det alltid funnits på den svenska landsbygden.
            Den finns fortfarande kvar, men, som Annika sade, är det inte
            så enkelt när det kommer motsägelsefulla direktiv och man inte
            vet vad som skall gälla. Alla är väl medvetna om att tolkningen
            av det beslut som riksdagen fattade inte var så alldeles enkel.
          </note>
          <note type="speaker">
            Anf. 102 INGE CARLSSON (s):
          </note>
          <note>
            Herr talman! I jordbruksutskottets betänkande
          </note>
          <note>
            JoU27 behandlas regeringens proposition
          </note>
          <note>
            1990/91:99 om stödet till jordbruket och livsmedelsindustrin
            i norra Sverige.
          </note>
          <note>
            Utskottet har behandlat 50 motioner. De flesta partier har ansträngt
            sig och kompromissat för att nå en enig uppfattning om synen på
          </note>
          <note>
            Norrlandsstödet, dock inte centerpartiet, som av egoistiska eller
            andra skäl reserverat sig på några viktiga punkter.
          </note>
          <note>
            I reservation 1, Allmänna utgångspunkter för stödet till jordbruket
            i norra Sverige, föreslår centerpartiet att jordbruksproduktionen
            i norra
          </note>
          <note>
            Sverige skall tillåtas öka och att ytterligare minskningar av
            produktion och åkerareal inte skall tillåtas.
          </note>
          <note>
            Det särskilda prisstödet till norra Sverige infördes
          </note>
          <note>
            1971 på förslag av den socialdemokratiska regeringen.
          </note>
          <note>
            Bakgrunden var bl.a. avfolkningen av Norrlands inland. Denna
            process har fortsatt.
          </note>
          <note>
            Produktionsnivån i norra Sverige har dock kunnat upprätthållas.
            Men samtidigt har jordbruket i inlandet och i glesbygder lagts
            ned.
          </note>
          <note>
            Jordbruket har i stället koncentrerats till kusten och de bättre
            jordbruksmarker som finns i anslutning till större samhällen i
            inlandet. Merparten av stödet har därför hamnat hos större producenter
            i produktionsområden med de bästa naturliga förutsättningarna.
          </note>
          <note>
            Därför har vi i den nya politiken valt att kombinera dagens särskilda
            prisstöd med andra riktade åtgärder, vilka bättre når jordbruket
            i glesbygd och inland och därmed stärker jordbruket i norra
          </note>
          <note>
            Sverige.
          </note>
          <note>
            En avstämning av merkostnader skall nu ske en gång per år. För
            att upprätthålla lönsamheten i jordbruket i norra Sverige undantar
            vi därmed i princip den produktionsanpassning som följer av den
            tidigare beslutade livsmedelspolitiska reformen.
          </note>
          <note>
            Jag vill erinra om att riksdagen i samband med det livsmedelspolitiska
            beslutet, på förslag av utskottet, beslutade om en uppföljning
            under två år av det s.k. åtgärdsprogrammet för jordbruket i norra
            Sverige. För detta ändamål anvisades 50
          </note>
          <note>
            milj.kr. för budgetåret 1990/91. Nyligen beslutade riksdagen
            om ytterligare 50 milj.kr. för budgetåret
          </note>
          <note>
            1991/92.
          </note>
          <note>
            I förra årets livsmedelspolitiska beslut höjdes kobidraget med
            600 milj.kr. utöver regeringens förslag, vilket innebär att jordbruket
            inom stödområdet får en ökning med ca 115 milj.kr.
          </note>
          <note>
            Genom riksdagens beslut om regionspolitiken år
          </note>
          <note>
            1990 tillkommer 100 milj.kr. i glesbygdsstöd, vilket företrädesvis
            skall gå till jordbruket. Vi skall inte heller glömma det ökade
            stödet till det öppna landskapet. Här är Norrland naturligtvis
            ett viktigt instrument.
          </note>
          <note>
            Utskottsmajoriteten anser att dessa riktade åtgärder också bidrar
            till en regional utjämning av sysselsättning och välfärd och en
            bättre avvägning mellan kustområdet och Norrlands inland. Med
            det anförda yrkar jag avslag på centerns reservation nr
          </note>
          <note>
            1, som i sig var mycket allmän.
          </note>
          <note>
            I reservation 2 tar miljöpartiet upp frågan om ett höjt NOLA-bidrag
            till fäbodbruket.
          </note>
          <note>
            Under föregående riksmöte behandlade kulturutskottet frågor om
            bevarandet av fäbodbruket. Utskottet framhöll att fäbodkulturen
            är en väsentlig del av vårt kulturarv. Som också framgår av kulturutskottets
            betänkande har frågan uppmärksammats av olika myndigheter och
            organisationer.
          </note>
          <note>
            Jag vill erinra om att vi i samband med beslutet om livsmedelspolitiken
            höjde anslaget till NOLA-
          </note>
          <note>
            stödet med 550 milj.kr. Utskottsmajoriteten är därför inte i
            detta sammanhang beredd att föreslå ett förhöjt NOLA-stöd. Jag
            yrkar avslag på reservation nr 2.
          </note>
          <note>
            I reservation 3 från centerpartiet och reservation 4
          </note>
          <note>
            från vänsterpartiet föreslås ändringar i stödområdesindelningen.
            Jordbruksministern har i propositionen redovisat de kriterier
            som på förslag av jordbruksnämnden bör utgöra utgångspunkt för
            en framtida stödområdesindelning.
          </note>
          <note>
            Utskottsmajoriteten har beträffande förslaget ingen annan uppfattning
            än jordbruksministern.
          </note>
          <note>
            Det främsta skälet är att vi bör avvakta förhandlingarna inom
            GATT. Utfallet av dessa förhandlingar kan ha en stor betydelse
            för den framtida utformningen av stödet till norra Sverige.
          </note>
          <note>
            Även en eventuell svensk EG-anslutning kommer förmodligen att
            ändra förutsättningarna för regionalpolitiskt motiverade stöd.
          </note>
          <note>
            Den internationella utvecklingen bör enligt utskottsmajoritetens
            mening avvaktas innan större eller principiellt viktiga förändringar
            genomförs.
          </note>
          <note>
            Vi förutsätter dock att regeringen vid lämplig tidpunkt återkommer
            i frågan.
          </note>
          <note>
            Med det anförda yrkar jag avslag på reservationerna 3 och 4.
          </note>
          <note>
            Herr talman! I reservationerna 5 och 6 tas frågor upp om anslaget
            till stöd till jordbruket och livsmedelsindustrin i norra Sverige
            samt utgångspunkten för stödet efter budgetåret
          </note>
          <note>
            1991/92.
          </note>
          <note>
            När det gäller utgångspunkten för kostnadstäckningsgraden hävdar
            centern ensidigt att den skall utgå från 1989/90.
          </note>
          <note>
            Övriga partier gör här en annan tolkning, nämligen att lönsamheten
            inte tillåts sjunka nämnvärt under nivån den 1 juni 1990, då vi
            med stort stöd beslutade om den nya livsmedelspolitiken.
          </note>
          <note>
            Utskottsmajoriteten ansluter sig till jordbruksministerns förslag
            om att stödnivån räknas upp med 7 %. Detta motsvarar jordbruksnämndens
            förslag till ökning av merkostnaderna under motsvarande tid.
          </note>
          <note>
            När det gäller slopandet av tvåprissystem föreslår jordbruksministern
            att en kompensation på 5 %
          </note>
          <note>
            skall utgå, vilket motsvarar 34 milj.kr.
          </note>
          <note>
            Utskottet anser dock att lönsamhetsförsämringen till en del kan
            hänföras till tvåprissystemets avskaffande och i sin helhet bör
            kompenseras. Som kompensation för denna effekt föreslår utskottet
            således en extra uppräkning av prisstödet för mjölk med ytterligare
            6,5 % till 68 milj.kr. Denna höjning bör i sin helhet tillfalla
            mjölkproducenterna och höja pristillägget på mjölk.
          </note>
          <note>
            Detta innebär att utskottet förordar en uppräkning av stödet
            till jordbruket och livsmedelsindustrin i norra Sverige med 34
            milj.kr. utöver regeringens förslag på sammanlagt 839 milj.kr.
            Med detta kraftiga stöd för jordbruket i norra Sverige torde täckningsgraden
            höjas till upp emot 55 %. Vi har en känsla av att stödet kommer
            att uppskattas i norra
          </note>
          <note>
            Sverige. År 1982 var stödet till jordbruket i norra
          </note>
          <note>
            Sverige ca 200 milj.kr. Vi har sedan dess höjt stödet till i
            dag nära 900 milj.kr. Det är alltså en kraftig förbättring av
            möjligheterna att bevara jordbruket i norr. Jag yrkar härmed avslag
            på samtliga reservationer.
          </note>
          <note>
            I bl.a. två motioner, Jo130 från folkpartiet och
          </note>
          <note>
            Jo132 från vänsterpartiet, föreslås att stödet till jordbruksproduktionen
            i norra Sverige bör bli föremål för en förutsättningslös och genomgripande
            översyn. Översynen bör genomföras av en arbetsgrupp med parlamentarisk
            sammansättning. Utskottet tillstyrker motionerna och föreslår
            att riksdagen som sin mening ger regeringen detta till känna.
          </note>
          <note>
            Jag yrkar, herr talman, bifall till utskottets hemställan i jordbruksutskottets
            betänkande 27.
          </note>
          <note type="speaker">
            Anf. 103 KARL ERIK OLSSON (c) replik:
          </note>
          <note>
            Herr talman! Jag måste säga att jag är mycket förvånad över Inge
            Carlssons sätt att börja sitt anförande, med att misstänka att
            det skulle vara egoism som drev centern till att kräva att vi
            skall leva upp till det beslut vi tidigare har fattat. Jag tycker
            att Inge Carlsson skall ta och fråga de norrländska bönderna om
            det är egoism att se till att de får den del av de medel som vi
            har sagt att vi skall betala.
          </note>
          <note>
            I anslutning till detta vill jag ta upp det som Inge
          </note>
          <note>
            Carlsson sade om utgångspunkten för stödet. Hur kan man ändra
            sig så, att man i fjol talade om att stödet inte skulle sjunka
            nämnvärt under dagens nivå och nu instämmer i propositionen, vilket
            innebär att man skall rätta sig efter den nivå som är aktuell
            när avregleringen börjar den 1 juli 1991?
          </note>
          <note>
            Det här är alltså en helt annan utgångspunkt än den vi beslutade
            om, och det är att förändra en ståndpunkt och svika det beslut
            vi i riksdagen tidigare har varit eniga om att fatta.
          </note>
          <note>
            När det gäller frågan om de andra riktade stöden har jag ingen
            annan uppfattning än Inge Carlsson.
          </note>
          <note>
            Jag tror att vi är överens om att det är viktigt med olika typer
            av stöd. Men dessa stöd ger inte tillräckligt mycket pengar. Inge
            Carlsson nämner 50
          </note>
          <note>
            miljoner plus 50 miljoner, och det behövs också.
          </note>
          <note>
            Men det kompenserar ju inte ens den brist som uppkommer i samband
            med dagens uppräkning.
          </note>
          <note>
            Vi skall vidare vara väldigt försiktiga med att blanda in den
            uppräkning av kobidraget som vi gjorde förra året. Det direktstödet
            kan ha sina fördelar, och det är differentierat på sitt sätt,
            men det är i huvudsak en ersättning för sådant som annars skulle
            ha varit en prisstegring. Det är en prishöjning som vi avstår
            från under de pågående
          </note>
          <note>
            GATT-förhandlingarna. Detta bör inte blandas in i den här frågan.
            Naturligtvis tillkommer det när man gör en totalkalkyl, men man
            skall hålla isär dessa två saker ordentligt och inte skylla på
            detta för att slippa göra någonting i dagsläget.
          </note>
          <note>
            Stödet för ett öppet landskap är också bra, men det räcker inte.
            Det fattas pengar, och man har gått ifrån ställningstagandena
            från förra året. Detta måste framför allt regeringspartiet och
            Inge
          </note>
          <note>
            Carlsson stå till svars för.
          </note>
          <note type="speaker">
            Anf. 104 ANNIKA ÅHNBERG (v) replik:
          </note>
          <note>
            Herr talman! Inge Carlsson har naturligtvis alldeles rätt när
            han redovisar den kraftiga kostnadsstegringen över statsbudgeten
            för
          </note>
          <note>
            Norrlandsstödet. Jag tror också att vi alla inser att det i det
            långa loppet kommer att bli mycket svårt att på samma sätt som
            vi hittills har gjort upprätthålla stödet till Norrlandsjordbruket
            och att vi måste fundera över om det finns andra tillvägagångssätt
            som vi också kan användas oss av för att bevara och utveckla jordbruket
            i Norrland.
          </note>
          <note>
            På så sätt kan vi slippa en situation där detta jordbruk till
            slut till större delen blir beroende av en finansiering över statsbudgeten.
            Det här är en fråga vi skall diskutera i den grupp som skall tillsättas,
            och det är en fråga som kräver en långsiktig och ganska genomgripande
            diskussion för att man skall komma till rätta med den.
          </note>
          <note>
            Med tanke på att vi förra året i utskottet uttryckte oss så som
            vi gjorde och med tanke på att regeringen redan i propositionen
            fullkomligt klart och tydligt redovisade vad man ansåg om bevarandet
            av det norrländska jordbruket, måste jag ställa frågan: Insåg
            socialdemokraterna inte då att det skulle komma att handla om
            ganska mycket pengar? Det gjorde åtminstone vi i vänsterpartiet.
          </note>
          <note>
            Vi kunde inte veta att det skulle bli 150 eller 200
          </note>
          <note>
            milj. kr., men vi insåg att det på kort sikt skulle komma att
            kosta mycket pengar. Menade utskottet allvar med vad man sade
            förra året, handlar det om ganska stora summor. Jag kan inte förstå
            annat än att socialdemokraterna antingen är usla på att räkna
            eller att man faktiskt aldrig hade för avsikt att leva upp till
            vad man sade i förra årets budget. Jag vill gärna ha ett klargörande
            besked från Inge
          </note>
          <note>
            Carlsson. Insåg ni inte att det skulle handla om ett belopp i
            den här storleksordningen, eller hur kan det komma sig att man
            efter att ha gjort sådana uttalanden kommer tillbaka med en finansiering
            på en helt annan nivå?
          </note>
          <note>
            Jag håller gärna med om att vi har börjat att försöka hitta andra
            sätt att utveckla jordbruket inom stödområdet. Men om Inge Carlsson
            när han talar om det öppna landskapet tänker på de medel som vi
            har avsatt för landskapsvård vill jag påpeka att avsikten med
            de medlen ju faktiskt var att de framför allt skulle gå till jordbruk
            i skogs- och mellanbygder utanför stödområdet, eftersom dessa
            delar av landet, som även de är eftersatta när det gäller jordbruket
            och har svåra produktionsbetingelser, inte har några stödområdespengar.
            Det är alltså inte riktigt korrekt att i det här sammanhanget
            -- om det nu var de pengarna som avsågs -- tala om bidragen till
            landskapsvård såsom avsedda för jordbruket inom stödområdet. Så
            har vi inte tidigare diskuterat kring livsmedelspolitiken.
          </note>
          <note type="speaker">
            Anf. 105 INGE CARLSSON (s) replik:
          </note>
          <note>
            Herr talman! Annika Åhnberg undrar om vi är överraskade över
            att vi nu får ge så mycket som
          </note>
          <note>
            12 % i stöd. Nej, vi är naturligtvis inte överraskade.
          </note>
          <note>
            Men jag vill ändå påpeka att vi, efter det att vi har infört
            det här stödet, mycket kraftigt har höjt ersättningen till jordbruket
            i norra Sverige. Stödet är nu nästan uppe i 1 miljard kronor.
            Detta sker i en situation när många andra jordbrukare i detta
            långa land har det mycket besvärligt med omställningar och också
            får lov att lägga ned verksamhet. Jag tycker faktiskt att vi socialdemokrater
            i allra högsta grad har värnat om jordbruksstödet i norra Sverige.
          </note>
          <note>
            Till Karl Erik Olsson vill jag bara säga att ni har en annan,
            ensidig tolkning i fråga om när tidpunkten skall inträffa. I den
            frågan är alla andra partier enhälligt ense, så den här situationen
            kommer väl att kvarstå även efter dagens debatt. Jag hoppas att
            vi genom den utredning som nu skall tillsättas skall komma till
            rätta med att vi varje år måste höja anslagen till Norrlandsstödet.
            Då kanske vi slipper den här litet konstiga debatten och centerns
            ställningstagande.
          </note>
          <note type="speaker">
            Anf. 106 KARL ERIK OLSSON (c) replik:
          </note>
          <note>
            Herr talman! En felaktighet blir inte bättre för att det är många
            om den. Jag kan gärna inbegripa övriga partier som ställer upp
            på den här märkliga tolkningen av vad man skall relatera uppräkningen
            till. I det förra beslutet 1990 talades om att inte nämnvärt sjunka
            under dagens nivå. Det kan rimligen inte har förespeglat riksdagens
            ledamöter i fjol att dagens nivå, dvs. den 9 juni när beslutet
            fattades i kammaren, skulle vara den 1 juli 1991.
          </note>
          <note>
            Det kan jag aldrig tänka mig. Hur ensam jag än skulle bli om
            ett sådant påstående hävdar jag, att säger man i dag så är det
            i dag och inte om ett år.
          </note>
          <note>
            Det vore intressant att få Inge Carlssons förklaring till att
            det skulle vara ett slags egoism att tillse att avlägsna delar
            i landet får sin beskärda del av vår välfärd. Om det hade varit
            norrlänningar som debatterat här, då skulle man kanske tro att
            det var det Inge Carlsson anspelade på. Men det kan det ju inte
            vara. Av någon anledning som jag inte känner till så deltar glädjande
            nog inga norrlänningar i debatten. Vi försöker ändå reda ut problemen.
            Hur i all sin dar kan det vara egoistiskt att säga att vi skall
            leva upp till ett beslut som vi tidigare har varit överens om?
            Det är väl rimligt att politiker står för vad de har sagt.
          </note>
          <note type="speaker">
            Anf. 107 ANNIKA ÅHNBERG (v) replik:
          </note>
          <note>
            Herr talman! Jag anser att det är uppenbart att beslutet avsåg
            den tidpunkt då det fattades, dvs. i juni förra året. Vi kunde
            då inte gärna tänka oss in i framtiden. I den meningen delar jag
            Karl Erik
          </note>
          <note>
            Olssons uppfattning om beslutets innebörd.
          </note>
          <note>
            Däremot är min tolkning att till de uppgifterna för arbetsgruppen
            som skall se över stödets utformning hör också en förutsättningslös
            diskussion även om nivåerna. I sina överväganden har inte utskottet
            sagt att det framtida stödet för all evighet skall baseras på
            en formulering som vi gjorde 1990. Jag tror det är olyckligt om
            vi låser oss fast i den sortens definitionsmässiga problem. Om
            vi är överens om att ha ett bevarat och utvecklat jordbruk inom
            det s.k. stödområdet måste det viktiga vara att hitta de förmodligen
            olika metoder som vi måste använda för att uppnå det målet. Det
            vore betydligt mer konstruktivt att föra en diskussion därom än
            att älta begreppsdefintioner fram och tillbaka.
          </note>
          <note type="speaker">
            Anf. 108 INGE CARLSSON (s) replik:
          </note>
          <note>
            Herr talman! Jag instämmer gärna med det synsätt som Annika Åhnberg
            här för fram. Självklart går det inte bara att tillskjuta alltmer
            pengar för att komma till rätta med problemen uppe i Norrland.
            I
          </note>
          <note>
            reservation 1 hävdar centerpartiet att man i nuläget skall tillåta
            produktionen att öka. Givetvis reagerar många bönder i södra Sverige
            mot ett sådant uttalande.
          </note>
          <note>
            Ni säger också att det skall vara förbjudet att lägga ned ytterligare
            produktion och åkermark i
          </note>
          <note>
            Norrland. Det är ett ganska fränt uttalande. Jag trodde faktiskt
            att ni tillsammans med oss övriga ville göra allt för att inom
            ramen för den nya politiken direkt stödja jordbrukarna i inlandet
            och i den verkliga glesbygden i Norrland. Men vi kan inte sträcka
            oss så långt som att förbjuda enskilda bönder att lägga ned sin
            produktion eller åkermark.
          </note>
          <note>
            Här finns en liten skillnad i synsättet mellan centerpartiet
            och övriga partier.
          </note>
          <note type="speaker">
            Anf. 109 INGVAR ERIKSSON (m):
          </note>
          <note>
            Herr talman! I jordbruksutskottets betänkande 27
          </note>
          <note>
            behandlas frågan om stödet till jordbruket och livsmedelsindustrin
            i norra Sverige. Självfallet är det en mycket viktig fråga med
            stor regionalpolitisk betydelse.
          </note>
          <note>
            Genom betänkandets förslag kompenseras det norrländska jordbruket
            för den lönsamhetsförsämring inom mjölkproduktionen som kan hänföras
            till tvåprissystemets avskaffande.
          </note>
          <note>
            Uppräkningen av prisstödet för mjölk sker med 68
          </note>
          <note>
            milj.kr., vilket innebär ett nivåpåslag med 34
          </note>
          <note>
            milj.kr. utöver regeringens förslag. Tillskottet grundas på ett
            moderat initiativ i utskottet.
          </note>
          <note>
            Vidare föreslås att stödet till jordbruket i norra
          </note>
          <note>
            Sverige skall bli föremål för behandling i en parlamentariskt
            sammansatt arbetsgrupp. Det är synnerligen välbefogat att utreda
            frågan. Vi hoppas att översynen skall genomföras med det snaraste.
          </note>
          <note>
            Vidare hoppas vi att hela problemkomplexet behandlas på ett genomgripande
            sätt och givetvis förutsättningslöst.
          </note>
          <note>
            Herr talman! Målen i den nya livsmedelspolitiken och dess effekter
            på det norrländska jordbruket och livsmedelsproduktionen är att
            bidra till regional utjämning och bibehållen sysselsättning. Det
            livsmedelspolitiska beslutet innebär också en skärpning av den
            regionalpolitiska profilen i livsmedelspolitiken. Stödet till
            jordbruket kanaliseras nu i större utsträckning än tidigare till
            norra Sverige och dess glesbygder.
          </note>
          <note>
            Prisstödets konstruktion bibehålles i huvudsak. En gång per år
            avser man att göra en avstämning vad beträffar merkostnaderna.
            Därmed undantas i princip norra Sverige från den produktionsanpassning
            som följer av den livsmedelspolitiska reformen.
          </note>
          <note>
            Den svåra process som anpassningen till produktionsbalans och
            nya förutsättningar medför känns därmed svårare i sydligare delar
            av landet.
          </note>
          <note>
            Självfallet kommer dock den prispress som anpassningen nu innebär
            för producenter söderut även att bli kännbar norröver. Jag vill
            dock mycket noga poängtera nödvändigheten av att produktionsbalans
            skall kunna uppnås. Annars blir situationen ännu värre. Ett misslyckande
            härvidlag kan få katastrofala effekter för jordbruk och livsmedelsproduktion
            i hela landet.
          </note>
          <note>
            Norrlandsstödet har under de senaste fem åren ökat kraftigt.
            Det är en följd av inflation och stora kostnadsökningar. Inom
            något år kommer av allt att döma miljarden att passeras.
          </note>
          <note>
            Med hänsyn till den turbulens som just nu råder genom påfrestningarna
            i samband med omställningen av jordbruket är risken stor för ökade
            motsättningar och ifrågasättanden av nuvarande system och pågående
            utveckling. Det finns faktiskt många, såväl i bondekåren som bland
            den övriga allmänheten, som inte accepterar det faktum att delar
            av södra Sveriges bästa och mest produktiva jordbruksarealer dras
            ur produktion samtidigt som stödet till sämre lottade områden
            i landet ökar. Självfallet är detta ett problem. Vi måste undvika
            motsättningar och på ett sakligt och ansvarsfullt sätt försöka
            lösa frågan om
          </note>
          <note>
            Norrlandsstödet också i framtiden.
          </note>
          <note>
            Vi moderater har i dagens läge inte kunnat gå längre än det påslag
            om 34 milj.kr. utöver regeringens förslag som vi fått igenom i
            utskottet.
          </note>
          <note>
            Med hänsyn till pågående GATT-förhandlingar om avveckling av
            handelshinder och stöd inom livsmedelsproduktionen samt kommande
            EG-
          </note>
          <note>
            inträde är det mycket angeläget att vi får till stånd den översyn
            som jag inledningsvis nämnde och därmed också en utvärdering av
            nuvarande stöd till
          </note>
          <note>
            Norrland.
          </note>
          <note>
            Vi måste söka lösningar som är hållbara på längre sikt, och därför
            är den översyn som utskottet förordar bra. Det är mycket viktigt
            att se verkligheten som den är. Jag är trots allt förhoppningsfull
            inför framtiden. Vi vet att stora områden med sämre produktionsförutsättningar
            också finns inom EG samt att regionalpolitiska stöd också där
            är en verklighet.
          </note>
          <note>
            Vi moderater är och kommer att vara mycket angelägna om att med
            all kraft försöka arbeta för att svenskt jordbruk, såväl i de
            bättre områdena som i de sämre lottade, skall få verka på så lika
            villkor som möjligt också i ett kommande Europa.
          </note>
          <note>
            I den kommande översynen måste man också söka eftersträva en
            harmonisering mellan Sverige och
          </note>
          <note>
            Europa så långt som möjligt. Nuvarande stöd i EG
          </note>
          <note>
            har en annan uppbyggnad än hos oss. Den frågan kommer av allt
            att döma att tas upp i översynen när man arbetar för framtida
            lösningar.
          </note>
          <note>
            Dagens beslut fattas mot bakgrund av mycket besvärliga ekonomiska
            realiteter i landet. Det är inte utan att man ibland har en känsla
            av -- det är inte första gången -- att det är fråga om att bjuda
            över varandra för att ligga bäst till i opinionen i dessa områden
            med sämre förutsättningar. Det tycker jag är djupt beklagligt
            och vill därför vädja till alla ansvariga politiker att framöver
            verkligen försöka att gemensamt samt på ett realistiskt, sakligt
            och balanserat sätt lösa dessa problem. Jag tror att alla vet
            vad jag menar. Att knipa billiga poäng på att bjuda över varandra
            är bara negativt för saken.
          </note>
          <note>
            Vi moderater har, som jag sade, inte kunnat gå längre än vad
            vi har gjort. Vår ambition för framtiden är verkligen att skapa
            de förutsättningar som är nödvändiga för en livsmedelsproduktion
            också i Norrland.
          </note>
          <note>
            Herr talman! Jag yrkar bifall till hemställan i föreliggande
            betänkande.
          </note>
          <note type="speaker">
            Anf. 110 ANNIKA ÅHNBERG (v) replik:
          </note>
          <note>
            Herr talman! Ingvar Eriksson inledde sitt anförande med att säga
            att det område som vi nu diskuterar var mycket viktigt. Detta
            hans uttalande gläder mig, men det är vackra ord som tyvärr inte
            har någon större täckning i den moderata politiken på detta område.
            Det är litet väl magstarkt att höra en moderat politiker säga
            att den lilla höjning som vi ändå åstadkom skedde tack vare moderaterna.
          </note>
          <note>
            Om man skall vara ärlig, och det sade också jordbruksutskottets
            ordförande tidigare i dag att man skall vara, så är sanningen
            den att moderaterna utgör en bromsklots. Det är inte tack vare
            utan på grund av moderata samlingspartiets agerande som vi bara
            fick den här nivån på höjningen. Detta Ingvar Erikssons påstående
            kan inte få stå oemotsagt.
          </note>
          <note>
            Det vore faktiskt intressant att få veta -- även om jag i praktiken
            hoppas få slippa veta det -- vilken typ av jordbrukspolitik en
            eventuell borgerlig regering vill föra i förhållande till stödområdet.
          </note>
          <note>
            Spännvidden är oerhört stor mellan de centerpartistiska förslagen
            och de obefintliga moderata förslagen på detta område.
          </note>
          <note>
            Jag tycker att Ingvar Eriksson är naiv när han utmålar en gyllene
            framtid i och med EG-
          </note>
          <note>
            anslutningen. Men man måste kanske vara naiv för att kunna vara
            moderat. Ingvar Eriksson tycks tro att Sverige vid ett medlemskap
            i EG, för vårt regionalpolitiskt betingade jordbruk skall få del
            av den jordbrukspolitik som man för inom EG. Ingvar
          </note>
          <note>
            Eriksson måste veta att det är nonsens av flera skäl.
          </note>
          <note>
            Jordbrukspolitiken inom EG är faktiskt också stadd i förändring.
            Den är för kostsam, för omfattande och alltför betungande. Det
            är inte heller någon självklarhet att vi vid ett medlemskap i
            EG också kommer att omfattas av EGs jordbrukspolitik rakt av.
            Så kommer det naturligtvis inte att bli, utan det handlar om särskilda
            anpassningsvillkor för varje land som söker sig till EG. Det är
            inte alls säkert, utan snarare ganska troligt att vi inte för
            vårt regionalpolitiskt betingade stöd skulle kunna vänta oss särskilt
            mycket tillskott från EG. Vi skulle snarare få vara med -- vilket
            i ett större perspektiv i och för sig kan vara riktigt -- och
            bidra till de delar av jordbruket i Europa som har ännu sämre
            betingelser.
          </note>
          <note type="speaker">
            Anf. 111 KARL ERIK OLSSON (c) replik:
          </note>
          <note>
            Herr talman! Ingvar Eriksson säger att vi skall föra en realistisk
            och saklig debatt och inte knipa billiga poäng. Jag är lika förvånad
            och nästan upprörd över att höra Ingvar Eriksson säga, liksom
            tidigare
          </note>
          <note>
            Inge Karlsson, att det skulle vara något slags billiga poäng
            att stå för vad man har sagt. Om det är så lever vi i en ganska
            dålig miljö.
          </note>
          <note>
            Om det finns förslag till höjningar i olika sammanhang blir det
            alltid de moderata förslagen som vinner, eftersom de alltid är
            lägst. Därför blir det så i det här fallet också. Det känner vi
            till från många sådana här överläggningar, åtminstone i vårt utskott.
          </note>
          <note>
            Jag delar Ingvar Erikssons uppfattning på en punkt, nämligen
            att vi skall förebygga motsättningar mellan olika delar av landet,
            mellan olika yrkesgrupper samt inom en yrkesgrupp. Men då skall
            man nog, Ingvar Eriksson, vara utomordentligt försiktig med att
            ta till argumentet att det skulle vara nödvändigheten av att bruka
            den bättre jorden i södra Sverige som skulle få lov att motivera
            fortsatt nedläggning i norr, där det kvarvarande jordbruket betyder
            så mycket.
          </note>
          <note>
            Dessutom är det så -- vilket jag ständigt tjatar om, här och
            på andra håll i landet -- att det inte handlar om att ta mark
            ur produktionen. I södra Sverige handlar det om att ställa om
            jordbruket från en förlustbringande överskottsproduktion framför
            allt av spannmål till en produktion av andra nödvändiga och viktiga
            råvaror. Vi är på god väg att kunna göra det. Det är inte att
            jämställa med nedläggning.
          </note>
          <note type="speaker">
            Anf. 112 INGVAR ERIKSSON (m) replik:
          </note>
          <note>
            Herr talman! Först säger Annika Åhnberg att vi moderater är en
            bromskloss, och sedan har hon en lång utläggning om vår positiva
            inställning till EG.
          </note>
          <note>
            Karl Erik Olsson säger att vi alltid hamnar på det lägsta förslaget
            och att det är moderaterna som lägger fram det. Det är då faktiskt
            en välsignelse, herr talman, att det finns ett parti som lägger
            fram förslag som är sådana att man kan samlas kring dem. Det måste
            vara en fördel i den parlamentariska situation vi befinner oss
            i. Jag skäms verkligen inte för att moderaterna står för realistiska
            förslag som vi kan samlas kring i en svår ekonomisk situation.
            Att vi kallas för en bromskloss tar jag inte så hårt i det sammanhanget.
          </note>
          <note>
            När det gäller vår syn på Norrlands framtid är det uppenbart
            att vi för en politik som syftar till att lösa den ekonomiska
            krisen, att sätta fart på näringslivet, att få hjulen att rulla
            och att skapa ekonomiska förutsättningar som är starkare, även
            för Norrland. Detta är vår strategi. Vi väljer inte bidragslinjen
            i princip, utan vi väljer en annan linje som skapar naturliga
            förutsättningar för ett blomstrande näringsliv. Det gäller också
            i hög grad jord- och skogsbruket.
          </note>
          <note>
            Karl Erik Olsson sade att jag hade uttalat mig om motsättningarna
            mellan södra och norra Sverige.
          </note>
          <note>
            Jag sade att man tar areal ur produktion, likvsmedelsproduktion.
            Jag har samma uppfattning som Karl Erik Olsson. Vi upplever dock
            nu en debatt och ett debattklimat i landet som är sådant att det
            är mycket stor risk för att man skapar motsättningar mellan norr
            och söder när man tvingas ta den mest produktiva marken ur produktion.
            Det är ett faktum. Det kan inte ens
          </note>
          <note>
            Karl Erik Olsson komma ifrån som själv är från
          </note>
          <note>
            Sydsverige. Vi upplever detta. Men jag har också poängterat vikten
            av att undvika dessa motsättningar. Vi har kunnat göra det hittills,
            och vi måste kunna göra det framöver. Det är skälet till att jag
            har argumenterat som jag har gjort.
          </note>
          <note type="speaker">
            Anf. 113 KARL ERIK OLSSON (c) replik:
          </note>
          <note>
            Herr talman! Förutsättningarna för en omställning till alternativ
            produktion är faktiskt oerhört mycket större i södra Sverige och
            kan säkert komma att gynna det sydsvenska jordbruket på sikt.
            I norra
          </note>
          <note>
            Sverige är odlingsbetingelserna av den arten att man är ganska
            bunden till vallproduktion och djurproduktion. Då skall man också
            kunna ha rätt att bibehålla den produktionen. Det finns ingen
            anledning att köra ned det under den närmast förestående tiden.
          </note>
          <note type="speaker">
            Anf. 114 ANNIKA ÅHNBERG (v) replik:
          </note>
          <note>
            Herr talman! Ingvar Eriksson säger att han inte skäms över moderaternas
            ekonomiska politik. Det tycker jag i och för sig att han borde
            göra. Det intressanta i det här sammanhanget -- när vi egentligen
            diskuterar Norrlandsjordbruket och inte
          </note>
          <note>
            EG -- är att av Ingvar Erikssons repliker och tidigare inlägg
            kan man förstå att moderata samlingspartiet menar att läget för
          </note>
          <note>
            Norrlandsjordbruket är ganska gott och att det inte behövs några
            större kompensationer. Det var också med viss möda man kunde få
            moderaterna att inse att det ens behövdes den lilla kompensation
            som det blev fråga om.
          </note>
          <note>
            Jag kan bara än en gång konstatera att för dem som försöker bedriva
            jordbruk inom stödområdet finns det all anledning att med oro
            lyssna till dessa ord och fundera över vad de kan komma att innebära
            för Norrlandsjordbruket i framtiden.
          </note>
          <note type="speaker">
            Anf. 115 INGVAR ERIKSSON (m) replik:
          </note>
          <note>
            Herr talman! När det gäller förutsättningarna för omställningen
            delar jag Karl Erik Olssons uppfattning. Självfallet är det så.
            Karl Erik Olsson säger att man i norra Sverige i huvudsak är bunden
            till vallproduktion och produktion av mjölk. Jag delar även den
            uppfattningen. Vi har definitivt ingen ambition att köra ned det
            norrländska jordbruket. Vi menar tvärtom att vi skall försöka
            bibehålla den produktionsnivå som finns. Det är emellertid många
            faktorer som påverkar detta uppe i norr, och det vet Karl Erik
            Olsson lika väl som jag.
          </note>
          <note>
            Det gäller generationsskiften, isolering och annat.
          </note>
          <note>
            Det är stora svårigheter att upprätthålla samma produktionsnivå
            som har funnits tidigare. Jag anser dock att man inte kan köpa
            den produktionen, utan här måste man försöka.
          </note>
          <note>
            Vi hoppas verkligen -- jag vill lägga mycket tyngd i de orden
            -- att den översyn som nu skall göras tar detta på allvar så att
            vi kan få ett system som långsiktigt kan klara detta. Det är inga
            små summor, Annika Åhnberg, som satsas på Norrland.
          </note>
          <note>
            Vi har varit eniga om att öka detta i takt med inflationen under
            mycket lång tid. Vi befinner oss dock i dag i en mycket allvarlig
            ekonomisk situation, och från vår sida har vi i dagens läge inte
            kunnat få fram mera pengar. Men vi är beredda att komma tillbaka.
            I ett klimat när vi har fått en översyn till stånd är vi också
            beredda att diskutera vidare.
          </note>
          <note type="speaker">
            Anf. 116 TREDJE VICE TALMANNEN:
          </note>
          <note>
            Jag får meddela att anslag nu har satts upp om att detta sammanträde
            skall fortsätta efter kl. 19.00.
          </note>
          <note type="speaker">
            Anf. 117 BENGT ROSÉN (fp):
          </note>
          <note>
            Herr talman! Det råder, som framgått av debatten här, en bred
            politisk enighet om att vi skall bevara jordbruket i norra Sverige.
          </note>
          <note>
            Det har stor betydelse för levande landsbygder eftersom jordbruket
            utgör basen för sysselsättningen. Finns denna bas så finns möjlighet
            för annan sysselsättning och därmed bosättning.
          </note>
          <note>
            Norrlandsjordbruket har vidare en speciell betydelse ur försvars-
            och beredskapssynpunkt. Att försörjningsberedskapen stärks om
            vi har jordbruk och förädlingsindustri över hela landet har bl.a.
          </note>
          <note>
            kärnkraftsolyckan i Tjernobyl gett oss ökade insikter om.
          </note>
          <note>
            Riksdagsbeslutet den 9 juni 1990 innebär att jordbruket under
            en femårig omställningsperiod skall avregleras och anpassas till
            den svenska marknaden. Detta medför bl.a. att spannmålsproduktionen
            måste minskas med ca
          </note>
          <note>
            30 % och mjölkproduktionen med ca 15 %.
          </note>
          <note>
            I beslutet om den nya jordbrukspolitiken slås dock fast att produktionsneddragningarna
            inte skall omfatta jordbruket inom stödområdet. Även riksdagsbeslutet
            1988 om att avskaffa tvåprissystemet för mjölk från den 1 juli
            1989
          </note>
          <note>
            förutskickar att producenterna i norr skall hållas skadeslösa.
            Om producentpriset inom stödområdet skulle sjunka skall kompensation
            utgå.
          </note>
          <note>
            Statens jordbruksnämnd har gjort beräkningar som visar att tvåprissystemets
            avskaffande har påverkat avräkningspriset för mjölk inom stödområdet.
          </note>
          <note>
            Jordbruksutskottet ger nu full kompensation härför och dessutom
            ca 7 % uppräkning av
          </note>
          <note>
            Norrlandsstödet med hänsyn till kostnadsutvecklingen.
          </note>
          <note>
            Vi har från folkpartiet liberalerna pekat på att det nu är nödvändigt
            att göra en grundlig översyn av
          </note>
          <note>
            Norrlandsstödet.
          </note>
          <note>
            Tidigare har Norrlandsstödet fastställts genom att utvecklingen
            för s.k. typjordbruk i norr jämförts med motsvarande i mellersta
            Sverige. Detta system är inte tillämpligt i framtiden. Eftersom
            produktionen skall reduceras i övriga landet och prissättningen
            kommer att släppas fri i en överskottssituation förväntas producentpriserna
            sjunka innan balans uppstår. Statens jordbruksnämnd har föreslagit
            att justeringarna av prisstödet i norr i framtiden skall bygga
            på statistik för kostnadsutvecklingen inom stödområdet. Det finns
            anledning att utvärdera detta förslag.
          </note>
          <note>
            Vi har alla kunnat notera hur Norrlandsstödet rusat i höjden
            från att i mitten av 1980-talet ha legat en bit över 300 miljoner
            per år till att nu närma sig miljardstrecket. Man måste mot denna
            bakgrund ställa sig frågan om nuvarande utformning av stödet är
            det rätta för att på ett så effektivt sätt som möjligt främja
            utvecklingen av det norrländska jordbruket.
          </note>
          <note>
            Vi vet att stödet har inbjudit till manipulationer. Ett flertal
            fall har upptäckts där djur från södra Sverige via bulvaner levererats
            till Norrlandsslakterier för att man skall få del av prisstödet.
          </note>
          <note>
            Varje år förekommer också olika uppvaktningar när det gäller
            områdesgränserna för de olika stödklasserna. Helt naturligt hamnar
            alltid lantbrukare på fel sida om en gräns, och då upplevs den
            som orättvis.
          </note>
          <note>
            Med tanke på den internationella utveckling som är på gång kan
            vi förvänta invändningar mot nuvarande stödform som är uppbyggt
            som ett tillägg till producentpriserna. När man inom GATT
          </note>
          <note>
            och andra internationella organ diskuterat neddragningen av stöd
            och handelshinder på livsmedelsområdet har man poängterat att
            i första hand bör olika former av prisstöd avlägsnas. De stödformer
            som skall finnas kvar bör utgöras av direkt inkomststöd eller
            arealstöd.
          </note>
          <note>
            Herr talman! Det är alltid lättare att kritisera ett befintligt
            system än att komma med konstruktiva förslag till förändringar.
            Vi har från folkpartiet liberalernas sida ej heller något färdigt
            alternativ utan har föreslagit att en parlamentarisk arbetsgrupp
            tillsätts med uppgift att förutsättningslöst utreda nuvarande
            system och komma med förslag om vårt framtida system.
          </note>
          <note>
            Vänsterpartiet har i sin motion haft samma yrkande och jordbruksutskottet
            har ställt sig bakom detta förslag som vi uppfattar som mycket
            positivt.
          </note>
          <note type="speaker">
            Anf. 118 KJELL ERICSSON (c):
          </note>
          <note>
            Herr talman! Förra året fattade vi här i riksdagen med stor majoritet
            ett beslut om en ny jordbrukspolitik. Beslutet innebar att det
            skulle ske en omställning av viss areal till annat än livsmedelsproduktion.
            Bl.a. skulle man kunna försöka koppla omställningen av jordbruket
            till energipolitiken, för att på så sätt använda en del av åkerarealen
            för energiproduktion.
          </note>
          <note>
            Det rådde också en stor samsyn hos fem av de sex partier om detta
            här i riksdagen. Det var bra att det var en så stor uppslutning
            kring jordbrukspolitiken.
          </note>
          <note>
            Jordbruket är en långsiktig näring och behöver därför också långsiktiga
            och fasta spelregler.
          </note>
          <note>
            I beslutet skrevs också in riktlinjer för jordbruket i norra
            Sverige. Av beslutet framgår att
          </note>
          <note>
            Norrlandsjordbruket inte skall ingå i produktionsanpassningen
            utan så att säga leva ett eget liv.
          </note>
          <note>
            Lönsamheten skall enligt beslutet inte heller tillåtas att försämras
            i någon nämnvärd grad, utan det samlade stödet till jordbruket
            i norra Sverige skall ge näringen en ökad lönsamhet som ger dess
            utövare framtidstro.
          </note>
          <note>
            Skrivningen i fjolårets utskottsbetänkande är mycket bra. Men
            trots dessa vackra ord har lönsamheten minskat ganska kraftigt.
            Vid tidpunkten för beräkningen av lönsamheten hade
          </note>
          <note>
            Norrlandsjordbruket en kostnadstäckningsgrad på ca 57 %. Därefter
            har lönsamheten fram till i dag sjunkit till ca 47 %. Detta är
            en kraftig försämring av lönsamheten för både mjölk och kött.
            Därför borde det nu bli en uppjustering som stämde överens med
            fjolårets riksdagsbeslut.
          </note>
          <note>
            Så har dock inte blivit fallet. Uppjusteringen av t.ex. mjölkpriset
            medför inte att priset kommer upp till långt när den nivå som
            priset hade vid den tidigare tidpunkten för lönsamhetsberäkningen.
          </note>
          <note>
            Därtill kommer alla prishöjningar som förekommit under den här
            tiden. Så oavsett vilka grunder man använder för att beräkna lönsamheten,
            är det lätt att konstatera att priset på kött och mjölk har sjunkit
            kraftigt under de senaste två åren.
          </note>
          <note>
            Detta har i sin tur lett till att många brukare har slutat under
            dessa år, och detta är allvarligt. Med tanke på den starkt utglesade
            produktionen i stora delar av norra Sverige är det viktigt att
            bibehålla och kanske även utöka produktionen i dessa delar av
            landet. Det är faktiskt på vissa ställen så glest mellan gårdarna
            att det är risk för att mjölklinjerna försvinner. Därför måste
            det nu ske någonting snabbt för att förbättra möjligheterna för
            jordbruket i norra Sverige. Jordbruket utgör det norrländska näringslivets
            ryggrad, eftersom jordoch skogsbruket i stora delar av den norrländska
            landsbygden är den enda näringen. Därför har jordbruket också
            en stor regionalpolitisk betydelse.
          </note>
          <note>
            Vi har ju under de senaste åren ofta talat om en öppen och levande
            landsbygd. Om ytterligare brukare slutar, riskerar stora delar
            av åkermarken inom Norrlandsjordbruket att förbuskas eller planteras
            igen. Detta får stora följder för hela vårt kulturlandskap. Inte
            minst för turistnäringen är det väsentligt att vi kan behålla
            vårt vackra och fina landskap. Därför behövs de medel som centern
            yrkar på i reservation nr 5.
          </note>
          <note>
            Även frågan om stödområdena har diskuterats i denna debatt.
          </note>
          <note>
            I uppdraget till jordbruksnämnden ingick även att det skulle
            ske en översyn av stödområdesgränserna och prisstödets konstruktion.
            Regeringen har valt att inte föreslå några ändringar av stödesområdesgränserna,
            bl.a. därför att man vill avvakta den internationella utvecklingen.
            Det sägs i propositionen att en eventuell svensk EG-
          </note>
          <note>
            anslutning kan komma att ändra förutsättningarna för ett regionalpolitiskt
            motiverat stöd. En justering av stödområdesgränserna som är beroende
            av olika inre och yttre betingelser kan knappast vara ett hinder
            i våra internationella förhandlingar.
          </note>
          <note>
            Nu förutsätter utskottet att regeringen vid lämplig tidpunkt
            skall återkomma med en redovisning på nödvändiga justeringar.
            Det kommer nu också att ske ytterligare översyn av stödområdena
            i denna fråga. Det hade dock varit motiverat att omgående flytta
            upp Sunne, Munkfors, Filipstad, Forshaga och Kil samt Älvbacka
            och Nyeds församlingar i
          </note>
          <note>
            Karlstads kommun till ett högre stödområde. Men det vill utskottsmajoriteten
            inte göra.
          </note>
          <note>
            Det hade egentligen funnits anledning att föra upp många fler
            kommuner i detta område, och det kommer förhoppningsvis att ske
            genom denna utredning och ske snabbt. Utglesningen av brukare
            är stor i dessa områden. Görs det ingenting snart, riskerar vi
            att få en snabb utslagning av bönder.
          </note>
          <note>
            Många brukare är äldre och kommer att sluta inom de närmaste
            åren. De yngre har i dag med nuvarande ekonomiska förutsättningar
            svårt att klara av en etablering. De avstår därför ofta och väljer
            att göra någonting annat i stället. Vi måste därför se till att
            vi får en nyrekrytering till näringen.
          </note>
          <note>
            Vill vi att hela Sverige skall leva, är det väsentligt att vi
            kan ha ett jordbruk i hela landet. Detta är nödvändigt av många
            olika orsaker -- dels av beredskapsskäl, dels för produktion av
            livsmedel av god kvalitet, dels av sysselsättningsskäl, dels för
            bibehållande av vårt fina, öppna landskap. Det är över huvud taget
            nödvändigt för att vi skall ha en levande landsbygd, där tillräckligt
            många människor kan bo och leva.
          </note>
          <note>
            Herr talman! Jag skall inte ytterligare förlänga debatten utan
            inskränker mig till att med detta instämma i det som framförts
            i de reservationer till detta betänkande som centern står bakom.
          </note>
          <note>
            Överläggningen var härmed avslutad.
          </note>
          <note>
            Bostadsutskottets betänkande BoU16
          </note>
          <note>
            Mom. 1 (inkomstgränsen och den övre bostadskostnadsgränsen m.m.
            avseende bostadsbidrag till barnfamiljer)
          </note>
          <note>
            Utskottet hemställan bifölls med 236 röster mot
          </note>
          <note>
            56 för reservation 1 av Knut Billing m.fl.
          </note>
          <note>
            Mom. 2 (nedre bostadskostnadsgränsen)
          </note>
          <note>
            Utskottets hemställan bifölls med 245 röster mot
          </note>
          <note>
            17 för reservation 3 av Jan Strömdahl. 30 ledamöter avstod från
            att rösta.
          </note>
          <note>
            Mom. 3 (bostadsbidrag vid skilsmässa)
          </note>
          <note>
            Utskottets hemställan bifölls med 240 röster mot
          </note>
          <note>
            50 för reservation 4 av Ange Hansson m.fl. 1
          </note>
          <note>
            ledamot avstod från att rösta.
          </note>
          <note>
            Mom. 6 (bostadsbidrag till ungdomar utan barn)
          </note>
          <note>
            Utskottets hemställan bifölls med 194 röster mot
          </note>
          <note>
            48 för reservation 8 av Agne Hansson och Birger
          </note>
          <note>
            Andersson. 51 ledamöter avstod från att rösta.
          </note>
          <note>
            Mom. 7 (bidragsandelen avseende vissa hushåll utan barn m.m.)
          </note>
          <note>
            Utskottets hemställan bifölls med 225 röster mot
          </note>
          <note>
            16 för reservation 11 av Jan Strömdahl. 50
          </note>
          <note>
            ledamöter avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Jordbruksutskottets betänkande JoU27
          </note>
          <note>
            Mom. 1 (allmänna utgångspunkter för stödet till jordbruket i
            norra Sverige)
          </note>
          <note>
            Utskottets hemställan bifölls med 254 röster mot 31
          </note>
          <note>
            för reservation 1 av Karl Erik Olsson och Karin
          </note>
          <note>
            Starrin. 6 ledamöter avstod från att rösta.
          </note>
          <note>
            Mom. 5 (ändringar i stödområdesindelningen)
          </note>
          <note>
            Utskottets hemställan -- som ställdes mot dels reservation 3
            av Karl Erik Olsson och Karin
          </note>
          <note>
            Starrin, dels reservation 4 av Annika Åhnberg --
          </note>
          <note>
            bifölls med acklamation.
          </note>
          <note>
            Mom. 14 (anslaget Stöd till jordbruket och livsmedelsindustrin
            i norra Sverige)
          </note>
          <note>
            Utskottets hemställan bifölls med 259 röster mot 33
          </note>
          <note>
            för reservation 5 av Karl Erik Olsson och Karin
          </note>
          <note>
            Starrin. 1 ledamot avstod från att rösta.
          </note>
          <note>
            Mom. 17 (utgångspunkter för stödet efter budgetåret 1991/92)
          </note>
          <note>
            Utskottets hemställan -- som ställdes mot reservation 6 av Karl
            Erik Olsson och Karin
          </note>
          <note>
            Starrin -- bifölls med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Beslut om uppskjuten votering av kvällsärenden
          </note>
          <note>
            På förslag av tredje vice talmannen medgav kammaren att de ärenden
            som hann debatteras färdigt under återstoden av dagens sammanträde
            skulle företas till avgörande i ett sammanhang i början av morgondagens
            arbetsplenum.
          </note>
          <note>
            14 § Tioöresmyntet m.m.
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1990/91:FiU23 Tioöresmyntet m.m. (förs.
          </note>
          <note>
            1990/91:14).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 16 maj.)
          </note>
          <note>
            15 § Utveckling av offentlig sektor
          </note>
          <note>
            Föredrogs
          </note>
          <note>
            finansutskottets betänkande 1990/91:FiU25
          </note>
          <note>
            Utveckling av offentlig sektor (prop. 1990/91:100
          </note>
          <note>
            delvis).
          </note>
          <note type="speaker">
            Anf. 119 RUNE RYDÉN (m):
          </note>
          <note>
            Herr talman! Till finansutskottets betänkande 25
          </note>
          <note>
            om utveckling av den offentliga sektorn finns fogat en gemensam
            borgerlig reservation, som på ett utmärkt sätt sammanfattar vår
            syn på den offentliga sektorn och dess utveckling och förändring.
            Jag yrkar därför bifall till reservationen, och jag kommer att
            begära rösträkning på den i morgon.
          </note>
          <note>
            Herr talman! Varje valår kommer socialdemokraterna med förslag
            om utveckling eller förnyelse av den offentliga sektorn. Det har
            kostat åtminstone en civilminister taburetten, och när man har
            tagit del av det material som har presenterats först i samband
            med budgetpropositionen och nu till kompletteringspropositionen,
            finns det en utomordentligt stor risk att samma sak kommer att
            upprepas även den här gången.
          </note>
          <note>
            Visserligen har man konkretiserat sig i så måtto att man nu talar
            om en tioprocentig minskning av den statliga administrationen,
            och det förslag som presenterades i samband med kompletteringspropositionen
            har rubriken
          </note>
          <note>
            Omställning och minskning av den statliga administrationen.
          </note>
          <note>
            Däremot talas det mycket litet om en förnyelse av den offentliga
            sektorn. Det tycker jag är beklagligt, men också symtomatiskt
            för den socialdemokratiska politiken på det här området.
          </note>
          <note>
            Man har byggt upp en stor offentlig sektor, den i förhållande
            till folkmängden största i västvärlden.
          </note>
          <note>
            Ändå klarar den på många håll inte av sina uppgifter och fungerar
            -- som vi alla vet -- allt sämre. För att finansiera utbyggnaden
            av den stora offentliga sektorn har skattetrycket stegvis höjts
            till det i särklass högsta i västvärlden.
          </note>
          <note>
            Resultatet har blivit kraftiga marginalskatteeffekter, som innebär
            att det lönar sig dåligt att arbeta. Sveriges ekonomi utvecklas
            nu allt långsammare jämfört med våra konkurrentländer.
          </note>
          <note>
            Det är många faktorer som bidrar till detta, men den offentliga
            sektorn, som har kommit att ta över en allt större del av samhällets
            varu- och tjänsteproduktion absorberar de nytillträdande på arbetsmarknaden
            och ställer därmed till problem vid den privata sektorns utveckling.
          </note>
          <note>
            Vi reservanter vill i stället att det skall föras en politik
            som syftar till ekonomisk tillväxt och som skapar förutsättningar
            för trygghet och välfärd åt alla medborgare.
          </note>
          <note>
            En så stor andel som möjligt av varu- och tjänsteproduktionen
            måste underkastas marknadsmässiga villkor. Den offentliga sektorn
            skall främst sköta sådana verksamheter som inte lämpar sig för
            den privata marknaden. Dit hör bl.a.
          </note>
          <note>
            rättsväsende och försvar, för att nu ta de två tydligaste exemplen.
          </note>
          <note>
            Slopande av monopol och avreglering skall öppna den offentliga
            tjänsteproduktionen för konkurrerande privata alternativ. Därmed
            kommer produktivitetsutvecklingen att förbättras, enligt vår uppfattning.
            Tjänsteproduktionen blir då både bättre och billigare.
          </note>
          <note>
            Genom konkurrens inom bl.a. sjukvård, barnomsorg och utbildning
            ökas valfriheten.
          </note>
          <note>
            Genom att medborgarna kan välja vilket sjukhus de vill utnyttja
            eller vilken form av barnomsorg som passar dem bäst, uppnår man
            en välfärdsvinst. Dels erhålls kostnadseffektivitet genom att
            inslaget av konkurrens ökar, dels får konsumenterna den service
            som de efterfrågar.
          </note>
          <note>
            Genom ökad upphandling från privata entreprenörer kan större
            flexibilitet och lägre kostnadsnivåer nås. En konsekvens av denna
            politik blir att ett stort antal offentliga företag säljs och
            överförs till den privata sektorn. Den nödvändiga myndighetsutövningen
            -- och det finns många sådana -- skall följa effektiva styrmodeller
            där målsättningarna är tydliga och där kontroll- och utvärderingsverksamheten
            sker utifrån.
          </note>
          <note>
            Det borde vara en självklarhet att myndigheterna skall ägna sig
            åt sådan verksamhet som den offentliga organisationsformen lämpar
            sig bäst för.
          </note>
          <note>
            Så är ju inte fallet i dag.
          </note>
          <note>
            Detta har lett till att kvaliteten på de utförda tjänsterna sjunker
            på område efter område, samtidigt som kostnaderna per utförd tjänst
            ökar.
          </note>
          <note>
            Vi står i dag inför ett vägskäl då det gäller för den offentliga
            sektorn att utvecklas på ett annorlunda och bättre sätt. Att enligt
            socialdemokratisk modell höja skatter och avgifter medan ekonomins
            tillväxt avtar är allvarligt. Det äventyrar den grund för välfärd
            som utgörs av det personliga engagemanget inom privat verksamhet.
            Avkastningen på egna insatser och eget risktagande blir sämre,
            och det blir allt mindre intressant att arbeta och skapa.
          </note>
          <note>
            Därför måste den offentliga verksamheten effektiviseras och omvandlas.
            Om så inte sker, kommer välfärden i vårt land att så småningom
            urholkas.
          </note>
          <note>
            Allmänhetens missnöje växer när bristerna i den offentliga servicen
            blir tydligare. Det bekräftades redan för några år sedan i en
            SIFO-undersökning att stödet för offentliga monopol inom vård
            och barnomsorg är mycket svagt.
          </note>
          <note>
            En allt större andel av befolkningen anser det vara bra med privata
            alternativ på de här områdena.
          </note>
          <note>
            För att undvika försämrad välfärd och förhindra att allmänhetens
            förtroende för den politiska makten avtar, måste en effektiv och
            ändamålsenlig välfärdspolitik föras, där låga kostnader kombineras
            med frihet för den enskilde medborgaren att välja den service
            som hon/han önskar.
          </note>
          <note>
            För att uppnå den mångfald och valfrihet som vi önskar måste
            man genomföra några förändringar som jag helt kortfattat skall
            försöka sammanfatta.
          </note>
          <note>
            För det första måste monopol och specialregleringar avskaffas
            inom flera områden.
          </note>
          <note>
            För det andra måste viss offentlig verksamhet avyttras till privata
            intressen.
          </note>
          <note>
            För det tredje måste den lagstiftning och de statsbidragsregler
            som diskriminerar privat verksamhet ändras.
          </note>
          <note>
            För det fjärde måste man använda samma principer för val mellan
            egen regi och entreprenad som används i dag mellan olika entreprenörer.
          </note>
          <note>
            För det femte bör myndighetsuppgifter inom den offentliga verksamheten
            avgränsas från andra uppgifter.
          </note>
          <note>
            För det sjätte bör statliga och kommunala bolag säljas ut.
          </note>
          <note>
            För det sjunde bör den offentliganställda personalens möjligheter
            att utifrån givna mål och förutsättningar forma den konkreta verksamheten
            vidgas.
          </note>
          <note>
            Och till slut, för det åttonde, bör avgiftsfinansiering förekomma
            i större utsträckning i större utsträckning för att öka konsumentstyrningen
            av den offentliga sektorns tjänsteproduktion.
          </note>
          <note>
            Dessa punkter finns återgivna i reservationen, herr talman, men
            jag ansåg dem så viktiga att jag ville läsa in dem till protokollet.
          </note>
          <note type="speaker">
            Anf. 120 ANNE WIBBLE (fp):
          </note>
          <note>
            Herr talman! Finansutskottet har så länge jag har varit i riksdagen
            varje år haft ett betänkande om utvecklingen i den offentliga
            sektorn. Under årens lopp har man kunnat notera ett och annat
            framsteg som ett resultat av detta arbete.
          </note>
          <note>
            Det har tagits några steg till ökad valfrihet, och det har tagits
            några steg för avreglering av de regelsystem som fanns tidigare.
            Några ytterligare smärre steg tas i årets budgetproposition och
            även i kompletteringspropositionen.
          </note>
          <note>
            Det som jag tycker är oerhört förvånande är att detta förnyelsearbete
            går så fasligt långsamt. Jag skall inte genera utskottets talesman
            genom att citera förre finansministern Kjell-Olof Feldts bok.
          </note>
          <note>
            Jag har förstått att det i vissa kretsar anses ganska ofint att
            göra det. Men det framstår där ändå som mycket klart att den offentliga
            sektorn har varit ett ständigt trätoämne inom socialdemokratin.
            Jag misstänker att det är skälet till att det har skett så få
            saker och att det som har skett har gått så långsamt.
          </note>
          <note>
            Jag tror nämligen -- men PerOlof Håkansson får väl korrigera
            mig om jag har fel -- att en av orsakerna till att det har gått
            långsamt är att socialdemokraterna har glömt bort att det viktigaste
            målet för den offentliga verksamheten är medborgarnas önskemål
            och medborgarnas välfärd i vid bemärkelse. Det är medborgarnas
            önskemål och behov som skall tillgodoses, ingenting annat.
          </note>
          <note>
            Man skulle lätt kunna tro att allteftersom den offentliga sektorn
            har vuxit i omfattning skulle medborgarna bli mer och mer nöjda.
            Men så är det tyvärr inte. Det finns riklig information om att
            det förhåller sig nästan precis tvärtom. Problemen har i stället
            blivit alltmer synliga. Man talar ganska allmänt om ineffektivitet,
            felaktig användning av resurser samt om köer och bristsituationer.
            Utan att överdriva alltför mycket tror jag att man kan säga att
            den offentliga sektorns organisation företer ganska stora likheter
            med den som finns i en planekonomi -- centralstyrning, alltför
            stora enheter, bristande samband mellan prisbildning och kostnader
            och därmed också mellan utbud och medborgarnas efterfrågan.
          </note>
          <note>
            Detta finns något belyst i den statliga maktutredningen. Maktutredningen
            som undersökte hur just medborgarna upplevde sina möjligheter
            att påverka det som de får som konsumenter av så att säga vanliga
            varor och tjänster på den privata marknaden och det som de får
            som konsumenter av den offentliga sektorns tjänster. Markutredningens
            resultat visar att människor genomgående anser sig ha ett bättre
            inflytande som vanliga konsumenter på den privata marknaden än
            som patienter inom sjukvården, som föräldrar till skolbarn eller
            som föräldrar till dagisbarn eller liknande, dvs. att man upplever
            sin situation som konsument av offentliga tjänster som sämre.
            Valfriheten och medborgarinflytandet är betydligt större på den
            privata marknaden.
          </note>
          <note>
            Utan att överdriva tror jag att många inom den offentliga sektorn
            upplever en betydande vanmakt.
          </note>
          <note>
            Jag tror inte att detta gäller bara dem som efterfrågar offentliga
            tjänster av olika slag, utan det gäller i hög grad också dem som
            jobbar med verksamheten. En överväldigande majoritet av dem som
            i dag jobbar inom den offentliga sektorn är kvinnor. De flesta
            av dem har bara en enda offentlig arbetsgivare att välja, dvs.
            att de i praktiken inte har något valt. Alla vi andra har möjlighet
            att välja mellan olika typer av arbetsgivare, men det har i allt
            väsentligt inte de som arbetar med vård, omsorg och utbildning.
          </note>
          <note>
            Därtill kommer, tror jag att många som jobbar inom offentlig
            verksamhet i dag upplever en betydande frustration i själva jobbet.
            De upplever att de kläms från två håll. Vi politiker, från nästan
            alla partier tror jag, ställer krav på att verksamheten i första
            hand skall bli billigare. Den skall kosta mindre pengar. Sedan
            ställs andra krav från kunder, patienter eller konsumenter --
            hur man nu vill betrakta medborgarna -- på att verksamheten skall
            bli bättre, t.ex. att köerna skall försvinna. Och de anställda
            har också, enligt min uppfattning, ett betydande eget intresse,
            en yrkesstolthet, att uppfylla konsumenternas önskemål om att
            tjänsterna skall bli bättre.
          </note>
          <note>
            I dag kläms de anställda inom den offentliga verksamheten i mycket
            hög grad mellan dessa önskemål som är omöjliga att förena. De
            kan inte förverkligas därför att ''systemet'', organisationen
            eller byråkratin, vad man nu vill kalla det, sätter stopp och
            sätter upp hinder för förändringar.
          </note>
          <note>
            För att lösa upp alla dessa knutar för att tillgodose både medborgarnas
            önskemål och de anställdas önskemål krävs det faktiskt litet grand
            av en revolution inom den offentliga verksamheten. Jag tror att
            det är viktigt att vi går tillbaka grunden och återupprättar själva
            grundtanken, att det är medborgarna som skall bestämma. Det innebär
            vad vi kallar en valfrihetsrevolution, när människor få möjlighet
            att välja själva. Vi vill får bort den förmyndarmentalitet som
            präglar mycket av verksamheten i dag, där tankegången är att staten
            och kommunerna erbjuder en viss tjänst. Om man som konsument inte
            vill ha den får man vara utan.
          </note>
          <note>
            Jag tycker att det är att vara alltför snål och snäv i sitt synsätt.
            För alla vi som konsumenter skall få möjlighet att välja krävs
            det att det finns mer än ett alternativ tillgängligt, t.o.m. att
            det finns privata alternativ. På ekonomiskt fackspråk är detta
            samma sak som att införa konkurrens. I dag är det nämligen i betydande
            grad monopol. Monopol är dessutom dyra och ineffektiva. Det finns
            en ohygglig mängd litteratur som visar detta på ett helt övertygande
            sätt.
          </note>
          <note>
            När man inför konkurrens blir det inte bara fler valmöjligheter
            för oss som konsumenter utan också fler valmöjligheter för de
            anställda. De kan välja mellan att arbeta med vård inom kommunen,
            landstinget eller hos ett privat företag utan att behöva byta
            yrke, vilket de i dag måste göra. Då kommer också de anställdas
            yrkeskunskaper till mycket större rätt. När man som anställd känner
            att man kan påverka själv blir yrkesstoltheten och tillfredsställelsen
            i jobbet mycket större, och verksamheten blir nästan alltid väldigt
            mycket bättre.
          </note>
          <note>
            Enligt min mening är det faktiskt de som i dag motsätter sig
            konkurrens, enskilda alternativ och ändrade organisationsformer
            inom den sociala tjänsteproduktionen som skapar dessa ständiga
            inre konflikter och frustrationskänslor både hos oss konsumenter
            och hos dem som är anställda och jobbar med verksamheten.
          </note>
          <note>
            Herr talman! I det här betänkandet säger utskottsmajoriteten,
            bestående av socialdemokraterna och vänsterpartiet, flera kloka
            saker. Jag vill citera en sak om det pågående reformarbetet. ''Det
            gäller t.ex. kraven på omprövningar av offentliga verksamheter,
            ökad produktivitet och effektivtet, nya finansieringsformer samt
            ökad konkurrens och större möjligheter för medborgarna att välja
            mellan olika alternativ.''
          </note>
          <note>
            Några rader längre ned står det också att den offentliga sektorns
            verksamhet skall finansieras solidariskt. Allt detta är utmärkt.
          </note>
          <note>
            När man läser vidare i betänkandet finner man att majoriteten
            redan på nästa sida tar tillbaka dessa kloka tankar. Där står
            nämligen följande:
          </note>
          <note>
            ''Utskottet vill också understryka att inte minst fördelningspolitiska
            skäl talar för att väsentliga delar av servicen inom områdena
            vård, omsorg och utbildning även fortsättningsvis bör produceras
            i kommunal regi.'' Varför det? De fördelningspolitiska intressena,
            som jag tycker är viktiga, hänger väl samman med betalningen av
            tjänsterna, med finansieringen av verksamheten.
          </note>
          <note>
            Vilka fördelningspolitiska skäl finns det att lägga sig i om
            produktionen sker i kommun, landsting eller privata företag? Jag
            skulle önska att Per Olof
          </note>
          <note>
            Håkansson kunde förklara för mig hur ni har tänkt för att komma
            fram till slutsatsen att det finns fördelningspolitiska skäl som
            talar för att produktionen av viktiga sociala tjänster måste ske
            i kommunala monopol. Det enda skälet -- och det är inte fördelningspolitiskt,
            men över huvud taget det enda skäl som jag har kunnat finna --
            hänger snarast ihop med att man har intresse av i vilken facklig
            organisation de anställda skall vara organiserade.
          </note>
          <note>
            Men detta kan ju rimligen inte vara något fördelningspolitiskt
            intresse för medborgarna.
          </note>
          <note>
            Herr talman! Jag har bara denna fråga. Eftersom
          </note>
          <note>
            Rune Rydén redan har yrkat bifall till reservation 1
          </note>
          <note>
            har jag inget övrigt yrkande.
          </note>
          <note type="speaker">
            Anf. 121 CARL FRICK (mp):
          </note>
          <note>
            Herr talman! Det finns ju aktuella beräkningar i långtidsbudgeten
            för perioden fram till 1995/96, som ingår i kompletteringspropositionen.
          </note>
          <note>
            Beräkningarna visar att statens finanser har försämrats mycket.
            Vi står inför ett stort budgetunderskott på 18,5 miljarder kronor,
            och kommande budgetår blir underskottet mycket större. För att
            uppnå en balans 1995/96 måste man enligt beräkningar ha en tillväxt
            på 2,3 % om året.
          </note>
          <note>
            Har man inte det får man räkna med betydande budgetunderskott
            i framtiden. Dessa siffror belyser ett grundläggande dilemma av
            stor betydelse, inte minst för en ekologiskt balanserad ekonomisk
            politik. Den verksamhet som bedrivs inom den offentliga sektorn
            består ju till stor del av tjänster som förutom att ha stor social
            betydelse inte heller har någon nämnvärd negativ inverkan på miljön.
          </note>
          <note>
            Det vore därför naturligt, i en ekologiskt balanserad utveckling,
            att låta sådan verksamhet öka, medan naturresurskrävande och miljöstörande
            varuproduktion, som till stor del ingår i den privata konsumtionen,
            hölls tillbaka.
          </note>
          <note>
            Men en sådan utveckling är tyvärr inte möjlig med nuvarande organisation
            och finansiering av den offentliga sektorn. Den skulle nämligen
            kräva ständigt stigande skattekvoter, något som inte är möjligt
            i ett land som redan har en av världens högsta skattekvoter.
          </note>
          <note>
            En ytterligare negativ faktor för den offentliga tjänsteproduktionen
            är att det är mycket svårare att öka produktiviteten för personliga
            tjänster som omsorg om barn, gamla, sjuka och handikappade än
            i t.ex. varuproduktionen där arbetskraft kan ersättas med maskiner.
            Om de som arbetar i de här sektorerna, trots en lägre produktivitetsökning,
            skall ha samma löneutveckling som anställda i varuproduktionen,
            kommer de relativa kostnaderna för offentliga tjänster att hela
            tiden stiga. Även detta pressar skattekvoten uppåt.
          </note>
          <note>
            Sammantaget innebär de här faktorerna att ekonomin, med nuvarande
            utformning av de offentliga systemen, måste växa med ungefär 2
            %
          </note>
          <note>
            om året, för att man skall kunna bibehålla ungefär oförändrad
            standard inom offentlig tjänsteproduktion och transfereringar.
            Inom denna ram måste dessutom, med nuvarande finansieringslösningar,
            den privata konsumtionen växa snabbare än den offentliga, om inte
            skattekvoten skall öka, och det är ju ekologiskt orimligt.
          </note>
          <note>
            Om inte en medveten och aktiv strategi utvecklas för att hantera
            dessa problem kommer antingen statens och kommunernas underskott
            att växa snabbt eller också måste stora och oplanerade besparingar
            och standardsänkningar göras i framtiden. Den gröna strategin
            för en omstrukturering av den offentliga sektorn innehåller flera
            komponenter. Gemensamt för strategin är att värna om det sociala
            ansvaret för dem som verkligen har det svårt i samhället, medan
            medel- och höginkomsttagare i ökad usträckning själva får finansiera
            sin konsumtion och sociala trygghet.
          </note>
          <note>
            Dagens system med socialförsäkring och bidrag från staten till
            hushållen bygger på en blandning av flera olika principer. ATP,
            sjukförsäkring, föräldraförsäkring och arbetslöshetsförsäkring
            följer inkomstbortfallsprincipen, dvs. ger i större eller mindre
            grad ersättning för förlorad arbetsförtjänst. Andra bidrag ger
            en sorts grundskydd, lika för alla, t.ex. folkpensionen och det
            allmänna barnbidraget. Det finns också inkomstprövade bidrag som
            trappas av eller bortfaller vid högre inkomst. Miljöpartiet anser
            att socialförsäkringarna i större utsträckning skall bygga på
            principen om skydd för en grundstandard, lika för alla, kompletterat
            med vissa inkomstprövade bidrag. Principen att samhället står
            som garant för en grundstandard som det går att leva på men inte
            ger något utrymme för en mer utvecklad privat konsumtion står
            i överensstämmelse med de gröna värderingarna om återhållsamhet
            med materiell konsumtion. Detta leder också till att människor
            med högre inkomster som vill skydda sig mot inkomstbortfall i
            högre grad än i dag själva får svara för sitt försäkringsskydd.
          </note>
          <note>
            Ett sådant arrangemang har minst två ytterligare fördelar.
          </note>
          <note>
            Det privata hushållssparandet ökar genom att människor får ytterligare
            motiv att spara.
          </note>
          <note>
            Fördelningspolitiskt uppstår det en omfördelning till förmån
            för personer med lägre inkomst. Detta sker om nuvarande finansiering
            av grundskyddet kvarstår, dvs. arbetsgivaravgifter i proportion
            till inkomsten och utan tak. Fördelen är att denna form av fördelningspolitik
            inte innebär högre obligatoriska marginaleffekter. Den som vill
            ha en kompletterande försäkring kan ordna det själv genom att
            låta premien belasta det privata konsumtionsutrymmet. Utöver inriktningen
            på grundskydd är det också i vissa av socialförsäkringssystemen
            rimligt med en viss självrisk.
          </note>
          <note>
            Det är också viktigt att man släpper loss krafterna i samhället.
            De stora offentliga systemen som skola, sjukvård, barn- och äldreomsorg
            är i dag ofta mycket stela och tungrodda. Genom att lätta på regleringar
            och tillåta att nya alternativ får arbeta på lika villkor måste
            det vara möjligt att få ut mer service för pengarna. De enskilda
            individerna måste i ökad utsträckning få inflytande eller disponera
            över medel för barnomsorg och skola.
          </note>
          <note>
            Finansieringen av tjänsterna kan i många fall skiljas från själva
            utförandet. För utförandet av tjänsterna bör offentliga, kooperativa
            och privata lösningar finnas sida vid sida. Det kan ge en stimulerande
            konkurrens med utveckling av många olika lösningar för att tillgodose
            medborgarnas behov som säkert skiftar mycket.
          </note>
          <note>
            Skattereformen har ju medfört att vissa grupper har kommit i
            kläm, t.ex. vissa pensionärer. Här har man då ordnat en del provisoriska
            lösningar. En hel del av de förslag som vi har sett i Ny start
            för
          </note>
          <note>
            Sverige går i motsatt riktning mot vad man betraktar som en rättvis
            fördelning. Partierna i fråga vill t.ex. ta bort ATP-avgiften
            över det s.k.
          </note>
          <note>
            taket på 7,5 basbelopp. Då bidrar man inte till finansieringen
            för dem som har det sämre.
          </note>
          <note>
            En grön politik för en ekologiskt balanserad utveckling ställer
            stora krav på fördelningspolitiken, eftersom det totala utrymmet
            för privatkonsumtion inte kommer att växa på samma sätt som i
            dagens förslag.
          </note>
          <note>
            Låginkomsttagarna måste med lämpliga åtgärder skyddas för t.ex.
            ökade utgifter för energi och boende som kommer att bli en effekt
            av den gröna politiken. Men fördelningspolitiken måste drivas
            med sådana medel att man inte med alltför höga skatter och marginaleffekter
            åstadkommer att ekonomin fungerar sämre, med påföljd att de nödvändiga
            produktivitetsförbättringarna och miljöinvesteringarna inte kan
            komma till stånd. Vi tror inte att det är realistiskt att de närmaste
            åren sänka skattekvoten. Möjligen kan man tänka sig en liten höjning
            för att sätta i gång goda miljöinvesteringar, men det måste göras
            med stor försiktighet, så att det inte blir allvarliga verkningar
            på samhällsekonomin.
          </note>
          <note>
            Inom ramen för en i stort sett oförändrad skattekvot bör det
            vara möjligt att göra justeringar av inkomstskatterna med högre
            grundavdrag och högre marginalskatt. En annan viktig omfördelningseffekt
            uppkommer, om man genomför förslaget om grundpension och regressiva
            ersättningar inom vissa socialförsäkringar. Detta gör att medel-
            och höginkomsttagarna får avsätta en del av sin privata konsumtion
            för kompletterande försäkringspremier. Denna omfördelning har
            inte samma negativa verkningar som en ytterligare höjning av marginalskatten
            skulle ha.
          </note>
          <note>
            Omläggningen med ökade skatter på energiråvaror och utsläpp i
            kombination med minskade skatter på arbete i allmänhet har också
            positiva fördelningseffekter. Högre inkomsttagare är i allmänhet
            större konsumenter av t.ex. energi, och då blir det också möjligt
            för den enskilde att själv påverka sin skattebelastning genom
            att leva energisnålt eller miljövänligt. Som vi tidigare sagt
            är det viktigt att ge ett särskilt stöd till glesbygdsboende,
            så att de kan utnyttja kollektiva transportmedel. Därför tycker
            vi att det är mycket viktigt att man ser över de rådande monopolsystemen.
            Jag vill därför yrka bifall till vårt krav på att de här frågorna
            skall utredas. Bifall till reservation 2!
          </note>
          <note type="speaker">
            Anf. 122 PER OLOF HÅKANSSON (s):
          </note>
          <note>
            Herr talman! Det var i någon mening intressant att lyssna på
            Rune Rydén, Anne Wibble och Carl
          </note>
          <note>
            Frick. Men jag måste säga att jag ser litet skillnad mellan det
            som sades och den rubrik som diskussionen förs under, nämligen
            utveckling av offentlig sektor.
          </note>
          <note>
            Vi är inte oeniga i allt. Det kan tyckas så, framför allt när
            man lyssnar på Anne Wibble. Vi är helt överens med Anne Wibble
            om resonemanget att det är medborgarnas behov och önskemål som
            skall vara styrande för arbetet inom den offentliga sektorn. Den
            offentliga sektorns uppgift är att ge service och trygghet. Men
            jag tycker också att vi skall kunna vara ense om att det finns
            grundläggande skillnader mellan verksamhet som drivs i offentlig
            regi och verksamhet som drivs i privat organisationsform. Det
            kan t.ex. gälla synen på demokrati och självklart kraven på offentlighet.
          </note>
          <note>
            Det kan också gälla olika krav på rättssäkerhet, när vi diskuterar
            eventuella och faktiska skillnader mellan verksamhet som drivs
            i offentlig resp. privat regi. Men det finns också skillnader
            inom verksamhet som drivs i offentlig regi. Där finns myndighetsutövningen,
            den allmänna servicen och den kommersiella verksamheten, vilka
            helt klart har olika regelsystem och är av olika karaktär.
          </note>
          <note>
            Nu diskuterar vi utvecklingen av den offentliga sektorn. Läser
            man reservationen på s. 9 och 10 kan man rätt snabbt komma till
            frågan om detta är utveckling av den offentliga sektorn. Jag tror
            att det som diskuteras i reservationen snarare kan betecknas som
            en avveckling av den offentliga sektorn. Då har man kanske skäl
            att ställa sig en annan fråga: Vilken garanti för trygghet och
            service ger egentligen marknadslösningarna?
          </note>
          <note>
            Jag är av den uppfattningen att budgetpropositionen visar på
            vägar som kan föra mycket långt och som garanterar den trygghet
            och service som människor har behov av. Den tryggheten och den
            servicen garanteras för alla, inte bara för några.
          </note>
          <note>
            Visst finns det vinnare i det system som reservanterna pekar
            på. Man pratar om vinnarna, men man glömmer att det också finns
            förlorare. Jag vill gärna ha sagt att de marknadslösningar som
            man förespråkar på intet sätt är någon garanti för trygghet och
            service. Nyliberalismens marknadslösningar är inte alltid sådana
            att de garanterar och tillfredsställer de mänskliga behov som
            finns.
          </note>
          <note>
            Med detta ber jag, herr talman, att få yrka bifall till finansutskottets
            hemställan.
          </note>
          <note type="speaker">
            Anf. 123 RUNE RYDÉN (m):
          </note>
          <note>
            Herr talman! Per Olof Håkansson talade om medborgarnas behov
            och önskningar som grund för service och trygghet samt att den
            offentliga sektorn är den yttersta garanten för detta. Han sade
            också att det finns grundläggande skillnader mellan oss och socialdemokraterna
            när det gäller i vilken form som servicen och tryggheten skall
            garanteras medborgarna, om det skall ske enbart i offentlig regi
            eller om det också skall kunna ske i privat regi.
          </note>
          <note>
            Det är alldeles riktigt att det finns grundläggande skillnader
            mellan våra synsätt. Men jag vill säga till
          </note>
          <note>
            Per Olof Håkansson att vissa delar av den offentliga sektorn,
            den som gäller klar myndighetsutövning, i regel naturligtvis skall
            ske i offentlig regi. Jag gav ett par exempel på detta. Däremot
            menar jag att man på många andra områden, kanske t.o.m. på de
            flesta andra områden, kan pröva andra alternativ.
          </note>
          <note>
            Jag tycker att socialdemokraterna har varit utomordentligt tröga
            och dåliga på att tillåta andra alternativ och andra möjligheter.
            Det har lett till att marknadslösningar inte har kunnat prövas.
            Därför blir också medborgarna förlorare i det här systemet. De
            kan inte få just sina önskemål tillgodosedda, eftersom det offentliga
            systemet enbart ger en typ av service. Det är mycket stelbent
            och saknar den flexibilitet som vi vill eftersträva.
          </note>
          <note>
            Med olika former av marknadslösningar kan en större flexibilitet
            och därmed en högre servicenivå för medborgarna tillgodoses.
          </note>
          <note type="speaker">
            Anf. 124 ANNE WIBBLE (fp):
          </note>
          <note>
            Herr talman! Det var trevligt att höra att Per Olof
          </note>
          <note>
            Håkansson vet att det är medborgarnas behov som styr den offentliga
            tjänsteproduktionen. Men jag måste säga att han ganska snabbt
            förföll till en mer beklaglig argumentation, nämligen till sådant
            som jag har hört förut och som jag egentligen inte tycker lämpar
            sig någonstans, men faktiskt allra minst i riksdagens kammare.
            Det gäller den typ av formuleringar som går ut på att det här
            inte handlar om utveckling utan om avveckling och allehanda nyliberala
            tankegångar.
          </note>
          <note>
            Jag ställde en enda fråga. Med utgångspunkt i ett system med
            offentlig solidarisk finansiering, som
          </note>
          <note>
            Per Olof Håkansson, jag och, såvitt jag förstår, alla andra i
            denna kammare är helt överens om, frågade jag: Vad gör det för
            skillnad för medborgarna om tjänsten produceras i kommunal regi,
            i landstingets regi eller av ett privat företag? Jag kan ta ett
            konkret exempel: husläkaren. Det är en aktuell fråga som vi i
            folkpartiet liberalerna driver och som fler och fler ansluter
            sig till. Människor skall få en egen doktor. Tror Per Olof Håkansson
            att han, jag eller någon annan känner sig mer eller mindre tillfredsställd
            beroende på om denne doktor har en rock som det står Stockholms
            läns landsting eller något annat landstingsnamn på eller om doktorn
            har en rock som det står AB XYZ på? Jag tror inte det. Jag tror
            att människors känsla av förtroende och tillit till sin doktor
            har helt andra orsaker än vilken arbetsgivare denne doktor råkar
            ha.
          </note>
          <note>
            Dessutom tror jag att det finns en annan aspekt som
          </note>
          <note>
            Per Olof Håkansson glömmer bort när det gäller konkurrens och
            valfrihet. Den anknyter till de anställdas tillfredsställelse.
            Det är väldigt många människor som arbetar med vård, omsorg och
            utbildning. Flertalet av dem är kvinnor. En aspekt på att införa
            konkurrens är faktiskt att de anställda på många områden kommer
            att finna sig vara bäst.
          </note>
          <note>
            I dag upplever många en konflikt och tycker att man klankar på
            dem, att de gör ett dåligt jobb. Med konkurrens kommer väldigt
            många av dem att uppleva att de faktiskt är bättre än andra. De
            kommer att klara konkurrensen bra. Tänk, vilken tillfredsställelse
            det måste vara för kanske en miljon människor att få uppleva denna
            yrkesstolthet! Det vill Per Olof Håkansson för några dogmatiska
            principers skull förmena dem.
          </note>
          <note>
            Jag tycker att det är litet larvigt.
          </note>
          <note type="speaker">
            Anf. 125 PER OLOF HÅKANSSON (s):
          </note>
          <note>
            Herr talman! Jag skall gärna med både Rune Rydén och Anne Wibble
            diskutera sjukvårdsfrågorna.
          </note>
          <note>
            Vad det handlar om är inte att titta på några delar av en sjukvårdsverksamhet,
            utan att titta på helheten. Vi kan göra en jämförelse mellan det
            svenska systemet och det system som finns t.ex. i
          </note>
          <note>
            USA. Titta på folkhälsotillståndet, på kostnaderna, på var sjukvårdsproduktionen
            konsumeras och på vem som står utanför! Det måste klaras ut vilka
            som är vinnare och vilka som är förlorare i resp. system.
          </note>
          <note>
            Då finner man mycket snabbt i en diskussion som ger svar på de
            frågor som Anne Wibble ställer och även på de som Rune Rydén indirekt
            ställer, nämligen att tillgängligheten är viktig. Det måste finnas
            en tillgänglighet av hela sortimentet, inte bara av det som är
            kommersiellt intressant. Jag kan kontra de många frågor som ställts
            med min fråga:
          </note>
          <note>
            Vilken garanti ställer marknadskrafterna för att även det mycket
            udda och speciella vårdbehovet tillgodoses till det pris som man
            har att jämföra med när vården bedrivs i offenlig regi? Enligt
            mitt sätt att resonera finns här mycket av svaret på den fråga
            som Anne Wibble ställde om de fördelningspolitiska skälen. Det
            handlar om tillgänglighet när den behövs och det handlar om den
            totala kostnaden. Jag skall med intresse föra en diskussion, kanske
            inte i dag, men senare, om de två system som finns och som exemplifierar
            de olika lösningarna; den svenska modellen och den modell som
            finns i USA.
          </note>
          <note>
            Jag vet att det är många som har diskuterat den saken. Men det
            brukar bli så i slutänden att man konstaterar att vi i Sverige
            har en bra offentlig vård som man inte skall klanka på. Dessutom
            skall man akta sig för att driva marknadslösningarna för långt.
          </note>
          <note>
            Ytterst handlar det, som vi har sagt några gånger, om att garantera
            trygghet och service åt alla, inte bara åt ett fåtal.
          </note>
          <note type="speaker">
            Anf. 126 ANNE WIBBLE (fp):
          </note>
          <note>
            Herr talman! Det låter vackert när Per Olof
          </note>
          <note>
            Håkansson talar. Men han lyssnar inte alls på det som sägs, och
            då tänker jag på det som den ställda frågan gällde.
          </note>
          <note>
            Jag talar inte om ett amerikanskt system. Jag känner inte någon
            vare sig här i kammaren eller i
          </note>
          <note>
            Sveriges land över huvud taget som förespråkar ett införande
            av ett amerikanskt system. Vad jag talar om är ett system med
            samma typ av finansiering som den som vi har i dag. Det gäller
            alltså en solidarisk finansiering av angelägna sociala tjänsteverksamheter.
            Det är finansieringssystemet,
          </note>
          <note>
            Per Olof Håkansson, som garanterar att det hela blir rättvist
            och tillgängligt. Det är finansieringssystemet som garanterar
            att det inte blir en fördelning efter, som det brukar heta, plånbokens
            tjocklek t.ex.
          </note>
          <note>
            Med utgångspunkt i det faktum att vi tycker lika i fråga om finansieringen
            frågade jag: Varför i all sin dar skall produktionen skötas genom
            kommunala eller statliga monopol? Det är det som är problemet.
            Per Olof Håkanssons parti har ändå i någon mån lyckats bena ut
            problematiken i det sammanhanget. Det talas ju ändå om en viss
            skillnad när det gäller producentrollen och beställarrollen. I
            viss mån handlar det om samma sak. Men arbetet med detta går väldigt
            långsamt, och man verkar inte ha uppmärksammat att det faktiskt
            går att så att säga lägga producentrollen var som helst för att
            möjliggöra att beställaren har flera alternativ att välja mellan.
          </note>
          <note>
            Garantin ligger alltså i den solidariska finansieringen, och
            denna har jag icke ifrågasatt.
          </note>
          <note>
            Tvärtom tycker jag att den är oerhört viktig. Vad jag däremot
            i hög grad ifrågasätter är om man verkligen propagerar för en
            avveckling av existerande produktionsmonopol. Men kom inte och
            tala om ett amerikanskt system, för ett sådant vill ingen ha!
          </note>
          <note type="speaker">
            Anf. 127 RUNE RYDÉN (m):
          </note>
          <note>
            Herr talman! I denna min andra replik inskränker jag mig till
            att instämma i vad Anne Wibble sade.
          </note>
          <note>
            Rent allmänt vill jag dessutom säga till Per Olof
          </note>
          <note>
            Håkansson att det finns väldigt många vanföreställningar i Sverige
            när det gäller det amerikanska vårdsystemet. Jag skulle vilja
            rekommendera Per Olof Håkansson att sätta sig in i hur det amerikanska
            försäkringssystemet och den amerikanska sjukvården fungerar. Det
            finns ett och annat lära även i det sammanhanget.
          </note>
          <note type="speaker">
            Anf. 128 PER OLOF HÅKANSSON (s):
          </note>
          <note>
            Herr talman! Visst behöver vi alla i någon mån sätta oss in i
            vad saker och ting handlar om. Jag gör gärna min hemläxa. Men
            då hoppas jag att också mina meddebattörer gör sin hemläxa.
          </note>
          <note>
            Det är faktiskt ganska länge sedan vi i Sverige hade ett produktionsmonopol
            på sjukvårdsområdet.
          </note>
          <note>
            Där jag bor råder det i dag frihet när det gäller att välja sjukhus.
            Det finns alltså en konkurrens. Men poängen är att man genom det
            system som finns har möjlighet att garantera alla typer av sjukvård.
            Jag hävdar alldeles bestämt att marknadskrafterna aldrig kan garantera
            samma typ av sjukvård. Då får man koncentrera sig på det som på
            något sätt är lönsamt. Det som är särskilt besvärligt, kostnadskrävande
            eller svårt att hantera kommer att försvinna från sortimentet.
          </note>
          <note>
            Min fråga blir: Vem garanterar då den trygghet och den service
            som alla människor har rätt att kräva?
          </note>
          <note type="speaker">
            Anf. 129 RUNE RYDÉN (m):
          </note>
          <note>
            Herr talman! Till Per Olof Håkansson vill jag bara säga att det
            visserligen finns en frihet inom vårt landsting. Man kan alltså
            välja önskad vårdenhet --
          </note>
          <note>
            men bara så länge man håller sig inom det offentliga vårdsystemets
            ram. Det är den stora och avgörande skillnaden.
          </note>
          <note type="speaker">
            Anf. 130 ANNE WIBBLE (fp):
          </note>
          <note>
            Herr talman! Det brukar vara möjligt att föra ganska intressanta
            debatter, där man talar om samma sak. Men det är litet tråkigt
            att här behöva konstatera att Per Olof Håkansson envisas med att
            upprepa att den som inte tycker som han förespråkar i stället
            något slags allmänt nyliberalt system innebärande att det är marknadskrafterna
            som råder. Den som är fattig kan inte få bra sjukvård, barnomsorg,
            äldreomsorg osv. Men har vi inte passerat det stadium där den
            typen av argument var gångbara? Det här ger en otrevlig försmak
            av vilken valdiskussionsteknik som kan väntas, men som jag hade
            hoppats att vi skulle slippa.
          </note>
          <note>
            Men, Per Olof Håkansson, det handlar om helt andra saker. Och
            det vet Per Olof Håkansson. Jag tror att jag har upprepat tre
            gånger vad det handlar om. Om vi har ett system med en solidarisk
            gemensam finansiering -- om nu såväl Per Olof
          </note>
          <note>
            Håkansson och jag som alla andra tycker samma sak är det mycket
            bra, för då behöver vi inte tvista på den punkten -- varför skall
            då inte produktionen av så här viktiga tjänster kunna ske i olika
            alternativa former? Det kan då vara fråga om en produktion i kommunal
            regi, i landstingets regi, i privat regi, i kooperativ regi osv.
          </note>
          <note>
            Det heter ibland att man inte får tjäna pengar på socialt angelägen
            prodouktion. Men det är, med förlov sagt, en mycket egendomlig
            tes. Det innebär på något sätt att den som arbetar med vård, omsorg
            och utbildning inte skall ha någon lön. Men det är ju på lönen
            som man lever. Jämför med vad t.ex. en småföretagare skulle göra
            som har ett privat dagis.
          </note>
          <note>
            Det handlar ju om en ersättning för en arbetsinsats.
          </note>
          <note>
            Den som i dag är anställd får ju lön.
          </note>
          <note>
            Den argumentation som jag här talar om återfinns inte i det betänkande
            som vi i dag behandlar, och det är i och för sig glädjande. Men
            jag tycker att det är angeläget att Per Olof Håkansson visar oss
            att han kan skilja på detta med finansiering och produktion. Om
            han visar det, skulle det vara ett mycket stort framsteg. Jag
            tror faktiskt man när det gäller förnyelsearbetet med den sociala
            tjänstesektorn därmed skulle ta ett betydande steg framåt.
          </note>
          <note type="speaker">
            Anf. 131 PER OLOF HÅKANSSON (s):
          </note>
          <note>
            Herr talman! Jag kan skilja på detta med finansiering och produktion.
            Men jag vill gärna också att vi ser till helheten i fråga om produktionskostnaden.
            I det avseendet tror jag att vi kommer fram till litet olika kostnadsnivåer
            vid summeringen när det gäller dels verksamhetsformen i dag med
            tanke på de valmöjligheter som finns, dels det system som
          </note>
          <note>
            Anne Wibble talar för. Det är alltså helheten vad gäller kostnaderna
            som vi skall se till. Det handlar inte om någon abrovink för att
            nå speciella resultat.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 16 maj.)
          </note>
          <note>
            16 § Riksbankens förvaltning år 1990
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1990/91:FiU27 Riksbankens förvaltning år 1990
          </note>
          <note>
            (redog. 1990/91:8 och redog. 1990/91:9).
          </note>
          <note>
            Talmannen konstaterade att ingen talare var anmäld.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 16 maj.)
          </note>
          <note>
            Ajournering
          </note>
          <note>
            Kammaren beslöt kl. 17.57 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00
          </note>
          <note>
            17 § Offentlig upphandling
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1990/91:FiU28 Offentlig upphandling
          </note>
          <note type="speaker">
            Anf. 132 RUNE RYDÉN (m):
          </note>
          <note>
            Fru talman! Finansutskottets betänkande nr 28 om den offentliga
            upphandlingen innehåller några reservationer från folkpartiet
            liberalerna och moderaterna som jag skall tala för. För tids vinnande
            kommer jag att yrka bifall endast till reservation nr 1 och begära
            rösträkning om den, men naturligtvis står vi bakom även övriga
            reservationer där våra namn förekommer.
          </note>
          <note>
            De riktlinjer för den offentliga upphandlingen som nu gäller
            antogs av riksdagen redan i början av
          </note>
          <note>
            1970-talet, närmare bestämt 1973. Det beslutet följde i allt
            väsentligt den s.k.
          </note>
          <note>
            upphandlingskommitténs förslag, som innebar en lagreglering av
            den statliga upphandlingen samt en ordning för den kommunala sektorn
            som syftade till att på frivillig väg få till stånd en överenskommelse
            mellan de kommunala och de statliga upphandlingsreglerna.
          </note>
          <note>
            Det blev alltså inte någon lagreglering av den kommunala upphandlingen,
            och det skall jag återkomma till senare i mitt anförande, fru
            talman.
          </note>
          <note>
            Den statliga upphandlingen, som alltså lagreglerades, skulle
            bedrivas enligt affärsmässiga principer. Det innebär i praktiken
            att myndigheterna i valet mellan olika anbud inte skall ta andra
            än affärsmässiga hänsyn oavsett om valet står mellan enbart svenska
            anbud eller om också utländska anbud finns med i konkurrensen.
          </note>
          <note>
            Undantag kan medges, antingen av sysselsättningsskäl eller också
            för att främja den svenska industrins utveckling. Dessa undantag
            öppnar emellertid möjligheter för att stödja vissa företag genom
            att inte välja det affärsmässigt bästa anbudet. Skälen kan vara
            att man vill förhindra nedläggning eller inskränkning, eller andra
            lokaliserings- eller regionalpolitiska omständigheter.
          </note>
          <note>
            Reglerna för den offentliga upphandlingen innehåller -- det kan
            vi se bara genom de exempel som jag har nämnt -- så många möjliga
            undantag från principen om affärsmässighet att den i praktiken
            kan frångås.
          </note>
          <note>
            Vi reservanter tycker att det behövs en översyn av upphandlingsreglerna
            för att ge de rent affärsmässiga övervägandena en mer avgörande
            roll än de för närvarande har. Stöd till företag bör undvikas,
            och det får absolut inte ges via undantagsregler för den offentliga
            upphandlingen.
          </note>
          <note>
            Om det är så att det, av exempelvis sysselsättningsskäl, är nödvändigt
            med riktade insatser bör de göras direkt över statsbudgeten och
            inte genom någon klurig formulering i upphandlingsförordningen.
          </note>
          <note>
            Nu är det emellertid så att en närmare anslutning till EG tvingar
            fram en anpassning av våra inhemska upphandlingsregler till dem
            som gäller inom gemenskapen. Men under tiden fram till att vi
            är medlemmar uppstår det naturligtvis problem.
          </note>
          <note>
            EGs upphandlingsregler, som baseras på affärsmässighet och objektivitet,
            gäller endast de anbudsgivare som finns inom gemenskapen.
          </note>
          <note>
            Anbud från tredje land -- exempelvis Sverige -- får däremot diskrimineras
            om det inte faller under
          </note>
          <note>
            GATT-överenskommelsen om statlig upphandling.
          </note>
          <note>
            Detta ställer naturligtvis till problem för länder som
          </note>
          <note>
            Sverige, som inte är medlemmar.
          </note>
          <note>
            De här nya reglerna för den offentliga upphandligen inom EG kommer
            att leda till effektivtetsvinster och besparingar för den offentliga
            sektorn inom gemenskapen. Det leder till en hälsosam ökning av
            konkurrensen mellan företagen. Uppskattningen visar att den utvecklingen
            leder till besparingar på ungefär en halv procent av EGs samlade
            bruttonationalprodukt. Om man översätter det till svenska förhållanden
            motsvarar det en besparing på 6 miljarder kronor. Det finns alltså
            klara skäl för oss att anpassa oss till EGs regler.
          </note>
          <note>
            För det första skulle EG-reglerna för upphandling kunna skapa
            intressanta affärsmöjligheter för svenska företag, men för det
            krävs det naturligtvis att Sverige lyckas uppnå ett fullvärdigt
            medlemskap i gemenskapen. För det andra måste de svenska reglerna
            för den offentliga upphandlingen harmoniseras med EGs, så att
            principen om affärsmässighet ges ett verkligt innehåll.
          </note>
          <note>
            Den nuvarande situationen för Sverige kan skapa problem i det
            framtida samarbetet med EG vid behov av rättslig prövning av tvister
            mellan exempelvis den svenska staten och ett utländskt företag.
            Frågan är var denna rättsliga prövning skall ske. Inom EG kan
            företagen vända sig till EG-
          </note>
          <note>
            domstolen för att kontrollera att anbuden är riktigt utformade.
            Men vi kan alltså inte göra det.
          </note>
          <note>
            Den översyn som vi reservanter vill ha av de offentliga upphandlingsreglerna
            bör, mot den bakgrund som jag här har tecknat, leda till att reglerna
            harmoniseras med de regler som tillämpas inom gemenskapen.
          </note>
          <note>
            Fru talman! Låt mig nu gå tillbaka till den kommunala upphandlingen,
            som vi reservanter anser bör regleras i lag mot bakgrund av denna
            sektors stora betydelse för den ekonomiska aktiviteten i Sverige
            och dessutom statsmakternas allmänna, övergripande ansvar för
            den ekonomiska utvecklingen.
          </note>
          <note>
            Det är ju så att den nuvarande ordningen i alltför stor utsträckning
            befrämjat ineffektivitet och bristande konkurrens och inte, som
            vi vill, ökad konkurrens.
          </note>
          <note>
            Näringsfrihetsombudsmannen har påtalat ett antal uppmärksammade
            kommunala upphandlingsärenden och föreslagit att lagregleringen
            skall ge ett bättre skydd än den nuvarande ordningen med ett upphandlingsreglemente.
            Om det finns ett upphandlingsreglemente och inte lagreglering
            kan överträdelser beivras bara genom kommunalbesvär.
          </note>
          <note>
            Upphandlingsärenden är ofta mycket komplicerade, och möjligheterna
            att påtala avsteg från reglementet kan vara begränsade. De blir
            ännu mer begränsade, om det kan ske bara genom kommunalbesvär.
          </note>
          <note>
            För en lagreglering talar också att ytterligare fördelar kan
            uppnås genom att upphandlingsreglerna skulle få samma status över
            hela det offentliga området. Det finns ett klart behov av fördjupat
            och intensifierat samarbete när det gäller upphandlingsregler
            mellan den statliga sektorn och den kommunala sektorn. Men tyvärr
            har det samarbetet under senare år snarare försvagats än förstärkts.
          </note>
          <note>
            Dessutom bör kostnaderna för den kommunala egenregiverksamheten
            kompletteras med en redogörelse för vilka redovisningstekniska
            principer som har använts. En redovisning av egenregiverksamheten
            ger företag och allmänhet viktig information och ökade möjligheter
            att jämföra kostnaderna för kommunens egen verksamhet liksom för
            entreprenader. Det stärker enligt oss reservanter konkurrensmöjligheterna
            inom den kommunala sektorn.
          </note>
          <note>
            Visserligen säger utskottets majoritet att det finns enhetliga
            principer för den externa redovisningen, men vi pekar på att det
            stora problemet gäller den interna redovisningen, som gör det
            mycket besvärligt att göra rättvisa jämförelser mellan olika kommuner
            och mellan kostnaderna för egenregiverksamhet och för kommunernas
            entreprenadverksamhet.
          </note>
          <note>
            Så länge detta inte kan ske på ett relativt enkelt sätt blir
            det ingen riktig konkurrens mellan kommunernas verkasmhet i egen
            regi och externa entreprenader. Det tycker vi reservanter är beklagligt.
          </note>
          <note type="speaker">
            Anf. 133 ANNE WIBBLE (fp):
          </note>
          <note>
            Fru talman! Jag skulle egentligen kunna avstå från att hålla
            något anförande eftersom Rune Rydén har talat för de fyra reservationer
            som är gemensamma för folkpartiet liberalerna och moderaterna.
            Jag skall fatta mig ganska kort. Jag har ändå velat ta det här
            tillfället i akt för att markera att frågan om upphandlingen och
            dess bestämmelser faktiskt är en oerhört viktig del av hela avregleringen
            av den offentliga sektorn och av mycket väsentlig betydelse för
            att avskaffa de offentliga monopolen.
          </note>
          <note>
            Jag kan också markera att vi, i likhet med vad Rune
          </note>
          <note>
            Rydén sade, tycker att man inte av regionalpolitiska eller industripolitiska
            skäl skall kunna göra undantag från den viktiga principen om affärsmässighet,
            vilket faktiskt i alltför hög grad har skett.
          </note>
          <note>
            Vi menar att upphandlingen och dess bestämmelser är nyckeln till
            att skapa en konkurrens och kostnadspress som vi tror är alldeles
            nödvändig för att de tjänster som tillhandahålls från kommuner
            och andra skall kunna ges till befolkningen till rimliga kostnader.
            För att man skall kunna göra detta måste man, menar vi, ta alla
            tillfällen i akt för att få till stånd en rimlig jämförelse mellan
            vad det kostar med kommunal egenregiverksamhet och upphandling
            med hjälp av entreprenader. Det innebär att vi kan tänka oss att
            gå så långt att man på försök kan ha en tvingande lagstiftning
            för några kommunala ansvarsområden, där det alltså sägs att man
            måste ta in anbud för att få till stånd en rimlig jämförelse.
          </note>
          <note>
            Det här med jämförelsematerial är oerhört viktigt.
          </note>
          <note>
            Det leder mig till den sista gemensamma reservationen på det
            här området. Den handlar om enhetliga redovisningsprinciper. Man
            kan ta in anbud och jämföra hur mycket man vill, men om man inte
            är överens om att räkna kostnaderna på samma sätt kommer man aldrig
            att kunna avgöra på någon riktigt saklig grund vad som faktiskt
            är billigast och bäst. Det är därför som reservationen om enhetliga
            redovisningsprinciper har återkommit i så många betänkanden --
            problemet har inte fått en tillfredsställande lösning, även om
            några små ljuspunkter ibland kan ses.
          </note>
          <note>
            Låt mig slutligen, fru talman, säga att vad jag sagt om upphandling
            och användning av entreprenader inte bara gäller den typ av lagstiftning
            som finns beskriven i det här betänkandet och som delvis redovisas
            i det betänkande från konkurrenskommittén som det här hänvisas
            till, utan det gäller också en del annan lagstiftning som är nog
            så viktig att också se över. Jag kan särskilt nämna medbestämmandelagen,
            som innehåller en möjlighet för fackliga organisationer att i
            vissa fall faktiskt försvåra och rent av stoppa entreprenadupphandlingar.
            Den typen av bestämmelser bör givetvis också avskaffas för att
            möjliggöra entreprenader i betydligt högre grad än i dag.
          </note>
          <note>
            Jag har inte något annat yrkande än det Rune
          </note>
          <note>
            Rydén redan har framfört, nämligen om bifall till reservation
            1, men vi står självfallet bakom även de övriga tre reservationer
            som vi har avgivit.
          </note>
          <note type="speaker">
            Anf. 134 GUNNAR BJÖRK (c):
          </note>
          <note>
            Fru talman! Hur offentlig upphandling, som vi diskuterar i det
            här betänkandet, går till är, som här har sagts, en principiellt
            viktig fråga. Ofta är det ett ganska stort komplex. Det är fråga
            om att kombinera lägsta anbud med trovärdig leveransförmåga. Dessutom
            gäller det att väga in i anbudet snabb service och allt vad som
            därtill hör.
          </note>
          <note>
            Vi vet också vilka problem vi har med den nuvarande upphandlingen.
            Ett stort antal bokhandlar har fått lägga ned därför att man enligt
            nuvarande ordning inte får handla böcker till skolan lokalt, utan
            de måste köpas från centrala kedjor. Det är klart att det har
            varit ett stort bekymmer även för näringsverksamheten. Det finns
            alltså många sidor av upphandlingen att tänka på, och den här
            frågan förtjänar verkligen intresse.
          </note>
          <note>
            Till finansutskottets betänkande har vi från centerns sida avgivit
            ett par reservationer. I den första, nr 3, berörs frågan om internationell
            konkurrens i upphandling. Vi anser att det främst av beredskapsskäl
            är av stor betydelse att man inom vissa branscher har kvar en
            viss utvecklingspotential. Det är viktigt att man inte upphandlar
            på ett sådant sätt att man på sikt förlorar kompetensen på vissa
            områden. På tekoområdet finns det en rad exempel på att vi håller
            på att förlora kompetensen i landet.
          </note>
          <note>
            I reservation nr 5 tar centerpartiet upp frågan om miljöpolitiska
            hänsyn vid upphandling. Vi säger där att statens och kommunernas
            upphandling borde användas systematiskt för att bl.a. medverka
            till en energisparande och påverka näringslivets omdaning till
            en miljövänlig produktion. För att detta skall uppnås krävs vissa
            förändringar i upphandlingsförordningen. Vi hänvisar i reservationen
            till den rapport som naturvårdsverket har gjort på området där
            man föreslagit en ändring i upphandlingsförordningen med denna
            inriktning.
          </note>
          <note>
            Vi framhåller också att regionalpolitiska hänsyn skall vägas
            in. Det har gjorts en del sådana försök i bl.a. mellersta Norrland,
            och de försöken har fallit ut ganska väl.
          </note>
          <note>
            I en internationaliserad miljö, t.ex. vid medlemskap i EG, ökar
            också kravet på att göra en värdering av de miljöpolitiska skäl
            som ligger till grund för olika beslut. I de fall vi anser att
            vi kommit längre på miljöområdet är det också viktigt att man
            kan ta hänsyn till detta vid upphandlingen.
          </note>
          <note>
            Fru talman! Med detta yrkar jag bifall till reservation nr 5.
          </note>
          <note type="speaker">
            Anf. 135 CARL FRICK (mp):
          </note>
          <note>
            Fru talman! Offentlig upphandling är ett intressant område. Jag
            själv har under ett tjugotal år arbetat inom svensk industri och
            gjort upphandlingar i många olika former. Tanken är naturligtvis
            att det skall ske under en strikt affärsmässighet. Vi kommer då
            in på en lång rad olika problem som gör frågan mycket mer komplicerad
            än, som jag upplever det, t.ex. Rune Rydén och Anne Wibble påstår.
          </note>
          <note>
            När jag var upphandlare var det för mig intressanta att minimera
            kostnaden över hela den tid som denna produkt, vara eller maskin
            skulle användas och se till den service och underhåll som kunde
            erbjudas i olika sammanhang. Detta gör att upphandlingen blir
            utomordentligt komplicerad.
          </note>
          <note>
            Det är inte alls så fantastiskt enkelt som att säga att det bara
            är penningbeloppet vid inköpstillfället eller någonting annat
            enkelt som skall räknas.
          </note>
          <note>
            Affärsmässigheten är något som man i hög grad måste sätta inom
            citationstecken, och man måste mycket noga tänka igenom vad det
            innebär. Man kan mycket lätt hamna i en stark ensidighet vid detta
            betraktande. Om man hade gjort detta under den tid jag arbetade
            inom industrin hade man fått lov att gå, det kan jag bara lova.
            Det hade inte gått om man bara tittat på priset.
          </note>
          <note>
            Vi i miljöpartiet tycker att det är mycket viktigt att man arbetar
            på ett systematiskt och bra sätt, och man måste också på allvar
            väga in miljöfrågorna.
          </note>
          <note>
            Det går då inte att säga som utskottet gör i betänkandet: ''Gällande
            bestämmelser för den statliga upphandlingen inrymmer möjligheten''
            --
          </note>
          <note>
            möjligheten -- ''att beakta de olika miljökrav som måste gälla
            för myndigheternas verksamhet''.
          </note>
          <note>
            I detta fall tänker man kanske enbart på vad den enskilda produkten
            innebär ur miljösynpunkt. Men det ställer till problem när varan
            produceras, används och när den slutligen hamnar på soptippen
            där den ligger och läcker och förgiftar, om den inte kan återanvändas
            på något sätt.
          </note>
          <note>
            Det är en mycket lång kedja av miljöhänsyn som måste vägas in
            när man gör en upphandling. Det framgår inte alls klart och tydligt
            av betänkandet, och det tycker jag är djupt beklagligt. Det visar
            att ett genomgående miljötänkande på intet sätt har trängt igenom.
            Det är bara att hoppas att framtiden visar att man kan komma fram
            på denna väg.
          </note>
          <note>
            Offentlig upphandling, om den sköts rätt, är av allra största
            betydelse för utvecklingen inom detta område. Om man på detta
            sätt kan visa framfötterna kommer också det privata näringslivet
            och industrin att ta efter. De lär sig de också. Detta är ett
            utomordentligt stort komplex som måste hanteras på ett helt annat
            sätt än vad som gjorts tidigare. Det är därför som vi reservanter
            har avgett reservation nr 6, som jag här yrkar bifall till.
          </note>
          <note>
            Jag tycker inte heller att det alltid är så självklart med en
            enhetlig redovisningsprincip. Det är egentligen ett intrång i
            den fria näringsverksamheten. Man kan inte springa runt och kräva
            att människor skall redovisa sina kostnader på ett visst sätt.
            Det måste finnas en betydande frihet när det gäller hur man räknar
            sina kostnader och sätter sina priser.
          </note>
          <note>
            Priset är egentligen det som kunden är villig att betala och
            har många gånger mycket litet att göra med kostnaden att producera
            varan. Det beror på konkurrensen, och det finns många andra skäl
            som är avgörande för priset. Det är inte alls självklart att det
            är kostnaden och kostnadsredovisningen som är avgörande för det
            pris man får lov att betala. Priset är det man i en konkurrens
            är villig att betala.
          </note>
          <note>
            Det finns här litet olika principer. Är man intresserad av marknadsekonomi
            osv. måste man faktiskt tillåta människor att räkna precis hur
            de vill. Det är lönsamheten i deras verksamhet är som är det viktiga,
            och den får de sköta själva. Hur de räknar ut saker och ting är
            deras ensak. Tack för ordet.
          </note>
          <note type="speaker">
            Anf. 136 PER OLOF HÅKANSSON (s):
          </note>
          <note>
            Fru talman! I de allra sista meningarna i sitt anförande sade
            Rune Rydén någonting som jag till fullo vill instämma i. Jag beklagar
            dem som arbetar med upphandling inom den offentliga verksamheten
            som inte känner till de exakta kostnaderna. Jag har litet erfarenhet
            av upphandling i offentlig verksamhet, och jag vet att detta förekommer
            även om jag själv i min verksamhet har försökt att få sådan kunskap.
          </note>
          <note>
            Jag har å andra sidan erfarenhet från den privata sektorn, vilket
            Carl Frick också redovisade. Jag har samma minnesbild som han,
            nämligen att det är oerhört svårt att ta fram vad som är den faktiska
            kostnaden. Detta är inte så enkelt som man ibland vill göra gällande.
          </note>
          <note>
            När man läser detta betänkande kan man kanske få intrycket att
            vi är mycket oense. Jag tror att vi när det gäller många avsnitt
            inom det man kan kalla för kärnområdet egentligen är rätt överens.
            Vad det handlar om är det tempo med vilket vi skall gå fram.
          </note>
          <note>
            Detta är gamla och för kammaren förhoppningsvis väl kända ting.
            Så sent som i oktober i fjol var ett motsvarande betänkande föremål
            för beslut. Låt mig därför mycket kortfattat gå igenom vad det
            i sak handlar om.
          </note>
          <note>
            När det gäller frågan om en översyn av den gällande upphandlingsordningen
            pågår ett arbete med detta.
          </note>
          <note>
            Man kan med visst fog påstå att kraven i den delen är tillgodosedda.
            När det gäller översynen av konkurrensreglerna vid upphandling
            är det faktiskt inte motiverat av de skäl som anförs att göra
            en sådan översyn, och jag avvisar alltså detta krav.
          </note>
          <note>
            Gunnar Björk resonerar om behovet av att behålla inhemsk kompetens
            för att verksamheten skall kunna fungera i vissa lägen. Jag ställer
            upp på det.
          </note>
          <note>
            Men de krav som förs fram i reservationen och i bakomliggande
            motioner strider mot internationella överenskommelser. Det blir
            alltså fråga om man skall bryta mot dessa eller inte. Här har
            majoriteten intagit ståndpunkten att vi med hänsyn till Sveriges
            beroende av fri handel inte kan med berått mod bryta mot dessa
            överenskommelser. Jag beklagar att Gunnar Björk har kommit till
            en annan ståndpunkt.
          </note>
          <note>
            När det gäller frågan om kommunal upphandling ligger utredningar
            till grund för det beredningsarbete som nu pågår i regeringskansliet,
            och det har aviserats en proposition i frågan till nästa år. Det
            kan vara klokt att avvakta den.
          </note>
          <note>
            Carl Frick resonerar om möjligheten att ta miljöhänsyn och menar
            att detta skall skrivas in som någon form av villkor för upphandling.
            Här argumentar han egentligen emot sig själv, eftersom han i andra
            sammanhang talar om behovet av att kunna göra anpassningar med
            hänsyn till lokala variationer osv. Majoritetens ståndpunkt är
            att det inte bara kan tas miljöpolitiska hänsyn utan att sådana
            också bör tas.
          </note>
          <note>
            När det sedan gäller krav på viss enhetlig redovisning och frågor
            som är kopplade till detta, pågår ett utvecklingsarbete inom
          </note>
          <note>
            Kommunförbundet. Jag kan förstå att det inte är så enkelt att
            komma fram till resultat. Å ena sidan har vi skapat en frihet
            för kommunerna att inom ganska vida ramar organisera sin verksamhet.
            Det har uppstått en mångfald av olika verksamhetsformer och andra
            ting som gör att kravet på enhetlighet kanske är ett tekniskt
            och praktiskt svårt att genomföra om man inte med berått mod vill
            styra kommunerna ganska hårt. Men å andra sidan är vi överens
            om att avreglering och frihet är bra. Jag tror att det därför
            kan vara klokt att avvakta det utvecklingsarbete som pågår i detta
            avseende bl.a.
          </note>
          <note>
            inom Kommunförbundet.
          </note>
          <note>
            Fru talman! Med detta ber jag att få yrka bifall till hemställan
            i finansutskottets betänkande nr 28.
          </note>
          <note type="speaker">
            Anf. 137 RUNE RYDÉN (m):
          </note>
          <note>
            Fru talman! Det var intressant att lyssna till Per
          </note>
          <note>
            Olof Håkanssons anförande. Han konstaterar att skillnaderna inte
            är så stora mellan våra uppfattningar, och det är i och för sig
            glädjande om det är på detta sätt. Han sade också att han delade
            de synpunkter jag framförde i slutet av mitt anförande, nämligen
            att det inte är så enkelt att beräkna kostnaderna inom t.ex. verksamhet
            i egen regi, entreprenadverksamhet inom den kommunala sektorn,
            och offentlig verksamhet inom t.ex. kommuner.
          </note>
          <note>
            Det är helt klart att den kommunala upphandlingen måste förändras
            och ses över. Per Olof Håkansson säger att en proposition är aviserad
            om något år. Jag tyder detta som att vi reservanter i praktiken
            i princip har rätt och att regeringen så att säga kommer att följa
            i våra spår. Det är också en glädjande upplysning. Det är bara
            synd att inte utskottsmajoriteten redan nu har haft modet att
            vandra den vägen som vi har förespråkat.
          </note>
          <note>
            När det sedan gäller den enhetliga redovisningen, är det självfallet
            med nuvarande organisationsform inom kommunerna inte särskilt
            lätt med de olika typer av redovisning som finns där stora kommuner
            har ett system och små kommuner har ett helt annat system. Vi
            måste försöka få en större enhetlighet när det gäller redovisningen
            av de olika kostnaderna inom kommunerna.
          </note>
          <note>
            Mycket tyder på att den datorisering som sker av kommunernas
            redovisning och bokföring kommer att leda till att man lättare
            än för närvarande kan tillgodogöra sig information om de olika
            kostnadsslag som kommunerna har och därmed lättare bedöma skillnaden
            i kostnad för verksamhet i egen regi och verksamhet i entreprenad.
            Detta är för närvarande, som jag sade i mitt anförande, praktiskt
            taget omöjligt att göra på ett tillfredsställande sätt. Också
            detta anser vi reservanter är beklagligt.
          </note>
          <note>
            Om utvecklingen går åt det håll som både Per Olof
          </note>
          <note>
            Håkansson och jag skisserar är det vällovligt. Vi kan då hoppas
            att våra synpunkter helt har vunnit framsteg inom några års tid.
          </note>
          <note type="speaker">
            Anf. 138 PER OLOF HÅKANSSON (s):
          </note>
          <note>
            Fru talman! Jag vill egentligen bara få två saker sagt. Det ena
            är att det i princip är lika svårt att bedöma verksamhet i egen
            regi inom den offentliga verksamheten som att bedöma verksamhet
            i egen regi inom den konkurrenssatta sektorn. Det förekommer också
            där samma stora svårigheter att göra en korrekt bedömning.
          </note>
          <note>
            Det andra är att de förhoppningar som Rune Rydén har att få rätt
            eller ha rätt enligt min mening inte är det intressanta. Det intressanta
            är att tolka vad majoriteten skriver: ''Mycket talar för att någon
            form av lagreglering kommer att bli aktuell vad gäller den kommunala
            upphandlingen -- -- -- dessa frågor bereds för närvarande av regeringen
            som ett led i anpassningsarbetet och kommer enligt nuvarande planer
            att redovisas i en proposition under år 1992''. För att se vem
            som kommer att ha rätt eller få rätt i den frågan får vi vänta
            till år 1992.
          </note>
          <note type="speaker">
            Anf. 139 RUNE RYDÉN (m):
          </note>
          <note>
            Fru talman! Jag vill till Per Olof Håkansson säga att det är
            helt riktigt att svårigheten att bedöma verksamhet i egen regi
            kan vara lika svår i den privata sektorn som i den offentliga
            sektorn. Den stora och avgörande skillnaden är att man använder
            allmänna medel i den offentliga sektorn. Där behöver man verkligen
            kunna penetrera, analysera och se till att man inte använder alltför
            dyra verksamhetsformer, utan att man använder den billigaste,
            effektivaste och för samhällets medborgare bästa formen.
          </note>
          <note type="speaker">
            Anf. 140 PER OLOF HÅKANSSON (s):
          </note>
          <note>
            Fru talman! De allmänna aktsamhetsregler som bör gälla när man
            hanterar pengar finns inte i den konkurrensutsatta sektorn.
          </note>
          <note type="speaker">
            Anf. 141 RUNE RYDÉN (m):
          </note>
          <note>
            Fru talman! Självfallet finns sådana regler också i den konkurrensutsatta
            sektorn. Företag och organisationer har helt andra incitament
            när det gäller att se över kostnadsbilden. Inom den offentliga
            sektorn har man inte haft samma drivkraft eller samma tryck på
            sig att se över kostnadsbilden och konkurrensen som man har haft
            och har i den privata sektorn. Det har varit en avgörande faktor
            till de skillnader i kostnadsbilden som vi kan se i dagsläget.
          </note>
          <note type="speaker">
            Anf. 142 PER OLOF HÅKANSSON (s):
          </note>
          <note>
            Fru talman! Jag vet inte vilket underlag som Rune
          </note>
          <note>
            Rydén har för detta sitt påstående. Jag konstaterar bara att
            den kommunala verksamhet som jag har kommit i kontakt med överensstämmer
            inte med den bild som Rune Rydén här försöker frammana.
          </note>
          <note>
            Det utesluter inte att Rune Rydén i något fall eller kanske t.o.m.
            några fall kan ha rätt. Det är möjligt att hans hemkommun har
            förfarit på det sätt som han beskriver.
          </note>
          <note type="speaker">
            Anf. 143 RUNE RYDÉN (m):
          </note>
          <note>
            Fru talman! Jag förstår att Per Olof Håkansson inte kan tänka
            sig att detta har inträffat i den kommun som han själv har styrt
            i många år. Men som han själv sade i sitt anförande finns det
            flera fall av detta slag som man kan peka på. För att inte förlänga
            debatten skall jag inte räkna upp den här, men jag vet att Per
            Olof Håkansson är väl medveten om de exempel jag tänker på.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 16 maj.)
          </note>
          <note>
            18 § Dubbelbeskattningsavtal med
          </note>
          <note>
            Frankrike
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1990/91:SkU35 Dubbelbeskattningsavtal med
          </note>
          <note>
            Frankrike (prop. 1990/91:174).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 16 maj.)
          </note>
          <note>
            19 § Vissa åtgärder mot Sydafrika
          </note>
          <note>
            Föredrogs
          </note>
          <note>
            Utrikesutskottets betänkande
          </note>
          <note>
            1990/91:UU7 Vissa åtgärder mot Sydafrika (skr.
          </note>
          <note>
            1989/90:58 och skr. 1990/91:62)
          </note>
          <note type="speaker">
            Anf. 144 INGER KOCH (m):
          </note>
          <note>
            Fru talman! I Sydafrika ser vi nu en glädjande utveckling i riktning
            mot demokrati.
          </note>
          <note>
            ANC-ledaren Nelson Mandelas frigivning för ett år sedan var inledningen
            på en process som nu lett fram till att arbetet med en ny författning
            påbörjats.
          </note>
          <note>
            Flera rasåtskillnadslagar har redan avskaffats. Vid öppnandet
            av parlamentet i januari i år lade president de Klerk fram förslag
            som innebär att apartheidpolitikens hörnstenar försvinner. Härmed
            avser de lagar som bestämmer var man får bo, vem som får äga jord
            och till vilken befolkningsgrupp man hänförs vid den klassificering
            av rastillhörighet som bestämmer ens plats och möjligheter i samhället.
            Samtidigt lovade han också att alla människor i landet skall få
            rösträtt.
          </note>
          <note>
            Ett allvarligt problem har varit det ökade våldet mellan olika
            svarta grupper, främst anhängare till
          </note>
          <note>
            ANC och Inkhata. Sammanlagt har omkring 5 000
          </note>
          <note>
            människor fallit offer i dessa strider. Mötet mellan
          </note>
          <note>
            ANC-ledaren Nelson Mandela och Inkhatarörelsens Mangosuthu Buthelezi
            i januari i år samt deras gemensamma deklaration i vilken de manade
            till fred och försoning mellan de båda rörelserna, ingav hopp.
          </note>
          <note>
            Trots detta fortsätter emellertid våldet mellan
          </note>
          <note>
            Inkhata- och ANC-anhängare.
          </note>
          <note>
            Vid de förhandlingar mellan företrädare för ANC
          </note>
          <note>
            och president de Klerk som hölls i förra veckan, försökte man
            nå enighet i hur man skall komma till rätta med våldet i de svarta
            förstäderna och därmed undvika ett dödläge i förbättringen av
            de båda parternas relationer.
          </note>
          <note>
            ANC har tidigare hotat med att avbryta sina förberedande förhandlingar
            med regeringen om en ny konstitution för Sydafrika, om den inte
            vidtar åtgärder för att stoppa det politiska våldet. Den tidigare
            satta tidsfristen har nu förlängts.
          </note>
          <note>
            Som ett erkännande av regeringen de Klerks åtgärder för att avskaffa
            apartheidsystemet, har
          </note>
          <note>
            EG nu beslutat att avskaffa de handelssanktioner mot Sydafrika
            som EG själv tidigare beslutat om.
          </note>
          <note>
            Vid de nordiska utrikesministrarnas möte i mars i år beslöts
            att man skulle avskaffa de särskilda riktlinjer som gällt för
            beviljande av visum för sydafrikanska medborgare.
          </note>
          <note>
            Utrikesminister Sten Andersson uttalade i februari i år följande:
            ''Utvecklingen i riktning mot grundläggande förändringar i Sydafrika
            har nu tagit betydelsefulla steg framåt. Därmed närmar sig den
            tidpunkt då frågan om våra sanktioner måste tas upp till prövning.''
          </note>
          <note>
            Utskottet konstaterar i betänkandet att avgörande för om sanktionerna
            kan tas bort bör vara faktiska och konkreta steg och åtgärder,
            som är djupgående och oåterkalleliga för avskaffande av apartheidsystemet.
          </note>
          <note>
            Fru talman! Beslut i det sydafrikanska parlamentet under innevarande
            session om ett totalt upphävande av apartheidsystemet och de lagar
            det vilar på samt fortsatta framsteg i de samtal som skall leda
            fram till en demokratisk konstitution, är sådana avgörande steg
            som enligt vår mening bör leda till ett hävande av de svenska
            sanktionerna. En stark ekonomisk tillväxt, som kan komma de eftersatta
            grupperna till del, är nödvändig för att den demokratiska omvandlingen
            skall kunna ske under fredliga former.
          </note>
          <note>
            De stora steg som nu tas mot ett demokratiskt
          </note>
          <note>
            Sydafrika måste omvärlden uppmuntra och stödja.
          </note>
          <note>
            Utökade handelsförbindelser är ett sätt att göra detta. Vi anser
            att regeringen mot denna bakgrund bör förbereda ett utvidgat svenskt
            samarbete med ett framtida demokratiskt Sydafrika.
          </note>
          <note>
            Med detta uttalar jag mitt stöd för reservationen.
          </note>
          <note type="speaker">
            Anf. 145 KARL-ERIK SVARTBERG (s):
          </note>
          <note>
            Fru talman! I tider när människor lever i en atmosfär av otrygghet
            och våld är det viktigare än någonsin att stöda kampen för ett
            demokratiskt
          </note>
          <note>
            Sydafrika. ANC står i dag inför en enorm uppgift att förbättra
            levnadsvillkoren för folket -- fysisk och psykisk rehabilitering
            av f.d. politiska fångar, repatriering av återvändande från exil,
            stöd till hemlösa och arbetslösa -- ett folk som fortfarande lever
            under apartheid och det lidande det medför.
          </note>
          <note>
            Samtidigt arbetar ANC under stort tryck att bringa regimen till
            reella förhandlingar för ett totalt avskaffande av apartheid.
            Så uttalar sig Nelson
          </note>
          <note>
            Mandela, vice presidenten i ANC.
          </note>
          <note>
            Efter närmare 80 års kamp inom ANC har man börjat skymta det
            demokratiska icke-rasistiska
          </note>
          <note>
            Sydafrika. Men än är detta inte uppnått; det är fortfarande långt
            kvar. Genom att släppa Nelson
          </note>
          <note>
            Mandela fri, lyfta på en del restriktioner osv. har regeringen
            de Klerk skaffat sig internationell respekt. Det står helt klart.
            Samtidigt vet vi att många går omkring och tror -- och det deklarerade
            också Inger Koch -- att det bara är en tidsfråga innan vi har
            ett demokratiskt och fritt Sydafrika.
          </note>
          <note>
            Jag vill nog säga att denna frigörelseprocess i dag befinner
            sig i ett mycket kritiskt skede. För ANC är det naturligtvis svårt.
            Som Nelson Mandela sade i det uttalande som jag citerade så måste
            ANC ta ett ansvar utan de resurser som man långsiktigt vill bygga
            upp. Nelson Mandela och ANC förväntas i många stycken lösa Sydafrikas
            problem. När detta inte går så snabbt som man har hoppats, så
            vänder man i många fall ANC ryggen, och det är mycket allvarligt.
          </note>
          <note>
            Inger Koch har citerat ur utskottsbetänkande, och även jag vill
            lyfta fram ett avsnitt ur det. Det Inger
          </note>
          <note>
            Koch åberopade, nämligen att presidenten den 1
          </note>
          <note>
            februari i år aviserat ett lagförslag om att ta bort det som
            kallas grundpelarna i apartheid, har vi ännu inte sett någonting
            av. Det har inte fattats något beslut. Vi känner till de krav
            som ANC ställde på sin kongress i december om frigivning av alla
            politiska fångar, om rätt för dem i exil att återvända, om upphävande
            av repressiva säkerhetslagar och avbrytande av alla politiska
            rättegångar. Alla dessa krav skulle ha varit uppfyllda den 30
            april. Men det finns fortfarande politiska fångar, fortfarande
            pågår politiska rättegångar, osv.
          </note>
          <note>
            Sedan har relaterat till våldet nya krav ställts av
          </note>
          <note>
            ANC: Förbud mot att bära vapen, avskedande av försvars- och polisministrarna,
            upplösande av de paramilitära styrkorna, förändring av säkerhetsstyrkornas
            metoder, osv. Detta är krav som inte har uppfyllts. ANC har nu
            förlängt fristen för regeringen.
          </note>
          <note>
            Det finns alltså mycket som talar för att regeringen saboterar
            den här processen. Nu har man tillvunnit sig en viss internationell
            respekt. EG har lyft sanktionerna, och USA diskuterar att lyfta
            sanktionerna. Men vi har glädjande nog av de nordiska utrikesministrarna
            fått det klara beskedet att sanktionerna skall vara kvar. De bör
            vara kvar!
          </note>
          <note>
            Inger Koch talade om våldet. Vi vet att detta främst har politiska
            orsaker. Det står allt klarare. Våldet riktar sig mot ANC-sympatisörerna,
            och det är regeringen som drar den politiska nyttan av detta.
          </note>
          <note>
            Vem kan hindra våldet? Det är märkligt att denna polisstat, Sydafrika,
            som arresterade och fängslade fredliga människor som hade förhoppningen
            om ett
          </note>
          <note>
            Sydafrika fritt från apartheid, ett Sydafrika med demokrati,
            nu plötsligt ine ens kan arrestera dem som utför bestialiska våldsdåd,
            dem som mördar sydafrikanska medborgare i fullt dagsljus. Från
            förra helgens våld hörde vi hur Inkathamedlemmar i vissa fall
            hade transporterats i polisens lastbilar till de platser där våldet
            utövades.
          </note>
          <note>
            Man kan också fråga sig vilken roll som Buthelezi och hans Inkatha
            spelar i den här processen. Vi vet att Buthelezi avlönas av den
            sydafrikanska staten.
          </note>
          <note>
            Vi vet att rörelsen slåss inte bara för sin existens i hemlandet
            Bazulu utan också i andra delar av
          </note>
          <note>
            Sydafrika. Vi vet också att Inkatha-krigarna utbildas av sydafrikansk
            militär. Beväpnade grupper av Inkatha överfaller och mördar ANC-
          </note>
          <note>
            anhängare, medan polisen i många fall ser på.
          </note>
          <note>
            Det här är allvarligt, och jag tycker mig kunna se ett mönster
            i detta. Det gäller att hindra fredsprocessen. Detta innebär också
            en försvagning av den demokratiska rörelsen, dvs. den som vill
            ha allmän och lika rösträtt. Den rörelsen vill man försvaga. de
            Klerk vill punktera ANC före förhandlingarna. Samtidigt vet vi
            att han behöver
          </note>
          <note>
            ANC som en förhandlingspart, något som har med den internationella
            trovärdigheten att göra.
          </note>
          <note>
            Det är faktiskt en lång väg kvar att gå, Inger Koch och andra
            moderater. Jag kan instämma i det som
          </note>
          <note>
            Inger Koch läste upp ur vårt betänkande:
          </note>
          <note>
            ''Avgörande för om sanktionerna kan lyftas bör vara faktiska
            och konkreta steg och åtgärder, som är djupgående och oåterkalleliga
            för avskaffande av apartheidsystemet.''
          </note>
          <note>
            Vad beträffar motiveringen skiljer vi oss, bortsett från den
            ordning som meningarna kommer i, på en avgörande punkt. Moderaterna
            nöjer sig nämligen med ''utveckling'' mot demokrati, medan vi
            i majoriteten vill ha allmän och lika rösträtt i
          </note>
          <note>
            Sydafrika. Nelson Mandela är en av Sydafrikas mest inflytelserika
            personer i dag men, fru talman, han har inte rösträtt. Han har
            alltså inte rätt att i ett val ge sin åsikt till känna om utvecklingen
            i sitt eget land. Det är detta vi i majoriteten gärna vill se
            att han har, innan vi lyfter sanktionerna. Därför, fru talman,
            yrkar jag bifall till både utskottets hemställan och utskottets
            motivering.
          </note>
          <note type="speaker">
            Anf. 146 INGER KOCH (m) replik:
          </note>
          <note>
            Fru talman! Karl-Erik Svartberg sade att det enda som skiljer
            oss åt är att vi inte betonar rösträtten lika mycket. Jag vill
            då erinra om den formulering vi har i vår reservation: ''Utskottet
            betonar vikten av en utveckling mot ett demokratiskt styrelseskick
            och en allmän och lika rösträtt.'' Vi anser emellertid inte att
            den allmänna och lika rösträtten behöver vara fullt ut införd.
            Den kan vara beslutad i det sydafrikanska parlamentet, men vi
            anser inte att en fullständig konstitution behöver vara skriven
            och antagen innan vi häver handelssanktionerna.
          </note>
          <note>
            Jag vill också påminna om den fattigdom och det elände som jag
            tror att en del av oss har sett i
          </note>
          <note>
            Sydafrika och som har upprört oss väldigt mycket.
          </note>
          <note>
            Det går inte att komma till rätta med fattigdomen och med våldet
            utan att man får en ekonomisk tillväxt. Sydafrika behöver den
            ekonomiska tillväxten för att kunna klara ut dessa eländiga förhållanden.
          </note>
          <note>
            De förslag som lades fram av president de Klerk inför det sydafrikanska
            parlamentet i februari håller på att förberedas och beslut kommer
            att fattas. Parlamentet är ännu inte upplöst för sommaren. Det
            är avsikten att man skall anta dessa lagar innan den innevarande
            parlamentssessionen avslutas.
          </note>
          <note>
            Anf. 147 KARL-ERIK SVARTBERG (s)
          </note>
          <note>
            replik:
          </note>
          <note>
            Fru talman! Det är alltså ''utveckling mot'' ett demokratiskt
            styrelseskick som moderaterna betonar, medan det vi betonar är
            det demokratiska styrelseskicket. Vi anser inte att det räcker
            med en
          </note>
          <note>
            ''utveckling mot'', utan vi betonar vikten av ett demokratiskt
            styrelseskick och en allmän och lika rösträtt. Detta hänger också
            samman med ANCs grundläggande krav på en direktval konstituerande
            församling. Genomförandet av en sådan kräver ju faktiskt en allmän
            och lika rösträtt.
          </note>
          <note>
            Det våld som förekommer i landet skylls på bristande tillväxt.
            Det förekommer en tillväxt i
          </note>
          <note>
            Sydafrika. Sanktionerna infördes som ett krav från
          </note>
          <note>
            ANC och andra demokratiska rörelser i Sydafrika.
          </note>
          <note>
            De har haft den effekten att tillväxten har blivit mindre. Det
            finns beräkningar som tyder på att den har blivit bortåt 33 %
            mindre än den annars skulle ha varit. Detta var avsikten med sanktionerna.
            Men kom inte och skyll det våld som nu förekommer på en brist
            på tillväxt i ekonomin. Det är helt andra orsaker, och förklaringarna
            kan nog hämtas i de
          </note>
          <note>
            Klerks omgivning, åtminstone till en viss del.
          </note>
          <note type="speaker">
            Anf. 148 INGER KOCH (m) replik:
          </note>
          <note>
            Fru talman! Vad vi nu diskuterar är frågan om ett slopande av
            handelshindren -- inte att upprätta ett nytt biståndsland. De
            kriterier som gäller för våra biståndsländer är mycket mer generösa
            än de krav vi nu ställer på Sydafrika. Vi kan aldrig någonsin
            acceptera apartheidlagarna, men när dessa lagar är avskaffade
            anser vi att omvärlden måste belöna detta på något sätt. Då är
            det vår uppgift att se till att man får en ekonomisk tillväxt
            i landet och att landet inte behöver bli biståndsberoende. Carl
          </note>
          <note>
            Tamm sade vid en resa i Sydafrika för en tid sedan, att det var
            mycket möjligt att Sverige skulle kunna komma att ge utvecklingsbidrag
            till Sydafrika.
          </note>
          <note>
            Detta tycker jag är rätt upprörande. Ett land som i sig självt
            har en hel del rikedomar skall inte genom olika handelsbojkotter
            och handelshinder från omvärlden behöva bli beroende av bidrag
            från den rika världen. Hjälper vi till med ökade handelsförbindelser,
            så behövs inte det.
          </note>
          <note>
            Anf. 149 KARL-ERIK SVARTBERG (s)
          </note>
          <note>
            replik:
          </note>
          <note>
            Fru talman! Nu kommer den gamla moderatlinjen fram igen. Ni har
            ju hela tiden varit motståndare på det ena eller andra sättet
            till de sanktioner som nu fått namnet ''handelshinder''.
          </note>
          <note>
            Den dag som apartheids grundpelare, som de kallas, är avskaffade
            genom beslut i det sydafrikanska parlamentet och den dag då Nelson
          </note>
          <note>
            Mandela och andra svarta sydafrikaner har rösträtt, kommer vi
            att lyfta sanktionerna, som Inger Koch kallar ''handelshinder''.
          </note>
          <note>
            Förste vice talmannen anmälde att Inger Koch anhållit att till
            protokollet få antecknat att hon ägde rätt till ytterligare replik.
          </note>
          <note>
            Anf. 150 KARL-GÖRAN BIÖRSMARK
          </note>
          <note>
            (fp):
          </note>
          <note>
            Fru talman! Ett av historiens grymmaste, mest förnedrande och
            inhumana samhällssystem --
          </note>
          <note>
            apartheidsystemet -- håller äntligen på att rämna.
          </note>
          <note>
            Det finns onekligen vissa tecken på det.
          </note>
          <note>
            Apartheidsystemet kräver dock fortfarande dagligen sina offer
            i Sydafrika. Via massmedia blir vi ständigt påminda om vardagen
            i apartheidens
          </note>
          <note>
            Sydafrika med ständiga oroligheter som skördar sina offer --
            barn som gamla, kvinnor som män, svarta som vita.
          </note>
          <note>
            Visst är det sant, som utskottet skriver, att situationen i Sydafrika
            sedan drygt ett år kännetecknas av dramatiska förändringar.
          </note>
          <note>
            President de Klerk för en dialog med den svarta majoriteten.
            Det är hoppingivande, men presidentens försök till förändringar
            av apartheidsystemet stöter på motstånd från alla de vita som
            ser sina privilegier hotade.
          </note>
          <note>
            de Klerks försök till förändringar möter starka motreaktioner.
            Vita högerextremister sluter sig samman, känner sig hotade och
            tar till vapen, som det finns gott om i landet. Det är oroväckande
            när motsättningarna hårdnar och växer, och dialogen inte får någon
            chans utan vapen talar i stället.
          </note>
          <note>
            Mandelas uppgift är svår, och förväntningarna och kraven på honom
            är enorma.
          </note>
          <note>
            Vi står samtidigt frågande inför de hatiska striderna mellan
            ANC-anhängarna och Inkatha-rörelsen.
          </note>
          <note>
            Risken är att maktlösheten sprider sig bland olika stammar och
            folkgrupper. Bakom våldet döljer sig gamla orättvisor, brist på
            demokrati och mänskliga rättigheter -- kort sagt: apartheidsystemet.
          </note>
          <note>
            Jag kan inte frigöra mig från tanken att detta välkomnas av stora
            grupper bland de vita.
          </note>
          <note>
            Till det betänkande vi nu diskuterar har fogats en reservation
            av moderaterna. En hel del av texten i reservationen återfinns
            också i utskottets skrivning.
          </note>
          <note>
            Det är två meningar som skiljer sig. En av de skiljaktiga meningarna
            har i reservationen formuleringen ''att utvecklingen i Sydafrika
            är av den arten att sanktionerna kan komma att hävas inom en inte
            alltför avlägsen framtid''. Jag ställer mig tveksam till den formuleringen.
            Jag skulle naturligtvis önska att så vore fallet, men jag tror
            inte att det är realistiskt. Det återstår mycket att göra innan
            vi är framme vid den tidpunkt då vi kan häva sanktionerna, dvs.
            då vi har en sådan situation i Sydafrika som den här reservationen
            andas.
          </note>
          <note>
            När jag i början av 60-talet i London på Speaker's corner diskuterade
            situationen i Sydafrika med en
          </note>
          <note>
            ANC-anhängare inför ett förestående besök som jag skulle göra
            där, sade denne man, att det inom den närmaste framtiden, kanske
            inom ett par år, kommer att bli en hel ny situation i Sydafrika
            och att det skulle bli en blodig uppgörelse. Det är snart
          </note>
          <note>
            30 år sedan han sade detta.
          </note>
          <note>
            Visst har det hänt mycket under den här tiden och speciellt under
            det senaste året, men att tro att det inom en inte alltför avlägsen
            framtid skulle ha blivit en sådan situation att vi nu skulle kunna
            börja tala om att ompröva sanktionerna mot Sydafrika är inte sannolikt.
          </note>
          <note>
            Jag skulle vilja ställa en fråga till Inger Koch, som står bakom
            den här reservationen: Vad ligger bakom orden ''inom en inte alltför
            avlägsen framtid?'' Vilken tidsrymd döljer sig bakom detta?
          </note>
          <note>
            Det kan röra sig om dagar, månader eller år, och det framgår
            inte riktigt klart vad som menas.
          </note>
          <note>
            Det finns också ett annat problem när det gäller sanktionerna
            mot Sydafrika, och det är en Walvis
          </note>
          <note>
            Bay, som omslutes av Namibia och som omfattas av sanktionerna.
            Walvis Bay tillhör ju Sydafrika och är egentligen det enda andningshålet
            för Namibia och dess kustsjöfart. Detta tror jag kommer att vara
            ett av de svårlösta problemen framöver i den här delen av Sydafrika.
          </note>
          <note>
            Fru talman! Jag vill med detta yrka bifall till utskottets hemställan.
          </note>
          <note type="speaker">
            Anf. 151 INGER KOCH (m):
          </note>
          <note>
            Fru talman! Jag vill erinra Karl-Göran Biörsmark om att vår reservation
            överensstämmer med den utskottsskrivning som vi vid flera justeringstillfällen
            var överens om i utskottet. Vid slutjusteringen ändrade man på
            den här skrivningen, men vi har faktiskt vid flera tillfällen
            varit överens om den skrivning som vi har vår reservation. Det
            förvånar därför litet grand att Karl-Göran Biörsmark är så oförstående
            för reservationen.
          </note>
          <note>
            Jag har redan talat om vid vilken tidpunkt sanktionerna skall
            avskaffas. När det sydafrikanska parlamentet har fattat ett beslut
            om ett totalt upphävande av apartheidsystemet, anser vi att det
            är dags. Dessutom skall de samtal man nu håller på med leda fram
            till en demokratisk konstitution.
          </note>
          <note>
            Men det behöver inte vara en färdigskriven konstitution innan
            man lyfter sanktionerna.
          </note>
          <note>
            Anf. 152 KARL-GÖRAN BIÖRSMARK
          </note>
          <note>
            (fp):
          </note>
          <note>
            Fru talman! Det är riktigt som Inger Koch säger att stora delar
            av reservationstexten var vi överens om.
          </note>
          <note>
            Men nu gällde det den första meningen i reservationen om att
            ''utvecklingen i Sydafrika är av den arten att sanktionerna kan
            komma att hävas inom en inte alltför avlägsen framtid''. Den var
            vi inte överens om. Det andra om ''faktiska och konkreta steg
            och åtgärder, som är djupgående och oåterkalleliga, för avskaffande
            av apartheidsystemet'', som också står i moderaternas reservation,
            är detsamma som står i majoritetstexten. Den största delen av
            reservationstexten är så gott som identisk, även om meningarna
            är litet omflyttade, med vad utskottsmajoriteten skriver.
          </note>
          <note>
            Jag blir litet förvånad när jag här får höra att det räcker med
            bara ett beslut. Det betyder alltså att om beslut fattas i Sydafrika
            under våren i den riktning som Inger Koch talar om, skall vi alltså
            enligt moderaterna slopa sanktionerna. Är det rätt tolkat? Vi
            skall alltså slopa sanktionerna oberoende av Sydafrikas situation
            i övrigt, oberoende av vad som händer i Sydafrika, bara detta
            beslut har fattats. Jag skulle vilja ha ett klarläggande om moderaterna
            verkligen menar så.
          </note>
          <note type="speaker">
            Anf. 153 INGER KOCH (m):
          </note>
          <note>
            Fru talman! För att återigen gå tillbaka till reservationstexten:
            Vid två justeringstillfällen stod meningen som börjar med: ''Utskottet
            bedömer således att utvecklingen'' osv. med utan att någon reagerade.
            Men vid det sista justeringstillfället togs meningen bort. Jag
            tror inte att Karl-Göran
          </note>
          <note>
            Biörsmark inte förstår vad som menas. Han har själv godkänt texten
            en gång.
          </note>
          <note>
            När det sedan gäller tidpunkten har jag redogjort för vad vi
            tycker. Jag har sagt att vad som gäller är totalt upphävande av
            apartheidsystemet och alla de lagar som systemet vilar på samt
            att fortsatta framsteg i de samtal som nu förs med den svarta
            oppositionen leder fram till en framtida demokratisk konstitution.
            Men att den skall vara fullt skriven och att val skall ha hållits
            innan vi häver sanktionerna tycker vi inte är nödvändigt.
          </note>
          <note>
            Anf. 154 KARL-GÖRAN BIÖRSMARK
          </note>
          <note>
            (fp):
          </note>
          <note>
            Fru talman! Det var intressanta klargöranden jag fick av Inger
            Koch. Om vi skall resonera om reservationstexten än en gång: Det
            är ett väldigt konstigt resonemang som Inger Koch här för, att
            man alltså skulle ha godkänt texten innan man har haft slutjustering
            i utskottet. Det är alltid ett givande och tagande och diskuterande
            fram och tillbaka i utskottet, men det är den slutgiltiga texten
            efter justeringen, de slutgiltiga ställningstagandena och ståndpunkterna,
            som gäller. Något annat förfaringssätt har vi väl aldrig haft.
          </note>
          <note>
            När det sedan gäller den fortsatta processen i
          </note>
          <note>
            Sydafrika står det helt klart att det enligt moderaterna räcker
            med ett beslut. Men hur det ser ut för övrigt de facto i Sydafrika
            är inte viktigt. Det räcker att det finns på papperet att val
            har ägt rum och att mänskliga rättigheter är implementerade.
          </note>
          <note>
            Så brukar det inte låta från moderaterna när vi diskuterar andra
            länders situation på den afrikanska kontinenten. Då räcker det
            inte med vad som står i beslutet, utan då för man ett annat resonemang.
            Men när det gäller Sydafrika räcker det tydligen med ett beslut.
            Hur det ser ut i verkligheten är inte avgörande. Det var ett klarläggande
            i och för sig.
          </note>
          <note type="speaker">
            Anf. 155 KARL-ERIK SVARTBERG (s):
          </note>
          <note>
            Fru talman! Jag finner anledning att gå in i denna debatt och
            påminna Inger Koch om att ett land som har fått lida mycket under
            apartheidsystemet är
          </note>
          <note>
            Namibia. Namibia genomförde demokratiska val i november 1989.
            Den 21 mars 1990 blev Namibia självständigt. Först då hävde Sverige
            sanktionerna mot Namibia. Vi avvaktade till dess det nya parlamentet
            hade tillträtt och Namibia förklarats självständigt. Vi nöjde
            oss inte med de första förberedande besluten om val, inte ens
            med att man genomförde valen, utan vi avvaktade Namibias självständighet
            och ett demokratiskt styre i landet.
          </note>
          <note>
            Då hävde vi sanktionerna.
          </note>
          <note type="speaker">
            Anf. 156 INGER KOCH (m):
          </note>
          <note>
            Fru talman! När jag talar om samtal som skall leda fram till
            en demokratisk konstitution, menar jag att det i en demokratisk
            konstitution också ligger respekt för mänskliga rättigheter, för
            annars vore det inte en demokrati. Det ingår dessutom rösträtt,
            lika för alla, för annars vore det inte heller en demokrati. Men
            vi kan inte förstå att det skall vara nödvändigt att ett land
            skall behöva vara utvecklat till en fullfjädrad demokrati, genomförd
            i alla delar, innan vi häver sanktionen. Sydafrika behöver en
            ekonomisk tillväxt. Även jag har mött offren för apartheidpolitiken
            och det var förskräckligt. Vi säger inte att sanktionerna skall
            hävas nu, men när lagarna som har reglerat apartheidpolitiken
            har avskaffats finns det anledning att göra det.
          </note>
          <note>
            Anf. 157 KARL-GÖRAN BIÖRSMARK
          </note>
          <note>
            (fp):
          </note>
          <note>
            Fru talman! Det låter riktigt när Inger Koch säger att dessa
            lagar är borta, men de måste ju också implementeras. Det är viktigt
            att göra denna distinktion, att lagarna skall implementeras och
            att de skall gälla i landet.
          </note>
          <note>
            Jag har en känsla av att Inger Koch mäter länder efter olika
            måttstock. Just detta resonemang används inte av moderaterna när
            det gäller andra länder på den afrikanska kontinenten. Då brukar
            kraven vara mer långtgående. Men just när det gäller Sydafrika
            är det tillräckligt med att man fattar beslut och sedan kan politiken
            gentemot
          </note>
          <note>
            Sydafrika ändras så att sanktionerna hävs, oberoende av hur eller
            om implementering har skett. Jag anser att det är fel väg att
            gå. Vi är inte där och kommer inte att vara det automatiskt den
            dag då man fattar beslutet. Det var därför som jag ville ha svar
            på frågan vad moderaterna egentligen menar då de säger att sanktionerna
            kommer att hävas inom en inte alltför avlägsen framtid.
          </note>
          <note type="speaker">
            Anf. 158 INGER KOCH (m):
          </note>
          <note>
            Fru talman! Jag vill återigen erinra om att det inte är ett nytt
            biståndsland som vi diskuterar. För att man skall kunna ge svenskt
            bistånd vill vi se en utveckling mot demokrati. Det gäller precis
            samma sak i det här fallet.
          </note>
          <note>
            Anf. 159 KARL-GÖRAN BIÖRSMARK
          </note>
          <note>
            (fp):
          </note>
          <note>
            Fru talman! I Sydafrika, med dess utvecklingspotential och dess
            stora befolkning av vita, är det de vita som under åratal har
            förtryckt det afrikanska folket och som med vapenmakt har förhindrat
            det afrikanska folket att nå fram till en utveckling mot en demokrati.
            Nu är man osäker om hur den vita befolkningen kommer att reagera.
            Den vita minoriteten har tillgång till stora vapenarsenaler och
            den har givit de Klerk bekymmer. Risken är stor att reaktionen
            blir kraftig från den beväpnade vita minoriteten. Den situation
            som kan uppstå är naturligtvis oerhört vansklig för Sydafrikas
            utveckling. Att då bara --
          </note>
          <note>
            som moderaterna förordar -- fatta ett beslut och därmed lätta
            på trycket utifrån är fel väg att gå. Då kan vi hamna i en situation
            som gör att vi i stället tar steg tillbaka.
          </note>
          <note type="speaker">
            Anf. 160 INGER KOCH (m):
          </note>
          <note>
            Fru talman! Som jag sade är jag den förste att beklaga apartheidlagarna.
            Men Karl-Göran
          </note>
          <note>
            Biörsmark sade att det finns så många vapen och att den vita
            minoriteten utgör ett hot. Det gör den säkert. Men vi måste också
            ha litet framtidstro. Jag vill återigen erinra om vad som hände
            i Namibia.
          </note>
          <note>
            Där hade man precis samma farhågor, och man var mycket orolig
            för den vapenarsenal som fanns på de vita farmerna, vilken jag
            själv såg. Det gick väldigt bra, därför att alla gjorde sitt allra
            bästa, och omvärlden hjälpte till. Jag tycker att det är omvärldens
            uppgift att hjälpa till även i detta fall så att det blir en bra
            utveckling mot demokrati.
          </note>
          <note>
            Anf. 161 KARL-GÖRAN BIÖRSMARK
          </note>
          <note>
            (fp):
          </note>
          <note>
            Fru talman! Jag vill bara säga att det enligt min uppfattning
            är fel att jämföra Sydafrika med
          </note>
          <note>
            Namibia. Det är två helt olika länder med helt olika strukturer,
            inte minst när det gäller den vita befolkningen och dess möjligheter.
            Den parallell som Ingrid Koch drog är därför inte relevant.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 16 maj.)
          </note>
          <note>
            20 § Bordläggning
          </note>
          <note>
            Anmäldes och bordlades
          </note>
          <note>
            Motionerna
          </note>
          <note>
            med anledning av prop. 1990/91:150 Förslag till slutlig reglering
            av statsbudgeten för budgetåret
          </note>
          <note>
            1991/92, m.m. (kompletteringsproposition)
          </note>
          <note>
            1990/91:Fi67 av Krister Skånberg och Lars Norberg
          </note>
          <note>
            (mp)
          </note>
          <note>
            1990/91:Fi68 av Krister Skånberg och Lars Norberg
          </note>
          <note>
            (mp)
          </note>
          <note>
            med anledning av prop. 1990/91:192 Organiserad överföring av
            flyktingar till Sverige
          </note>
          <note>
            1990/91:Sf56 av Sten Andersson i Malmö (m)
          </note>
          <note>
            1990/91:Sf57 av Hans Göran Franck m.fl. (s)
          </note>
          <note>
            Försvarsutskottets betänkande
          </note>
          <note>
            1990/91:FöU8 Verksamhet och anslag inom totalförsvaret 1991/92
          </note>
          <note>
            21 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 14 maj
          </note>
          <note type="speaker">
            1990/91:609 av Leo Persson (s) till industriministern om användningen
            av länsanslagen:
          </note>
          <note>
            Länsstyrelserna i exempelvis Norrbotten,
          </note>
          <note>
            Västerbotten och Jämtland är beredda att anslå medel för stödjande
            av turisttrafik på inlandsbanan. Länshuvudmännen har enligt uppgift
            inte heller något att erinra mot att någon annan bedriver spårbunden
            turisttrafik på inlandsbanan under sommarmånaderna.
          </note>
          <note>
            Länsanslagen är såvitt jag förstår i stort sett fria medel för
            länen att disponera för vad som anses angeläget för utvecklingen
            inom regionen. Anser man att turistutveckling är viktigt så torde
            det inte föreligga något hinder för att använda länsanslagen för
            detta ändamål.
          </note>
          <note>
            Mot bakgrund av ovanstående vill jag fråga industriministern
            om min tolkning av hur länsanslagen kan disponeras är felaktig.
            Är industriministern i så fall villig att vidtaga åtgärder så
            att det blir möjligt att använda medel för turisttrafik på inlandsbanan?
          </note>
          <note>
            1990/91:610 av Stina Eliason (c) till arbetsmarknadsministern
            om sysselsättningen i
          </note>
          <note>
            Norrlands inland:
          </note>
          <note>
            Trafiken på inlandsbanan har stor betydelse för turistnäringen
            i inlandet. 15 000 personer åker inlandsbanan och omsätter i runda
            tal 30 milj.kr.
          </note>
          <note>
            under några sommarmånader.
          </note>
          <note>
            För många människor i detta område är det avgörande med många
            utkomstmöjligheter för att överleva i turistnäringen. Sommarmånaderna
            är viktiga. Genom regeringens beslut att trafiken på inlandsbanan
            skall upphöra den 9 juni 1991 hotas sysselsättningen i inlandet.
          </note>
          <note>
            Kommer regeringen att vidta några särskilda åtgärder för att
            förhindra att turistnäringen och därmed sysselsättningen slås
            ut?
          </note>
          <note type="speaker">
            1990/91:611 av Leo Persson (s) till kommunikationsministern om
            ersättning för turisttrafiken på inlandsbanan:
          </note>
          <note>
            Banverket har fått en förfrågan om ersättning för turisttrafiken
            på inlandsbanan under sommarmånaderna. Ett mycket snabbt besked
            är nödvändigt för att planera satsningen.
          </note>
          <note>
            Vill kommunikationsministern medverka till att påskynda banverkets
            behandling av ersättningsfrågan?
          </note>
          <note type="speaker">
            1990/91:612 av Hans Göran Franck (s) till justitieministern om
            restriktionerna vid kriminalvårdsanstalterna:
          </note>
          <note>
            Det är givetvis mycket allvarligt att det varit möjligt för två
            fångar, dömda för mycket kvalificerade brott, att rymma från säkerhetsavdelningen
            på
          </note>
          <note>
            Kumla kriminalvårdsanstalt, även om de numera gripits på ett
            förhållandevis odramatiskt sätt.
          </note>
          <note>
            Det är oroväckande att höga myndighetspersoner och politiker
            gjort uttalanden som motverkar en seriös behandling av kriminalvårdsfrågor.
          </note>
          <note>
            Den av regeringen beslutade snabbutredningen av rymningen bör
            kunna ge underlag inte bara för en saklig debatt utan även till
            åtgärder, som kan vara påkallade. Det finns en oro för att den
            aktuella rymningen kan leda till en allmän skärpning av restriktionerna
            vid våra kriminalvårdsanstalter.
          </note>
          <note>
            På grund av det anförda får jag fråga justitieministern: Avser
            regeringen att föreslå allmän skärpning av restriktionerna vid
            våra kriminalvårdsanstalter, samt när kan regeringen framlägga
            sina ställningstaganden och eventuella förslag i anledning av
            aktuell rymning från Kumla kriminalvårdsanstalt?
          </note>
          <note>
            1990/91:613 av Britta Bjelle (fp) till justitieministern om rymningen
            från
          </note>
          <note>
            Kumlaanstalten:
          </note>
          <note>
            Två av landets farligaste brottslingar har rymt, mitt på ljusa
            dagen och med hjälp av hoptvinnade lakan, från en anstalt som
            sägs vara landets rymningssäkraste. De avtjänar båda långa frihetsstraff
            för våldsbrottslighet av grövsta sort, och den ene av dem, Ioan
            Ursut, har tidigare visat sig vara oerhört rymningsbenägen och
            mycket farlig i pressade situationer. Ändå lyckades inte kriminalvården
            hålla dem i betryggande förvar.
          </note>
          <note>
            Kriminalvården skall visserligen bygga på humanitet, men inför
            två av landets allra farligaste och rymningsbenägnaste personer
            får humaniteten inte gå över i naivitet. Ambitionen måste vara
            att så farliga brottslingar skall hållas i rymningssäkert förvar
            under pågående strafftid.
          </note>
          <note>
            Justitieministern har aviserat en utredning av det inträffade.
            Det är bra, men det förtar inte intrycket av att något gått snett
            även i den debatt som förevarit efter rymningen och där personer
            med regeringens uttalade förtroende yttrade sig på ett anmärkningsvärt
            sätt.
          </note>
          <note>
            Vilka slutsatser är statsrådet beredd att så här långt dra av
            de inträffade händelserna inom kriminalvården?
          </note>
          <note>
            1990/91:614 av Karin Israelsson (c) till utrikesministern om
            de tillfångatagna svenskarna i
          </note>
          <note>
            Kashmir:
          </note>
          <note>
            De två kidnappade svenskarna i Kashmir Johan
          </note>
          <note>
            Jansson och Jan Ole Loman har nu hållits som gisslan i 45 dagar.
            Bakom kidnappningen står en muslimsk gerillagrupp Jambaz. Motivet
            för kidnappningen torde vara att rikta världens uppmärksamhet
            på situationen i Kashmir.
          </note>
          <note>
            Svenskarna är oskyldiga offer i en politisk maktkamp. Den psykiska
            pressen för de tillfångatagna och deras anhöriga blir större för
            var dag som går.
          </note>
          <note>
            Den svenska regeringen måste nu med kraft agera för att få till
            stånd ett snabbt fritagande. Min fråga till utrikesministern är
            därför följande:
          </note>
          <note>
            Vilka snara åtgärder ämnar regeringen vidta för att påskynda
            ett fritagande av de båda svenskarna i
          </note>
          <note>
            Kashmir?
          </note>
          <note>
            22 § Kammaren åtskildes kl. 20.11.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 6 §
          </note>
          <note>
            anf. 17 (delvis),
          </note>
          <note>
            av förste vice talmannen därefter t.o.m. 11 § anf. 60
          </note>
          <note>
            (delvis),
          </note>
          <note>
            av andre vice talmannen därefter t.o.m. beslutet om samlad votering
            kl. 15.00,
          </note>
          <note>
            av tredje vice talmannen därefter t.o.m. 15 § anf.
          </note>
          <note>
            119 (delvis),
          </note>
          <note>
            av talmannen därefter t.o.m. ajourneringen kl.
          </note>
          <note>
            17.57 och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
