<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--25</head>
          <docDate when="1990-11-15 00:00:00">1990-11-15 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 9 november.
          </note>
          <note>
            2 § Svar på interpellation 1990/91:42 om glasbruket i Hammar
          </note>
          <note type="speaker">
            Anf. 1 Miljöminister BIRGITTA DAHL (s):
          </note>
          <note>
            Fru talman! Karl-Erik Persson har frågat mig om hur jag ser på
            att returflaskans marknadsandel stadigt sjunker till förmån för
            de miljöolämpliga aluminiumburkarna och PET-flaskorna, och om
            regeringen avser att komma med konkreta förslag som kan leda till
            att avfallsmängden från dryckesförpackningar minskas. Han har
            också frågat om regeringen avser att vidta åtgärder som kan garantera
            fortsatt återvinning av krossglas.
          </note>
          <note>
            Frågorna har föranletts av en planerad nedläggning av glasbruket
            i Hammar.
          </note>
          <note>
            Det har tydligt framgått av regeringens redovisning av arbetet
            inom avfallsområdet i årets budgetproposition att det är ett uttalat
            mål att avfallsmängderna måste minska och att återanvändning och
            återvinning av material måste öka. Regeringen har även, såväl
            i årets budgetproposition som i andra sammanhang, tydligt markerat
            att vi avser att motverka förpackningar som belastar miljön och
            avfallshanteringen. Det gäller både redan befintliga förpackningssystem
            och nya produkter.
          </note>
          <note>
            Regeringens arbete med förpackningsfrågor är inriktat på att
            styra mot resurs- och energihushållning samt miljöanpassade materialslag.
            Den som ger upphov till miljöpåverkan och avfall skall stå för
            de kostnader som miljöpåverkan och avfallet orsakar.
          </note>
          <note>
            Regeringen har därför i maj i år tillsatt en kommitté med uppdrag
            att utreda och lämna förslag till åtgärder inom förpackningsområdet
            som främjar retursystem på bekostnad av engångsförpackningar.
            Som en första del i sitt arbete har utredningen sett över skatten
            på dryckesförpackningar.
          </note>
          <note>
            Utredningen har jämfört miljöpåverkan från olika typer av dryckesförpackningar
            varvid de samlade effekterna från hela hanteringskedjan har beaktats.
          </note>
          <note>
            Man konstaterar att från miljösynpunkt är retursystemen med glas,
            PET-flaska och aluminiumburk överlägsna engångsförpackningar av
            samma typer av material.
          </note>
          <note>
            Utredaren anser inte att de nuvarande skattesatserna är styrande
            och gynnar retursystemen nämnvärt, eftersom engångsförpackningarna
            inte belastas med kostnader för miljöpåverkan tillräckligt mycket.
          </note>
          <note>
            Därför föreslås bl.a. en höjning av skatten på engångsförpackningar.
          </note>
          <note>
            En återfyllnadsbar PET-flaska kommer att introduceras på marknaden
            i vår. Det är resultatet av en rad överläggningar som jag har
            haft med bryggarbranschen. För att säkerställa detta kommande
            retursystem och helt styra bort från engångsflaskan av PET-plast
            förbereds nu inom miljödepartementet ett förslag till lagreglering
            om ett återtagningssystem. I och med detta kommer engångsflaskan
            av PET att försvinna från marknaden.
          </note>
          <note>
            Ytterligare åtgärder kan väntas följa sedan förpackningsutredningen
            presenterat sitt slutbetänkande den 1 september 1991.
          </note>
          <note>
            Utredningen har bl.a. uttalat att den kommer att granska om skatten
            på pappförpackningar även skall omfatta de för mjölk.
          </note>
          <note>
            Glas är ett material som lämpar sig väl att återvinna och det
            finns en verksamhet uppbyggd kring denna återvinning i anslutning
            till glasbruket i Hammar.
          </note>
          <note>
            Detta är mycket positivt och helt i linje med regeringens mål
            och intentioner. Jag vill dock påminna om vad jag sade i början,
            nämligen att det är den som ger upphov till miljöpåverkan och
            avfall som skall stå för de orsakade kostnaderna.
          </note>
          <note>
            Regeringen följer därför noggrant branschens egna insatser för
            att trygga framtiden för verksamheten med glasåtervinning. En
            överläggning mellan företrädare för miljödepartementet och de
            olika intressenterna, dvs. glasindustrin, bryggerierna och kommunerna,
            har ägt rum i dagarna.
          </note>
          <note>
            Regeringens uppgift är inte att skapa marknader och detaljreglera.
            I stället går arbetet ut på att skapa förutsättningar för att
            alla aktörer skall kunna ta sitt ansvar och samverka för en fungerande
            marknad.
          </note>
          <note>
            Regeländringar och ekonomiska styrmedel kan utnyttjas för att
            skapa bättre marknadsförutsättningar. De förändringar i renhållningslagen
            som riksdagen godkände i våras har exempelvis skapat förutsättningar
            för en ökad källsortering. Det i sin tur öppnar möjligheter för
            en ökad återvinning. Glas källsorteras dock till stor del redan.
            I över 200 av landets kommuner finns det en fungerande glasinsamling.
          </note>
          <note>
            Miljöavgiftsutredningen har föreslagit en avgift på osorterat
            hushålls- och industriavfall. Utredningen föreslår att avgiftsmedlen
            tillförs en särskild fond.
          </note>
          <note>
            Enligt utredningen är det av största betydelse att marknadsförutsättningarna
            inom återvinningsbranschen stimuleras, och fonden föreslås därför
            användas till att stimulera återvinning och utveckling av källsortering.
          </note>
          <note>
            Förslagen bereds för närvarande inom regeringskansliet.
          </note>
          <note type="speaker">
            Anf. 2 KARL-ERIK PERSSON (v):
          </note>
          <note>
            Fru talman! Jag får tacka miljöministern för svaret på min interpellation.
            Låt mig börja med det som jag tycker är bra i interpellationssvaret.
          </note>
          <note>
            Regeringen säger att man skall främja retursystem på bekostnad
            av engångsförpackningar. Detta tycker jag är positivt. Om vi skall
            minska sophanteringen och det sopberg som finns i dag måste vi
            komma åt den här branschen.
          </note>
          <note>
            Däremot förstår jag inte riktigt vad som menas med att regeringens
            uppgift inte är att skapa marknad och detaljreglera. Vidare står
            det att regeländringar och ekonomiska styrmedel kan utnyttjas
            för att skapa bättre marknadsförutsättningar. Detta står ju i
            motsatsförhållande till varandra efter vad jag kan förstå. Ena
            gången skall man inte detaljreglera och andra gången skall man
            ha styrmedel som reglerar marknaden. Ett bra sätt vore att styra
            marknaden bort från PET-flaskan över till återvinningsglas.
          </note>
          <note>
            Det stämmer att glas källsorteras redan i dag. Det är över 200
            av landets kommuner som har dessa s.k.
          </note>
          <note>
            glasigloos, där man sorterar glaset. Men vad händer med detta
            om det enda glasbruk som i dag har återvinning och tar till vara
            glaset läggs ned? Var hamnar då glaset till slut? Hamnar det på
            soptippen eller får vi -- på samma sätt som när det gäller returpapper
            -- ett sopberg av glas?
          </note>
          <note>
            När det gäller miljöavgiftsutredningen står det också i svaret
            att man skall stimulera återanvändning och källsortering. Hur
            stimulerar man glasets användning om man lägger ned det enda glasbruk
            som återvinner glas?
          </note>
          <note>
            Man skriver vidare att PET-flaskan skall kunna återanvändas mellan
            15 och 20 gånger. Men vad händer sedan när man har återanvänt
            den färdigt?
          </note>
          <note>
            Det finns i dag ingen anläggning som kan ta till vara och återanvända
            den här plasten. Det finns uppgifter om att man skall kunna utnyttja
            fiberråvaran till att göra andra produkter, men man kan inte göra
            en ny flaska när man har använt den färdigt. Det finns alltså
            i dag inte någon anläggning som kan ta till vara och återanvända
            den här plastflaskan. Det märkliga är att Hammars glasbruk, som
            ägs av PLM, är med och satsar på den nya PET-flaskan.
          </note>
          <note>
            Så sent som år 1985 byggde man en ny glashytta i
          </note>
          <note>
            Hammars glasbruk. Det skulle inte vara förvånande om man -- i
            och med att man är det enda glasbruk som tar emot och återvinner
            glas --
          </note>
          <note>
            fick statliga bidrag när man gjorde denna stora omorganisation.
          </note>
          <note>
            En annan sak, som egentligen inte berör miljöministern, men som
            man borde ha med i bilden, är att man ställer 250 arbetare utan
            arbete i en hårt drabbad kommun som Askersund. På sikt kan detta
            innebära att regeringen måste gå in med regionalpolitiska åtgärder
            för att hjälpa
          </note>
          <note>
            Askersunds kommun. Jag tycker att det vore bättre att man försökte
            stödja återvinningen av returglas.
          </note>
          <note>
            Enligt uppgift som jag har fått från Svenska bryggareföreningen
            har det nu tagits fram 2 000
          </note>
          <note>
            provflaskor för testning av den nya PET-flaskans egenskaper vid
            returanvändning. Ett företag som heter Nordpac har utfört undersökningarna,
            men resultatet av dessa är hemliga. Frågan är vad som egentligen
            är hemligt i detta sammanhang. Är det så att det uppkommer utsöndringar
            som gör att man inte kan återanvända flaskan? Den nya flaskan
            kan inte tvättas i högre temperatur än 60 grader, men den skall
            helst tvättas i 58 graders värme. Om man kommer över dessa temperaturer
            utsöndras det kanske någonting i flaskan som gör att den blir
            hälsofarlig.
          </note>
          <note>
            Jag har läst Kooperativa förbundets remissvar, där man uttrycker
            oro för att vissa mjölkprodukter aldrig kommer att kunna användas
            i PET-flaskan.
          </note>
          <note>
            Frågan är varför man över huvud taget skall införa en ny produkt
            i vårt land, när vi har ett system med återanvändning av glas.
            Kan man införa förpackningar hur som helst i landet? Såvitt jag
            förstått blev miljöministern litet rådlös när hon fick reda på
            att PET-flaskan för engångsbruk redan hade kommit ut på den svenska
            marknaden. Frågan är alltså om man fortsättningsvis kan ha ett
            system där vilken förpackningstyp som helst kan införas.
          </note>
          <note type="speaker">
            Anf. 3 SÖREN NORRBY (fp):
          </note>
          <note>
            Fru talman! Jag har haft förmånen att i olika roller få följa
            förpackningsfrågor i landet under många år, och jag har då på
            faktagrund kommit fram till delvis andra slutsatser än de som
            förekommer i den allmänna debatten.
          </note>
          <note>
            En av de slutsatser som jag har dragit är att problemet på förpackningssidan
            i dag inte är bryggeriförpackningar utan andra förpackningar.
          </note>
          <note>
            Jag har också konstaterat att returglasflaskan, returaluminiumburken
            och den kommande retur-
          </note>
          <note>
            PET-flaskan är ungefär likvärdiga från energi- och miljösynpunkt.
            Det innebär att vi har tre förpackningssystem inom bryggerisektorn
            vilka uppfyller högt ställda krav.
          </note>
          <note>
            Det är nu konsumenternas efterfrågan som skall styra fördelningen
            mellan dessa förpackningstyper.
          </note>
          <note>
            Returglasflaskan har därvid hävdat sin ställning väl. Även om
            den totala försäljningen har ökat har den totala volymen för returglasflaskan
            inte reducerats påtagligt. Hela returglassystemet är under utveckling,
            med lättare flaskor, nya drickabackar och investeringar från branschen
            vilka är i storleksordningen 1 miljard kronor.
          </note>
          <note>
            När det gäller glasförpackningar bör man kanske i stället se
            mera på Systembolaget, vars glasförpackningar till ungefär 40
            % inte går tillbaka. Man skulle kunna införa ett generellt pantsystem
            för alla Systembolagets flasktyper, oberoende av om de skall återanvändas
            eller inte.
          </note>
          <note>
            För PET-flaskan finns det återvinningsmöjligheter, både avseende
            engångsflaskan och den kommande retur-PET-flaskan. Karl-Erik Persson
            var litet orolig över vad som händer vid tvättning i över 60
          </note>
          <note>
            graders värme. Det som händer är att flaskan tenderar att börja
            deformeras på grund av temperaturen. PET är en termoplast, och
            det gör att man måste ha en ganska låg tvättemperatur.
          </note>
          <note>
            Något som jag har reagerat ganska kraftigt inför är den bedömning
            som görs av många ansvariga ute i kommunerna att glasinsamlingen
            egentligen inte lönar sig, men att man gör den för den goda sakens
            skull. Man kalkylerar då mot resultatgränsen 0 kr. i stället för
            att kalkylera mot alternativkostnaden, som uppstår om man tar
            hand om glaset i det vanliga hushållsavfallet. Där ligger förmodligen
            kostnaden någonstans mellan 300 och 700 kr. per ton. Det är alltså
            mot den alternativkostnadsgränsen som man skall kalkylera, och
            då blir glasinsamlingen i kommunerna mycket lönsam. Det är en
            helhetssyn som jag tycker att vi måste hävda i olika sammanhang.
          </note>
          <note>
            Jag noterar några av punkterna i interpellationssvaret med mycket
            stor tillfredsställelse, bl.a. uttalandet att regeringens uppgift
            inte är att skapa marknader och detaljreglera utan i stället att
            skapa förutsättningar för att alla aktörer skall kunna ta sitt
            ansvar och samverka för en fungerande marknad. De viktigaste aktörerna
            är naturligtvis alltid konsumenterna. Det är ju deras efterfrågan
            som skall styra produktionens inriktning i en marknadsekonomi.
          </note>
          <note>
            Självfallet kan regeländringar och ekonomiska styrmedel utnyttjas
            också för att skapa bättre marknadsförutsättningar. Det uttalandet
            tycker jag är mycket bra. Det avgörande för om avfallsåtervinning
            över huvud taget skall vara något att tänka på i framtiden är
            att vi skapar marknader för de återvunna råvarorna. Detta har
            hittills inte klarats på ett tillfredsställande sätt, vilket bl.a.
          </note>
          <note>
            belyses av den aktuella situationen för pappersåtervinningen.
            Man har inte tryggat den långsiktiga marknaden för denna, och
            då kan det som nu sker inträffa, dvs. att man i stället för fiberåtervinning
            får välja energiåtervinning -- något som i och för sig inte behöver
            vara förkastligt, utan i vissa situationer kan vara bra.
          </note>
          <note>
            Frågan om ett förpackningsglasbruk i Sverige är viktig från en
            rad utgångspunkter. Här handlar det just om att ha en marknad
            för det glas som många arbetar mycket ambitiöst med att samla
            in, med insatser från enskilda människor i hushållen och vidare
            från kommunernas och den berörda branschens sida. I det sammanhanget
            är det viktigt att vi på olika sätt skapar en efterfrågan på den
            returråvara som det insamlade glaset utgör.
          </note>
          <note>
            I det perspektivet är en nedläggning av ett glasbruk en störning,
            men det behöver inte vara något absolut hinder. Från konkurrenssynpunkt
            är den marknadsbild som vi har på förpackningssidan inte bra.
            Där kan möjligen en internationell konkurrens hjälpa oss att få
            till stånd en litet bättre situation.
          </note>
          <note>
            Totalt upplever jag inte, mot bakgrund av den erfarenhet som
            jag har, att problemet i dag finns på bryggerisidan. Där ligger
            man långt framme och har höga ambitioner. Vi skall i stället i
            förpackningsdebatten inrikta oss på andra sektorer, där det finns
            väldigt mycket att göra.
          </note>
          <note type="speaker">
            Anf. 4 HÅKAN STRÖMBERG (s):
          </note>
          <note>
            Fru talman! Det var Karl-Erik Perssons inlägg som föranledde
            mig att begära ordet i denna debatt.
          </note>
          <note>
            Karl-Erik Persson efterlyste någon typ av samhällsstöd till PLMs
            omhändertagande av avfallet. Jag undrar om det är en ny linje
            som Karl-
          </note>
          <note>
            Erik Persson introducerar, innebärande att tillverkare skall
            föra ut produkter på marknaden medan samhället skall stödja omhändertagandet
            av avfallet. Är det inte bättre att, som miljöministern har redovisat
            i sitt svar och även i andra sammanhang hävdat, ansvaret för att
            ta hand om avfallet ligger på den som för ut en produkt på marknaden?
          </note>
          <note>
            Det är naturligtvis beklagligt att man har aviserat en nedläggning
            av glasbruket i Hammar och därmed ställer 250 människor utan jobb
            i en region där det är svårt med annan sysselsättning. Jag förutsätter
            dock att samma linje som tidigare skall gälla, dvs. att det åligger
            ett företag med PLMs storlek, omsättning och ansvar för sina anställda
            att se till att skapa ersättning för de arbetstillfällen som man
            nu kommer att förlora.
          </note>
          <note type="speaker">
            Anf. 5 LARS NORBERG (mp):
          </note>
          <note>
            Fru talman! Det är givetvis mycket tillfredsställande att miljöministern
            och regeringen försöker att arbeta i riktning mot ökad återvinning,
            men arbetet går trögt, och jag vill minnas att bryggeriindustrin
            när aluminiumburken infördes i slutet av 70-talet lovade att man
            snabbt skulle ta fram en lättare och bättre returflaska för läsk
            och liknande drycker. Den har vi väntat på i tio år, och vi väntar
            fortfarande. Det är möjligt att miljöministern kan avslöja någonting
            om ifall de överläggningar som tydligen ägde rum häromdagen mellan
            glasindustrin, bryggerierna och kommunerna för saken närmare en
            lösning.
          </note>
          <note>
            Vi har fått en ny back för drycker men ingen ny flaska. Jag vet
            att det länge har funnits ritningar på dessa flaskor och idéer
            om dem, men uppenbarligen är detta ett tecken på hur den heliga
            eller oheliga alliansen som råder mellan PLM, bryggeriindustrin
            och handeln förhindrar utvecklingen av miljövänliga system. Jag
            tycker naturligtvis att både plastflaskan och aluminiumburken
            borde försvinna från marknaden. Det är ju i båda fallen fråga
            om material som bygger på ändliga resurser, som det alltså inte
            finns någon anledning att fortsätta med. De bör successivt elimineras.
          </note>
          <note>
            Detta borde dessutom utsträckas till hela marknaden för förpackningar,
            så att vi i mycket större utsträckning utnyttjade glas, som i
            varje fall i praktiken är en nästan oändlig råvara. Det vore ett
            ämne för EG-samarbetet att inom hela Europa få fram returglasstandard
            för förpackningar, burkar, flaskor, osv., så att bl.a. PLMs monopol
            på så sätt skulle kunna reduceras.
          </note>
          <note type="speaker">
            Anf. 6 Miljöminister BIRGITTA DAHL (s):
          </note>
          <note>
            Fru talman! Låt mig först säga att detta är ett strategiskt mycket
            viktigt arbetsområde, och det är besvärligt. Jag tror att alla
            som deltar i debatten är medvetna om det. Detta är fallet särskilt
            eftersom det inte är vare sig möjligt eller lämpligt att lösa
            problemet genom detaljregleringar. Jag vill gärna en gång till
            upprepa det.
          </note>
          <note>
            Vi skall däremot genom ekonomiska styrmedel se till att framför
            allt engångsförpackningar, förpackningar som inte går att använda
            i ett källsorterings- och återanvändningssystem, successivt straffas
            ut.
          </note>
          <note>
            Det kan hända att man också behöver ingripa med förbud. Jag vill
            nu meddela kammaren det som inte kunde stå i det svar som skulle
            vara kammaren och interpellanten till handa i går, nämligen att
            regeringen i dag på sitt sammanträde har beslutat att till lagrådet
            remittera ett förslag om förbud mot engångs-PET-flaskor. Det gäller
            även annan reglering i fråga om användning av PET-flaskan i ett
            retursystem som garanterar att den återanvänds, eftersom det rör
            sig om ett system med 90-procentig återlämningsgrad och pant.
            Jag förutsätter att detta så småningom kommer att leda till ett
            förslag som underställs riksdagen.
          </note>
          <note>
            Detta har bedömts som nödvändigt för att göra det möjligt att
            mycket bestämt styra mot rätt retursystem. Retursystemen skall
            bygga på material som inte i övrigt kan innebära någon fara för
            hälsa och miljö. Men jag anser inte att riksdagen eller regeringen
            skall lägga sig i vad för sorts material branschen i så fall använder,
            så länge som vi vet att det är fråga om ett fungerande återanvändningssystem
            med ofarliga material.
          </note>
          <note>
            Jag delar Sören Norrbys uppfattning att andra förpackningar representerar
            ett väl så stort problem. Det är därför förpackningsutredningen
            nu arbetar med de frågorna.
          </note>
          <note>
            Självfallet är det önskvärt med en internationell harmonisering
            för att göra det möjligt för oss att hantera dessa frågor.
          </note>
          <note>
            När det gäller glasåtervinning och källsortering i kommunerna
            och återvinningssystemen där, menar jag att vi utöver de rent
            ekonomiska aspekterna måste kräva att kommunerna återvinner och
            återanvänder material som kan återanvändas.
          </note>
          <note>
            Vi har när det gäller glas ett problem som kommer sig av att
            somliga kommuner inte separerar mellan färgat och ofärgat glas.
            De får då problem. Det är nämligen stor efterfrågan på ofärgat
            glas, medan vi i dag har överkapacitet när det gäller färgat eller
            blandat glas. Man kan delvis lösa detta problem genom att, om
            konsumenterna accepterar det, i större utsträckning övergå till
            glasförpackningar som inte är färgade, dvs. genomskinliga.
          </note>
          <note>
            Naturligtvis kan kommunerna också göra någonting åt det genom
            att ha dubbla igloos, så att sorteringen sker redan från början.
          </note>
          <note>
            Konsumenterna ställer ju upp på det.
          </note>
          <note>
            Den nya, tunnare glasflaskan finns redan. Det är alltså inte
            bara fråga om den nya backen. De skäl som bryggerinäringen i sina
            överläggningar anger mot att nu omedelbart införa flaskan är arbetsmiljömässiga
            -- bullerproblem i bryggerierna. Men jag kan försäkra att regeringen
            trycker på för att snabba på introduktionen av den nya glasflaskan.
          </note>
          <note>
            Återvinningsanläggningen i Hammar skall inte läggas ner, Karl-Erik
            Persson. Den skall inte läggas ner, den skall finnas kvar. Det
            är inte heller så att beslutet att lägga ner Hammars glasbruk
            är nytt.
          </note>
          <note>
            Det fattades redan 1985, och egentligen har det funnits med i
            en ännu tidigare planering från företagets sida. Även jag anser
            att bristen på konkurrens på detta område i Sverige är ett bekymmer.
            Men man skall inte skylla den nuvarande situationen på något beslut
            som har fattats nu.
          </note>
          <note>
            Jag kan också meddela att det har tillsatts en särskild arbetsgrupp
            med representanter för företag, fack, kommun och län för att försöka
            åstadkomma alternativ sysselsättning i Hammar.
          </note>
          <note>
            Självfallet hoppas vi att det skall vara möjligt. Det är en aspekt
            som är mycket viktig i det här sammanhanget. Men nedläggningen
            skall inte behöva leda till att Sverige förlorar sin möjlighet
            att ha en returflaska av glas som basen i sitt system.
          </note>
          <note>
            Skälet till det beslut som regeringen i dag har fattat om att
            förbjuda engångs-PET-flaskan är just att vi vill gynna retursystemet.
            Engångs-PET-flaskan har i dag 30 % av marknaden, på bekostnad
            av returglassystemet.
          </note>
          <note type="speaker">
            Anf. 7 KARL-ERIK PERSSON (v):
          </note>
          <note>
            Fru talman! Jag får tacka för de kompletterande uppgifterna.
            Men jag har för mig att riksdagen redan har fattat beslut om att
            vi skall förbjuda engångs-PET-flaskan. Kanske har jag dåligt minne,
            men jag har för mig det. Så det var väl inte direkt någon nyhet.
          </note>
          <note>
            Miljöministern säger att återvinningen av den nya
          </note>
          <note>
            PET-flaskan skall vara 90-procentig. Frågan är vad som händer
            om den inte återvinns på samma sätt.
          </note>
          <note>
            Kommer man då att gå in och förbjuda flaskan? När det gäller
            aluminiumburken har man ju sagt att den skulle försvinna från
            marknaden om man inte uppnådde en viss återvinningsgrad. Det har
            i och för sig varit litet flexibelt när det gäller aluminiumburken.
            Frågan är om det blir samma flexibilitet när det gäller den här
            flaskan.
          </note>
          <note>
            Miljöministern talar också om ofärgat och färgat glas. Vad jag
            vet har Hammar fått fram en glastyp i vilken man kan blanda ofärgat
            och färgat glas, och den har tydligen slagit ganska väl ut.
          </note>
          <note>
            Kan miljöministern verkligen garantera att man kan fortsätta
            att driva anläggningen i Hammar med krossat glas när glasbruket
            läggs ner? Glasbruket har ju varit en förutsättning för att man
            skall kunna ta till vara krossat glas.
          </note>
          <note>
            Jag ställer mig väldigt tvivlande till att beslutet skall ha
            fattats redan 1985, eftersom jag började arbeta
          </note>
          <note>
            1985 vid den nya glashyttan. Att man först skulle ha fattat beslut
            om nedläggning för att sedan starta en helt ny glashytta, det
            låter för mig ganska otroligt.
          </note>
          <note>
            Men jag kan inte svära på att detta är hela sanningen, miljöministern
            kan ha rätt. Men för mig ser det ganska meningslöst ut att bygga
            en ny glashytta när man redan har fattat beslut om en nedläggning.
          </note>
          <note>
            Sören Norrby säger att det inte finns någon skillnad i energianvändningen.
            Den uppfattningen delar inte jag. Enligt de uppgifter jag har
            går det åt två tre gånger mer energi för att tillverka PET-flaskan
            än en flaska av glas. Det står i de uppgifter jag har.
          </note>
          <note>
            Det verkar som om Sören Norrby vill upphöra med glaset totalt
            i stället för att satsa på en flaska som är den enda riktigt miljövänliga.
            Man kan återanvända glaset fullt ut så länge det finns.
          </note>
          <note>
            Håkan Strömberg var fundersam och undrade vilken inställning
            jag hade till detta. Jag skulle vilja fråga honom var han skall
            göra av allt krossglas om det inte skall återanvändas.
          </note>
          <note type="speaker">
            Anf. 8 SÖREN NORRBY (fp):
          </note>
          <note>
            Fru talman! En förpackning har många funktioner, inte bara att
            bli avfall, vilket man ibland skulle kunna tro när man lyssnar
            till debatten. En förpackning drar energi inte bara när den tillverkas,
            utan också när den används för sitt ändamål. Den fylls med ett
            innehåll, distribueras och används, och sedan skall den också
            tas om hand när den är förbrukad. Om man tar med alla faktorer,
            Karl-
          </note>
          <note>
            Erik Persson, ser man att dessa tre förpackningstyper -- returglasflaska,
            aluminiumburk och retur-PET-flaska -- är ungefär likvärdiga från
            energiförbrukningssynpunkt. Det går exempelvis åt mer energi för
            att transportera den tunga returglasflaskan.
          </note>
          <note>
            Det har gjorts många ingående utredningar om detta. De gör på
            mig ett trovärdigt intryck. Dessa undersökningar har också avsett
            miljöeffekterna, och även där är dessa tre förpackningstyper ungefär
            likvärdiga. Däremot kan jag, vilket i och för sig ligger litet
            utanför dagens ämne, peka ut långa rader med förpackningssystem
            på marknaden för helt andra saker än bryggeriprodukter som är
            katastrofer utifrån miljösynpunkt. I detta land finns innehållsrester
            av miljöfarliga produkter kvar i förpackningarna när de varje
            år i hundratals miljoner exemplar slängs i soporna.
          </note>
          <note>
            Jag tror att vi skall se litet mindre på bryggeriförpackningar
            -- där är situationen, som jag ser det, nu under kontroll -- och
            i stället ägna oss åt det vi hittills har ägnat för litet uppmärksamhet.
            Vi skall också komma ihåg att en förpackning som hanteras fel
            kan ställa till ganska mycket elände. Jag har lång praktisk erfarenhet
            av en effekt av förpackningar, nämligen nedskräpning. Jag går
            hellre ut i naturen och plockar upp hundra bortslängda returburkar
            än en krossad returglasflaska.
          </note>
          <note>
            Jag kan gå ytterligare ett steg och peka på att det inte bara
            är förpackningen det handlar om. En tömd spritflaska slängd i
            naturen åstadkommer inte ens om den är krossad lika mycket skada
            i samhället som innehållet redan har gjort. Vi skall tänka litet
            grand på sådana faktorer också och inte stirra oss helt blinda
            på vissa deleffekter av förpackningssystemen.
          </note>
          <note>
            När det gäller den lättare returglasflaskan har bryggerierna
            stött på ett oväntat arbetsmiljöproblem. Det blir en annan typ
            av buller i produktionen vid tappningen i bryggerierna än med
            den gamla tyngre returglasflaskan. Detta med buller hade kammaren
            anledning att diskutera i går kväll. Riksdagen har där lämnat
            en beställning till regeringen på en samlad aktionsplan mot samhällsbullret
            över huvud taget, och där får även den här typen av arbetsmiljöfrågor
            tas upp.
          </note>
          <note type="speaker">
            Anf. 9 HÅKAN STRÖMBERG (s):
          </note>
          <note>
            Fru talman! Jag måste rätta Karl-Erik Persson på en punkt, även
            om han befann sig i Hammar år
          </note>
          <note>
            1985. Glashyttan i Hammar byggdes i mitten av 60-
          </note>
          <note>
            talet. Det var ugnarna som murades om i Hammars glasbruk år 1985.
            Det som föranlett att man har valt att fortsätta driften i framför
            allt Limmared och lägga ner den i Hammar är att man står inför
            en ombyggnad av dessa glasugnar som håller ungefär fem sex år.
            Det är en investeringskostnad på ungefär 200 milj.kr.
          </note>
          <note>
            Jag förutsätter att PLM i den framtida glashanteringen, och det
            tror jag också att vi lagstiftningsvägen kan genomdriva, måste
            återta sitt returglas vid produktionen i Limmared.
          </note>
          <note type="speaker">
            Anf. 10 LARS NORBERG (mp):
          </note>
          <note>
            Fru talman! Ett bekymmer som kanske ligger litet i utkanten av
            denna fråga är att PLM praktiskt taget har monopol här i landet
            och tillsammans med bryggerinäring och handeln bildar något som
            kan kallas för en järntriangel. Det behövs rätt kraftiga åtgärder
            från statsmakternas sida för att hålla emot när en sådan järntriangel
            sätts i funktion.
          </note>
          <note>
            Man skulle kunna tro att det innebär ett oöverstigligt tekniskt
            problem att få fram den ''nya''
          </note>
          <note>
            år 1978 eller 1979 beställda bättre returflaskan. Nu skyller
            man på buller och andra problem, men jag skyller för min del huvudsakligen
            på ovilja.
          </note>
          <note>
            Tillverkarna vill ha engångsförpackningar. Man har fått släpa
            detta monopol i håret för att tvinga dem att få fram denna flaska,
            och jag hälsar med tillfredsställelse att regeringen hjälper till
            med detta.
          </note>
          <note>
            När det sedan gäller energianalyser är dessa i och för sig välbekanta.
            De kommer ju alltid ifrån förpackningsindustrin och är kanske
            i någon mån snedvridna. Men det är ju fråga om vilka råvaror som
            skall användas. Jag påpekade nyss att aluminium är en ändlig råvara
            som bör ersättas med en annan råvara som vi har praktiskt taget
            oändlig tillgång till, nämligen sand. Likadant är det naturligtvis
            med plasten till PET-flaskan. Det är för mig en obegriplighet
            att man skall fortsätta att använda en plastflaska även om den
            är av återvinningstyp.
          </note>
          <note>
            Sedan pekade Sören Norrby på andra förpackningsproblem. Det förminskar
            naturligtvis inte aktualiteten av de problem vi talat om här i
            dag, men givetvis skall vi syssla också med dessa.
          </note>
          <note>
            Jag nämnde att en eurostandard när det gäller alla slags förpackningar
            vore i högsta grad önskvärd.
          </note>
          <note>
            Det må vara barnmatsburkar, saftflaskor, eller systemflaskor.
            Givetvis skall hela området attackeras.
          </note>
          <note>
            Anf. 11 Miljöminister BIRGITTA DAHL
          </note>
          <note>
            (s):
          </note>
          <note>
            Fru talman! Jag vill bara först bekräfta Håkan
          </note>
          <note>
            Strömbergs uppgift om när nybyggnad skedde i
          </note>
          <note>
            Hammar och vilken karaktär den hade.
          </note>
          <note>
            Det är ett faktum att det i flera steg har skett en neddragning
            inom den svenska glasindustrin. Först lades glasbruket i Surte
            ner redan på 70-talet, och sedan skedde en viss neddragning år
            1982. År 1985
          </note>
          <note>
            gick man igenom hela strukturen. Det var då man fattade beslutet
            att Limmared skulle bevaras på sikt, men att man skulle upprätthålla
            driften i
          </note>
          <note>
            Hammar så länge som möjligt. Det bedömdes då att den ena ugnen
            skulle kunna användas till år 1991
          </note>
          <note>
            och den andra ugnen till år 1993. En upprätthållen drift fram
            till år 1993 är beroende av om man får i gång produktionen av
            den nya lättare glasflaskan, och självfallet arbetar regeringen
            för att så skall ske.
          </note>
          <note>
            Det är samtidigt viktigt att den arbetsgrupp som nu har bildats
            för att skapa alternativ sysselsättning på sikt gör sitt bästa.
            Jag tror att också Karl-Erik
          </note>
          <note>
            Persson håller med om detta. Jag har besökt
          </note>
          <note>
            Askersund och Hammar vid flera tillfällen och talat med såväl
            fackliga och kommunala representanter som företaget om dessa problem.
          </note>
          <note>
            När det gäller återvinningsanläggningen baserar sig min uppgift
            på de besked vi fick från företaget så sent som förra veckan.
            Jag tycker att det kan vara riktigt att ta till kammarens protokoll
            att företaget faktiskt har sagt detta till regeringen vid de överläggningar
            vi hade.
          </note>
          <note>
            Sedan frågade också Karl-Erik Persson om inte riksdagen redan
            hade fattat beslut. Riksdagen har godkänt avfallshanteringsprogrammet,
            där regeringen också aviserade att man senare skulle återkomma
            med en lagstiftning i ärendet -- och det är det som vi gör nu.
            Lagförslaget innehåller inte bara förslag om förbud mot engångs-PET-flaskan
            fr.o.m. den 1 juni nästa år utan också förslag om en reglering
            av villkoren för att man skall få använda retur-PET-flaskan.
          </note>
          <note>
            Det står i lagförslaget att för försäljning av återanvändbara
            PET-flaskor krävs tillstånd av regeringen. Tillstånd får lämnas
            endast om förpackningen ingår i ett fungerande retursystem.
          </note>
          <note>
            Man skall då kunna visa att ett sådant system har tillräckligt
            hög återlämningsgrad och är förenat med pantsystem och en rad
            andra förutsättningar för att det skall fungera. Det står särskilt
            att det skall finnas en möjlighet att återkalla tillståndet om
            man inte lever upp till dessa villkor. Det innebär att vi faktiskt
            har skaffat oss en möjlighet, som vi tidigare inte har haft, att
            se till att det här systemet fungerar på ett sätt som motsvarar
            de krav regeringen och riksdagen ställer på förpackningarna.
          </note>
          <note>
            Avslutningsvis kan jag bara försäkra att vi avser att nu hantera
            andra delar av förpackningsområdet med minst samma omsorg som
            vi har lagt ned på att försöka få till stånd ett bättre system
            på dryckesförpackningssidan än vad vi har haft hittills.
          </note>
          <note type="speaker">
            Anf. 12 KARL-ERIK PERSSON (v):
          </note>
          <note>
            Fru talman! Jag får tacka för det mer kompletterande svaret.
            Jag förstår att man inte kan göra interpellationssvar hur långa
            som helst; tiden är begränsad.
          </note>
          <note>
            Den lättare flaskan skall vara kvar, säger miljöministern. Det
            hoppas jag verkligen, för en lättare dryckesflaska är någonting
            som konsumenterna har frågat efter under en längre tid.
          </note>
          <note>
            Jag tror att det ökar glasets möjlighet att vara kvar på ett
            helt annat sätt. Ur konkurrenssynpunkt skulle denna flaska också
            vara bättre än PET-
          </note>
          <note>
            flaskan.
          </note>
          <note>
            Miljöministern säger att krossglaset skall finnas kvar och att
            man kan använda det fortsättningsvis i
          </note>
          <note>
            Hammars glasbruk. Det är ju en mycket positiv uppgift, om detta
            nu kan förverkligas. De här signalerna måste ju gå fram till kommunerna.
            När det har blivit känt att man tänker lägga ned
          </note>
          <note>
            Hammars glasbruk, har kommunerna direkt frågat sig: Vad händer
            med det vi har gjort för att försöka samla in krossglas i olika
            igloon? Är det bortkastad tid? Skall vi inte fortsätta denna verksamhet?
          </note>
          <note>
            Dessa signaler har faktiskt inte gått ut. Det är mycket viktigt
            att det blir känt att krossglaset skall vara kvar, så att man
            kan satsa på det fortsättningsvis ute i kommunerna. Jag tror att
            man är orolig i många kommuner. Det är alltså viktigt att dessa
            signaler verkligen går ut, framför allt till kommer i närheten
            av glasbruk.
          </note>
          <note>
            Sören Norrby talar om energi. Ena gången är det tillverkningen
            som är mindre än vid jämbördiga industrier. När inte det passar,
            använder man transporterna som argument -- att glas är så tungt.
          </note>
          <note>
            Det stämmer inte överens. Man måste nog se på ett annat sätt
            när det gäller energin och transporterna.
          </note>
          <note>
            Det finns ju också möjligheter att transportera med olika system.
            Man kan kanske på det sättet ta igen vad man förlorar vid ett
            tillfälle.
          </note>
          <note>
            Sedan tycker jag faktiskt att det är ett mycket dåligt argument
            när man börjar tala om att allting som vi har ifråga om förpackning
            skall hamna ute i naturen. Har man uppfattningen att all förpackning
            skall kastas i naturen och att människor skall gå och plocka upp
            detta? Vi måste ju åtminstone härifrån propagera för att förpackningar
            icke skall slängas i naturen. Det är ju bättre med ett system
            där förpackningarna kan återanvändas. Vi måste väl också vara
            med och bidra till att man får en medvetenhet. Jag tycker att
            folk i dag är ganska medvetna om att man inte skall slänga förpackningar
            -- även om det sedan finns några som slarvar. Jag tycker alltså
            inte att det är bra att man står här och säger att allt skall
            hamna i naturen -- då är det en halv katastrof. Det är inte en
            riktig väg att gå.
          </note>
          <note>
            Förste vice talmannen anmälde att Sören Norrby anhållit att till
            protokollet få antecknat att han inte ägde rätt till ytterligare
            inlägg.
          </note>
          <note>
            Anf. 13 Miljöminister BIRGITTA DAHL
          </note>
          <note>
            (s):
          </note>
          <note>
            Fru talman! Jag vill kort säga till Karl-Erik Persson att nyttan
            med sådana här debatter är självfallet att man kan ge besked till
            olika aktörer och intressenter, t.ex. kommunerna. Och nu har vi
            gjort det tillsammans här i dag.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1990/91:61 om effekterna av Tjernobylolyckan
          </note>
          <note>
            Anf. 14 Miljöminister BIRGITTA DAHL
          </note>
          <note>
            (s):
          </note>
          <note>
            Fru talman! Annika Åhnberg har frågat industriministern om regeringen
            kommer att ta initiativ till en seriös analys av effekterna av
            kärnkraftsolyckan i Tjernobyl samt vad regeringen avser göra för
            att hjälpa de drabbade barnen runt
          </note>
          <note>
            Tjernobyl.
          </note>
          <note>
            Arbetet inom regeringen är så fördelat att det är jag som skall
            svara på interpellationen.
          </note>
          <note>
            Jag kan först konstatera att vi ännu, fyra och ett halvt år efter
            katastrofen i Tjernobyl, sannolikt inte sett de fulla effekterna
            av olyckan -- varken i
          </note>
          <note>
            Sovjetunionen, i Sverige eller i övriga drabbade länder. Detta
            faktum understryker det oerhörda i konsekvenserna av en stor kärnkraftsolycka
            och svårigheterna att utvärdera och nå klarhet om alla dess effekter.
          </note>
          <note>
            Frågor om Tjernobylolyckans konsekvenser i
          </note>
          <note>
            Sverige och internationellt har vid flera tillfällen behandlats
            i kammaren. Jag skall här kort sammanfatta vilka beslut som fattats
            och vilka åtgärder som vidtagits och planerats med anledning av
            olyckan.
          </note>
          <note>
            Riksdagen beslutade tidigt (prop. 1986/87:18,
          </note>
          <note>
            NU12, rskr. 97) om omedelbara åtgärder för att öka beredskapen
            och mildra olyckans konsekvenser i vårt land och för att öka det
            internationella informationsutbytet och samarbetet inom kärnsäkerhetsområdet.
            Som underlag låg bl.a.
          </note>
          <note>
            rapporten (DsI 1986:11) Efter Tjernobyl, som utarbetades av energirådets
            expertgrupp för kärnsäkerhet och miljö.
          </note>
          <note>
            I regeringens skrivelse (1987/88:96) till riksdagen redovisades
            en uppföljning av vissa åtgärder m.m.
          </note>
          <note>
            som genomförts och som initierats efter
          </note>
          <note>
            Tjernobylolyckan. Jag vill understryka att flera av de forsknings-
            och provtagningsprojekt som där presenterades fortfarande pågår.
          </note>
          <note>
            Utredningen (Fö 1987:01) om kärnkraftsberedskapen lämnade sitt
            betänkande
          </note>
          <note>
            (SOU 1989:86) hösten 1989. Utredningens förslag har remissbehandlats
            och bereds för närvarande inom regeringskansliet.
          </note>
          <note>
            I det internationella samarbetet på kärnsäkerhetsområdet har
            Sverige konsekvent drivit kravet på ökad säkerhet i befintliga
            anläggningar och ett ökat informationsutbyte om säkerhetsrelaterade
            händelser. Dessa krav drivs av
          </note>
          <note>
            Sverige främst inom det internationella atomenergiorganet, IAEA,
            liksom inom OECDs kärnenergiorgan, NEA, och tillsammans med de
            nordiska länderna i FNs ekonomiska och sociala råd, Ecosoc, och
            i FNs generalförsamling.
          </note>
          <note>
            Därutöver har Sverige träffat ett antal bilaterala regerings-
            och myndighetsavtal på kärnsäkerhetsoch strålskyddsområdet för
            att ha bättre information om andra länders anläggningar och för
            att säkra omedelbar information vid en olycka.
          </note>
          <note>
            I det internationella arbetet ingår också att ytterligare stärka
            det civilrättsliga ansvaret vid en kärnenergiolycka. Frågor kring
            internationell samordning och förstärkning av civilrättsliga och
            även folkrättsliga ansvarsprinciper drivs för närvarande med hög
            prioritet inom IAEA. I detta arbete utgår man från anläggningsinnehavarens
            primära ansvar.
          </note>
          <note>
            Det arbete som redan har gjorts och de program som fortfarande
            pågår med anknytning till
          </note>
          <note>
            Tjernobylolyckan ingår självfallet som underlag i regeringens
            utformning av det framtida energisystemet. Jag kan inte hålla
            med Annika
          </note>
          <note>
            Åhnberg om att det skulle saknas en seriös analys av olyckans
            effekter. Tvärtom tycker jag att de initiativ som tidigt togs
            för att i detalj utreda händelserna i Tjernobyl och följa upp
            deras effekter visar på det allvar regeringen tillmäter det inträffade.
          </note>
          <note>
            En fullständig bild av olyckans samlade effekter är emellertid
            inte möjlig att nå utan ett brett internationellt samarbete inkluderande
            en direkt samverkan med myndigheterna i Sovjetunionen.
          </note>
          <note>
            Sverige stöder därför aktivt det internationella projekt som
            har inletts med syfte att genomföra en heltäckande bedömning av
            de radiologiska följderna av Tjernobylolyckan i de drabbade sovjetrepublikerna.
            Projektet genomförs av IAEA
          </note>
          <note>
            i samarbete med EG, FNs livsmedels- och jordbruksorgan, FAO,
            FNs vetenskapliga strålningskommitté, UNSCEAR, samt världshälsoorganisationen,
            WHO. Till projektet har knutits en rådgivande kommitté bestående
            av ett hundratal internationella experter, bl.a. från
          </note>
          <note>
            Sverige, representerande en bred vetenskaplig kompetens.
          </note>
          <note>
            Projektet beräknas presentera en slutlig rapport om läget i de
            undersökta områdena inom den närmaste månaden. Med denna rapport
            som underlag kommer en bredare analys att göras i
          </note>
          <note>
            IAEAs regi. Rapporten skall också ligga till grund för en bedömning
            inom FN-systemet av fortsatta internationella insatser för att
            mildra effekterna av
          </note>
          <note>
            Tjernobylolyckan på människor och miljö i de drabbade områdena.
            En resolution i denna riktning, där Sverige stått som medförslagsställare,
            har redan antagits inom Ecosoc.
          </note>
          <note>
            En motsvarande resolution utarbetas för närvarande inom generalförsamlingens
            andra utskott och förväntas antas under nu pågående session.
          </note>
          <note>
            I FN-resolutionerna har barnens situation i de drabbade områdena
            särskilt uppmärksammats.
          </note>
          <note type="speaker">
            Anf. 15 ANNIKA ÅHNBERG (v):
          </note>
          <note>
            Fru talman! Jag ber att få tacka för svaret på min interpellation.
            Jag vill inledningsvis ytterligare betona det som ministern sade
            i sitt svar, nämligen att vi inte har sett de fulla effekterna
            av olyckan i
          </note>
          <note>
            Tjernobyl. Det är inte heller möjligt för oss att inom överskådlig
            framtid se de totala effekterna.
          </note>
          <note>
            Jag vill också instämma i det som ministern sade, att detta understryker
            det oerhörda i konsekvenserna av en kärnkraftsolycka. Det borde
            få alla dem som är anhängare av kärnkraft att noga tänka över
            sitt ställningstagande.
          </note>
          <note>
            När vi diskuterar de tänkbara effekterna av kärnkraft och kärnkraftsolyckor
            är det alldeles för ofta sannolikheten för en olycka som diskuteras.
          </note>
          <note>
            Men vi borde i mycket högre grad diskutera konsekvenserna av
            en olycka.
          </note>
          <note>
            Kärnkraftsolyckan i Tjernobyl inträffade 1986. Jag tror att vi
            alla egentligen vill glömma den. Det är en helt naturligt mänsklig
            flyktreaktion inför någonting som man upplever som ett övermäktigt
            hot. Om kärnkraften finns omkring oss och om vi inte kan bli av
            med den, låt oss då åtminstone inte tänka på de fruktansvärda
            konsekvenser den har --
          </note>
          <note>
            sådan är attityden. Jag tycker dock att vi måste ställa oss frågan:
            Har vi rätt att inta den attityden till kärnkraften och kärnkraftsolyckor?
            Svaret måste uppenbarligen vara nej. Vi har inte rätt av flera
            skäl, bl.a. för att det lever människor varav många barn i dessa
            områden som har drabbats av konsekvenserna av en olycka. De är
            i stort behov av omvärldens hjälp för att över huvud taget kunna
            leva ett något så när drägligt liv framöver. Vi har inte heller
            rätt att förtränga kärnkraften och dess risker med tanke på att
            dessa får effekter så långt in i framtiden. Slutligen är kärnkraften
            inte ett övermäktigt hot. Kärnkraft är ingen naturnödvändighet,
            utan ett av människan skapat energisystem och därför möjligt att
            också ta bort.
          </note>
          <note>
            Ministern sade i sitt svar att det har gjorts många undersökningar.
            Det är riktigt. Det finns många tjocka luntor som i mycket hög
            grad tar upp vad som hände, hur olyckan gick till och tekniska
            fakta.
          </note>
          <note>
            Dessa undersökningar har lett till att säkerheten har förbättrats
            genom filteranläggningarna vid bl.a.
          </note>
          <note>
            de svenska kärnkraftverken, vilket naturligtvis är mycket bra.
            Men jag efterlyser en helhetsbedömning i min interpellation, som
            inbegriper både ekonomiska fakta och en annan mer samlad bedömning.
            Det är naturligtvis svårt att bedöma de ekonomiska konsekvenserna.
            Vi vet t.ex. inte vad rubeln är värd och hur den skall jämföras
            med andra valutor, men dessa problem är trots allt inte oöverstigliga.
            Även om vi inte nu --
          </note>
          <note>
            eller aldrig -- kan skapa oss en helhetsbild, är det ändå viktigt
            att det görs en samlad bedömning på basis av de kunskaper som
            finns. Sedan kan denna samlade bedömning kompletteras.
          </note>
          <note>
            Miljöministern sade också att Sverige har varit drivande när
            det gäller kraven på ökad säkerhet och internationellt informationsutbyte.
            Det är mycket bra, men jag undrar litet grand om den svenska attityden
            också innebär att man när det gäller reaktorer av samma typ som
            den i Tjernobyl --
          </note>
          <note>
            Ignalina-reaktorerna, som ju ligger väldigt nära
          </note>
          <note>
            Sverige -- från svensk sida ställer krav på att även dessa reaktorer
            skall stängas.
          </note>
          <note>
            Jag för min del känner en viss tveksamhet inför att det är IAEA,
            den internationella atomenergikommissionen, som skall ha ansvaret
            för den slutliga undersökningen om konsekvenserna av Tjernobylolyckan.
            Det borde kanske vara ett organ som hade en mindre positiv grundinställning
            till den fredliga användningen av kärnkraft som hade ansvaret.
          </note>
          <note>
            När man sysslar med parlamentariskt arbete är det ganska vanligt
            att processer tar lång tid. Ett ärende skall utredas, sammanställas,
            och så småningom fattas ett beslut. Även om man många gånger tycker
            att det känns tungt, är det ändå för det mesta uthärdligt. När
            nu miljöministern redovisar att här kommer man snart att ha en
            rapport som i sin tur kommer att utgöra underlag för en bredare
            analys, som i sin tur skall utgöra underlag för en bedömning inom
            FN för fortsatta internationella insatser för att mildra effekterna
            av
          </note>
          <note>
            Tjernobylolyckan, då känner jag stor bitterhet.
          </note>
          <note>
            Detta handlar ju om barn som nu lever i Tjernobyl och som behöver
            den här hjälpen nu! Olyckan hände 1986. Vilket tidsperspektiv
            är det egentligen som målas upp för hjälpinsatser för de drabbade
            människorna i området runt Tjernobyl?
          </note>
          <note>
            Det handlar om barn som inte kan gå ut och leka, som drabbats
            av olika sjukdomar, som ofta blöder näsblod, som har för många
            vita blodkroppar och som på olika sätt är drabbade av effekterna.
            Jag vill då fråga: Finns det ändå ingenting som vi från svensk
            sida kan göra, innan de internationella undersökningarna blir
            klara. Såvitt jag kan förstå kommer de att dra ut väldigt långt
            på tiden?
          </note>
          <note>
            Anf. 16 Miljöminister BIRGITTA DAHL
          </note>
          <note>
            (s):
          </note>
          <note>
            Fru talman! Alla aspekter på denna oerhörda olycka är utomordentligt
            allvarliga, både de omedelbara och de långsiktiga. Det tror jag
            att vi är överens om.
          </note>
          <note>
            Självfallet har vi utnyttjat alla möjligheter att ge omedelbar
            hjälp, t.ex. till barnen, som har gått via
          </note>
          <note>
            Röda korset och som har stötts av den svenska regeringen. Jag
            har ju på olika sätt haft tillfälle att direkt ta del av beskrivningarna
            av situationen från svenska forskare och representanter för våra
            myndigheter som har varit på platsen samt från representanter
            för Sovjetunionen och delrepublikerna. Dessa ögonvittnen har vid
            alla internationella överläggningar om viktiga miljöfrågor --
            senast den i Ronneby för ett par månader sedan -- hållit passionerade
            inlägg för att beskriva situationen. Det är inget tvivel om att
            det är fråga om ett utomordentligt stort lidande för enskilda
            människor och om ett väldigt stort problem för hela det sovjetiska
            samhället, inte minst för de berörda delrepublikerna.
          </note>
          <note>
            Man kan diskutera hur många dödsfall, sjukdomsfall och hur många
            andra prövningar för människor det handlar om, men lidandena är
            otvivelaktigt mycket stora.
          </note>
          <note>
            Lidandena är också stora, fast de har en annan dimension, för
            de människor i Sverige som är berörda och kommer att vara berörda
            i generationer, t.ex. samerna i Norrlands inland och människorna
            i Gävletrakten. Konsekvenserna av
          </note>
          <note>
            Tjernobylolyckan innebär att någonting i dessa människors liv
            för alltid har förändrats. Detta påverkar naturligtvis också på
            ett avgörande sätt vår bedömning av kärnkraftens framtid i Sverige.
          </note>
          <note>
            Det är inte så mycket frågan om huruvida risken för en olycka
            är en på tusen eller en på miljonen, utan det gäller de oerhörda
            konsekvenserna som inträder om en olycka skulle inträffa.
          </note>
          <note>
            Jag tror att Annika Åhnberg håller med mig om att vi inte kan
            göra en helhetsbedömning nu, eftersom problemen är av den arten
            att de kommer att finnas i generationer. Det är sanningen.
          </note>
          <note>
            Jag kan också berätta att vi i dag på morgonen fick en mera samlad
            -- men ännu inte officiell --
          </note>
          <note>
            redovisning av arbetet såsom det nu bedrivs inom
          </note>
          <note>
            FNs generalförsamling och vilket beslut som sannolikt kommer
            att fattas under höstsessionen och som kommer att göra det möjligt
            för oss att gå vidare med konkreta insatser. Av den här redovisningen
            framgår att de rekommendationer som kommer att lämnas innebär
            att ett särskilt FN-
          </note>
          <note>
            program om internationellt samarbete för att lindra konsekvenserna
            av Tjernobylolyckan skall inrättas av generalförsamlingen. Vi
            får då studera det och hur vi kan delta. En särskild fond skall
            inrättas, som skall vara öppen för frivilliga bidrag från medlemsstater
            och internationella organisationer m.m. med syfte att finansiera
            programmet.
          </note>
          <note>
            Samtliga pågående projekt som syftar till att utvärdera konsekvenserna
            i olika avseenden för att skapa ett bättre samlat underlag för
            de fortsatta
          </note>
          <note>
            FN-insatserna skall fortsätta. Sverige kommer aktivt att stödja
            det.
          </note>
          <note>
            Vi har också haft direkta kontakter med
          </note>
          <note>
            Sovjetunionen och delrepubliker för att se hur vi på olika sätt
            kan bidra till att öka säkerheten och hjälpa dem att bedöma vilka
            reaktorer som måste läggas ner eller väsentligt förändras. Vi
            har bl.a.
          </note>
          <note>
            haft representanter på plats i Ignalina och inlett ett sådant
            arbete. Det kommer att fortsätta inom ramen för vårt samarbetsavtal
            i syfte att stärka säkerheten både för egen del och för de närmast
            berörda. Det har skett på direkt begäran från
          </note>
          <note>
            Moskva och Vilnius. De litaniska myndigheterna och den litaniska
            regeringen känner stor oro inför verksamheten där.
          </note>
          <note>
            Jag kan försäkra att vi inte skall spara någon möda när det gäller
            att medverka i ansträngningarna, förbättra säkerheten och minska
            risken för kommande olyckor.
          </note>
          <note type="speaker">
            Anf. 17 ANNIKA ÅHNBERG (v):
          </note>
          <note>
            Fru talman! Det känns mycket bra att miljöministern delar oron
            och i lika hög grad som jag och många med mig tycker att vi skall
            göra vårt allra bästa för att hjälpa de människor som drabbades
            av den här olyckan samt att det också måste påverka vår egen inställning
            när det gäller vår energipolitik och leda till en avveckling av
            kärnkraften. Däremot känns det inte lika bra att man inte alltid
            är lika övertygad om att den uppfattningen delas av miljöministerns
            kolleger i regeringen.
          </note>
          <note>
            När det gäller den samlade bedömningen av effekterna av Tjernobyl
            tycker jag att det fortfarande finns många brister. De som är
            allmänt intresserade av energipolitik i vårt land har mycket svårt
            att hitta en samlad bedömning. Det finns tjocka luntor som man
            med litet möda kanske kan få tag på, men en något så när samlad
            översiktlig bedömning av vad som har hänt finns fortfarande inte.
            Dessutom finns det luckor i de helhetsbilder som har gjorts.
          </note>
          <note>
            Av någon märklig anledning tycks t.ex. all radioaktivitet och
            alla farliga utsläpp från
          </note>
          <note>
            Tjernobyl ha gjort halt vid den franska gränsen.
          </note>
          <note>
            Det är inte utan att man kan få för sig att det har något samband
            med att Frankrike är ett mycket kärnkraftstätt land. Bortsett
            från inställningen i
          </note>
          <note>
            Frankrike borde det vara ett angeläget intresse för den som vill
            se helhetsbilden att också undersöka vad som hände i de länder
            som själva kanske inte har haft så stort intresse av att utreda
            saken.
          </note>
          <note>
            Det är mycket bra att miljöministern tar det här på så stort
            allvar. Jag upplever nämligen många gånger att de som är anhängare
            av kärnkraft i sin iver att lyfta fram kärnkraften t.o.m. underlåter
            att ta den svåra olyckan på allvar och göra sitt bästa för att
            vara med och mildra effekterna. Den här debatten i dag är litet
            grand ett uttryck för detta. Det verkar vara ett ganska litet
            intresse från dem som är anhängare av kärnkraft att vara med och
            diskutera de fruktansvärda konsekvenser som kärnkraften uppenbart
            kan få.
          </note>
          <note>
            Avslutningsvis vill jag säga att det också känns mycket bra när
            miljöministern säger att man kan vara övertygad om att regeringen
            skall göra sitt allra bästa för att arbeta vidare med dessa frågor.
          </note>
          <note>
            Jag utgår från att det gäller både den svenska kärnkraftsavvecklingen
            och konsekvenserna för människorna runt Tjernobyl.
          </note>
          <note type="speaker">
            Anf. 18 HADAR CARS (fp):
          </note>
          <note>
            Fru talman! Det är uppenbart att olyckan i
          </note>
          <note>
            Tjernobyl hade mycket stor omfattning med en del konsekvenser
            även för ett land som Sverige, men självfallet ojämförligt mycket
            större konsekvenser i den del av världen där Tjernobyl ligger.
            Jag hade tillfälle att höra Vitrysslands president beskriva konsekvenserna
            under första delen av FNs generalförsamling. Det var en svår och
            gripande upplevelse att höra honom berätta om vad den här olyckan
            har medfört och medför för hans land.
          </note>
          <note>
            Denna olycka måste självfallet också ses som ett resultat av
            kärnkraftverkets tekniskt osäkra konstruktion. Det är en konstruktion
            som man i väst, inte minst i vårt land, övergav på ett tidigt
            stadium, eftersom den bedömdes vara helt otillfredsställande.
            Olyckan är samtidigt en konsekvens av förödande brister i det
            säkerhetstänkande som bör prägla var och en som arbetar med kärnkraft.
            Båda dessa faktorer sätter jag i ett visst samband med ett socialistiskt
            auktoritärt system.
          </note>
          <note>
            Vi kan därför glädja oss åt att det tyska enandet resulterar
            i att några av de anläggningar som finns i den forna tyska republiken
            DDR, nu inte längre kommer att vara i användning. Jag utgår ifrån
            att vi som nation på alla sätt kommer att medverka till att stärka
            säkerhetsansträngningarna när det gäller kärnkraften i andra delar
            av Östeuropa.
          </note>
          <note>
            Det är givet att Sverige har ett ansvar att medverka i de hjälpinsatser
            som behöver göras för att underlätta för de människor i Vitryssland
            som har drabbats av den här olyckan. Jag utgår från att vi från
            regeringen, så snart det finns förutsättningar för detta, får
            möjlighet att här i riksdagen ta ställning till ett sådant hjälpprogram.
          </note>
          <note>
            Anf. 19 Miljöminister BIRGITTA DAHL
          </note>
          <note>
            (s):
          </note>
          <note>
            Fru talman! Annika Åhnberg har rätt i att det finns stora brister
            i kunskapsunderlaget. Därför arbetar vi internationellt för att
            verkligen alla sidor och hela sanningen skall komma fram. Det
            finns många skäl till det. Ett är att man skall kunna göra konkreta
            insatser till hjälp för dem som nu är drabbade. Ett annat skäl
            är att man vill göra allt för att mildra effekterna av eller förhindra
            att sådana här olyckor inträffar.
          </note>
          <note>
            Sverige verkar självfallet för att alla länder skall erkänna
            att problemen finns och att de måste hanteras med allt det allvar
            som denna tekniks oerhörda risker kräver.
          </note>
          <note>
            Visst åsidosattes säkerheten vid anläggningen i
          </note>
          <note>
            Tjernobyl på ett oursäktligt sätt. Visst är den tekniken mycket
            underlägsen vår. Risken är dock inte noll, ens i Sverige, med
            de utomordentligt hårda krav som vi ställer. Blotta faktum att
            man måste vidta så unika säkerhetsåtgärder som man måste göra
            när det gäller kärnkraften och de oerhörda konsekvenserna av en
            olycka, om den inträffar, är för mig skälet till att jag säger
            att kärnkraften måste avvecklas som energikälla i
          </note>
          <note>
            Sverige. Och enligt min uppfattning bör det ske även i resten
            av världen.
          </note>
          <note type="speaker">
            Anf. 20 ANNIKA ÅHNBERG (v):
          </note>
          <note>
            Fru talman! Låt mig än en gång säga att jag delar miljöministerns
            uppfattning fullständigt om att vi måste avveckla kärnkraften.
            Jag tycker att det känns bra att få det så klart och tydligt utsagt.
            Men jag kan inte hjälpa att jag känner en viss bitterhet och att
            denna tydliga markering från miljöministern långt ifrån med samma
            tydlighet framgår i den svenska energipolitiken i övrigt i de
            diskussioner som förs om avvecklingen, där t.ex.
          </note>
          <note>
            partier som mitt, vänsterpartiet, inte ens inbjuds att delta
            för att skapa en stabilare grund för denna avveckling.
          </note>
          <note>
            Jag vill också ta tillfället i akt att säga att Hadar
          </note>
          <note>
            Cars nu gör sig till talesman för den präktiga och goda svenska
            självgodheten och hävdar nu att olyckan i Tjernobyl berodde på
            osäkra konstruktioner, vilket jag kan hålla med om. Och jag delar
            också miljöministerns uppfattning att det förekom ett fruktansvärt
            slarv och att det var helt otillständigt att man gav upp vissa
            rutiner och gjorde helt fel. Men det är också, enligt Hadar
          </note>
          <note>
            Cars, effekten av ett socialistiskt och auktoritärt system. Det
            kanske är så också. Men den andra stora kärnkraftsolyckan som
            vi också har att relatera till och som vi brukar diskutera, nämligen
            den i Three Mile Island, inträffade dock i ett land som annars
            av Hadar Cars brukar framhållas som exempel på ett fritt och demokratiskt
            land, och som jag gärna brukar kalla för ett kapitalistiskt land.
            Till detta kommer olyckor som vi vet bara litet om, eftersom de
            egentligen aldrig har offentliggjorts. Vi vet inte riktigt vad
            som har hänt. Det gäller t.ex.
          </note>
          <note>
            upparbetningsanläggningar i länder som
          </note>
          <note>
            Storbritannien. Det är alltså inte fråga om länder som man med
            någon trovärdighet kan kalla för socialistiska. Jag tror därför
            att kärnkraften är farlig oavsett vem som hanterar den. Det har
            faktiskt inte att göra med vilket politiskt system som råder i
            landet där den finns.
          </note>
          <note>
            Jag skulle också gärna vilja säga att jag besökte
          </note>
          <note>
            Ringhals i somras och gick igenom det med dem som sitter i kontrollrummet.
            De var mycket stolta över sin anläggning, och de var övertygade
            om att de kunde hantera vartenda tänkbara problem och att de aldrig
            gjorde fel, eftersom de hade övat och tränat. Veckan efter inträffade
            där en fruktansvärd dödsolycka. Den hade ingenting med kärnkraften
            att göra, men den berodde på den mänskliga faktorn, den berodde
            på att man inte såg till att de rätta tryckförhållandena rådde
            när människor skulle gå in och arbeta i förslutningen. Detta visar,
            tycker jag, att även i svenska reaktorer och i alla andra reaktorer
            runt om i världen, spelar den mänskliga faktorn en oerhört stor
            roll. Det är fruktansvärt fel av oss att utsätta oss för en teknik
            som vi inte kan behärska och vars konsekvenser vi inte kan överblicka.
          </note>
          <note type="speaker">
            Anf. 21 HADAR CARS (fp):
          </note>
          <note>
            Fru talman! Jag vill först till Annika Åhnberg säga något om
            språkbruk och annat. Hon har naturligtvis rätt i att ett land
            som är fritt och demokratiskt också har marknadsekonomi, det är
            ju en förutsättning för det, och hon får gärna kalla det kapitalistiskt,
            men det är ju så det förhåller sig.
          </note>
          <note>
            Det är naturligtvis också värt att notera att olyckshändelsen
            i Three Mile Island i och för sig var bekymmersam, men den fick
            ju inte alls de konsekvenser som Tjernobylolyckan. Ingen människa
            tog ju skada av det som hände i Three
          </note>
          <note>
            Mile Island. Händelsen där var ett allvarligt varningstecken,
            och den har lett till betydande förändringar i säkerheten, inte
            bara i Förenta
          </note>
          <note>
            Staterna utan också i andra länder, inkl. Sverige, som har tagit
            stor lärdom av utvecklingen där.
          </note>
          <note>
            Däremot hade vi ingenting att lära av
          </note>
          <note>
            Tjernobylolyckan och de felgrepp som gjordes där, eftersom vi
            hade en helt annan teknik än den som man hade där. Det fanns redan
            ett väsentligt annorlunda säkerhetstänkande i Sverige än vad som
            fanns i det socialistiska Sovjetunionen.
          </note>
          <note>
            Birgitta Dahl måste erinra sig att hon liksom jag under 1980
            arbetade för en linje som innebar att man skulle bygga ut kärnkraften
            till tolv reaktorer och sätta en gräns där. Nu låter det nästan
            på
          </note>
          <note>
            Birgitta Dahl som om hon skäms över att hon har varit med och
            åstadkommit den förändringen av svensk energipolitik som tillkomsten
            av kärnkraften innebär. Jag gör inte det. Och jag tycker att de
            principer som vi arbetade för 1980, dvs. att man skulle använda
            kärnkraften till dess man får fram bättre och långsiktigt miljövänligare
            alternativ för att tillgodose den svenska energiförsörjningen,
            gäller alltjämt för mig. Jag är ledsen att Birgitta Dahl uppenbarligen
            har lämnat den linje som vi vid den tidpunkten, då vi gemensamt
            slogs för den, fann riktig.
          </note>
          <note>
            Anf. 22 Miljöminister BIRGITTA DAHL
          </note>
          <note>
            (s):
          </note>
          <note>
            Fru talman! Den här frågan är alldeles för allvarlig för att
            vi skall hålla på att slänga klyschor om olika samhällssystem
            omkring oss. Jag har också fört allvarliga samtal med motparter
            i Sovjetunionen som nu försöker rätta till vad som har brustit.
            Och jag tar deras respekt för kärnkraften nu på allvar.
          </note>
          <note>
            Jag vill också säga till Hadar Cars att jag har haft anledning
            att utveckla mitt synsätt mot större allvar än tidigare när det
            gäller kärnkraften. Och det erkänner jag gärna, därför att jag
            har tagit intryck av följderna av katastrofen i Tjernobyl. Jag
            har också tagit intryck av att det har varit möjligt att begränsa
            energianvändningen långt utöver vad vi trodde var möjligt för
            tio år sedan. Det var faktiskt miljörörelsen som fick rätt i fråga
            om behovet av energi.
          </note>
          <note>
            Förste vice talmannen anmälde att Annika
          </note>
          <note>
            Åhnberg och Hadar Cars anhållit att till protokollet få antecknat
            att de inte ägde rätt till ytterligare inlägg.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1990/91:64 om höjning av skrotningspremier
            för att minska skadliga bilavgasutsläpp
          </note>
          <note>
            Anf. 23 Miljöminister BIRGITTA DAHL
          </note>
          <note>
            (s):
          </note>
          <note>
            Fru talman! Olle Östrand har frågat mig om jag är beredd att
            medverka till en kraftig höjning av bilskrotningspremien.
          </note>
          <note>
            Miljöavgiftsutredningen har i sitt delbetänkande
          </note>
          <note>
            (SOU 1989:83) föreslagit bl.a. att bilskrotningspremien skall
            höjas. Förslaget går i korthet ut på att bilskrotningspremien
            höjs till
          </note>
          <note>
            2 000 kr. för bilar av 1975 års modell och äldre, dock för endast
            100 000 fordon. Höjningen bör inte omfatta fordon med körförbud.
          </note>
          <note>
            Med denna utgångspunkt skulle alltså förslaget kosta 200 milj.kr.
            Åtgärden föreslås finansieras via överskottet i bilskrotningsfonden.
          </note>
          <note>
            Invändningar har dock framförts mot detta förslag, bl.a. eftersom
            effekten från luftvårdssynpunkt är liten i förhållande till kostnaden.
          </note>
          <note>
            Inom regeringskansliet pågår för närvarande arbetet med att analysera
            och utvärdera miljöavgiftsutredningens olika förslag och de synpunkter
            som kommit fram under remissbehandlingen. Innan detta arbete har
            slutförts kan jag inte uttala mig i frågan om höjd skrotningspremie.
          </note>
          <note type="speaker">
            Anf. 24 OLLE ÖSTRAND (s):
          </note>
          <note>
            Fru talman! Jag ber att få tacka miljöministern för svaret, som
            jag tycker var ungefär lika intetsägande den här gången som det
            svar som jag fick i november 1988 i samma ämne.
          </note>
          <note>
            Det är tre frågor som jag den här gången har ställt i det här
            ämnet. Eftersom de berör tre olika statsråd har de också resulterat
            i tre olika interpellationer. Men ett har de gemensamt, nämligen
            förslag till åtgärder för att snabbare få bort de äldre bilarna,
            och därmed väsentligt förbättra miljön genom minskade utsläpp
            av skadliga ämnen i avgaserna från den svenska personbilsparken.
          </note>
          <note>
            Detta kan åstadkommas genom att man kraftigt höjer skrotningspremien,
            ökar prisskillnaden mellan blyad och oblyad bensin samt tar in
            de äldre bilarna till kontrollbesiktning vid varje ägarbyte.
          </note>
          <note>
            Detta var de tre frågeställningarna.
          </note>
          <note>
            I dag skall vi diskutera skrotningspremien, som i sig är ett
            mycket verksamt medel för att åstadkomma resultat i det här avseendet.
            Därför är jag litet förvånad över det mycket passiva svaret från
            miljöministern.
          </note>
          <note>
            Om man på kort sikt vill uppnå väsentliga miljöförbättringar,
            måste man alltså vidta åtgärder av det slag som jag har föreslagit.
            Motormännens riksförbund, men även Svensk Bilprovning tillsammans
            med naturvårdsverket, har provat utsläppen av skadliga ämnen i
            avgaserna från en bil utan katalysator och en med katalysator.
          </note>
          <note>
            Resultaten visar att utsläppen av koloxid, kväveoxid och kolväten
            från en katalysatorbil i stort sett är försumbara, medan däremot
            utsläppen från en bil utan katalysator är upp till 20, 30 och
            40
          </note>
          <note>
            gånger större beroende på åldern.
          </note>
          <note>
            Vid utgången av år 1989 var drygt 20 % av den svenska personbilsparken
            utrustad med katalytisk avgasrening. Vid samma tidpunkt uppgick
            det totala antalet personbilar till ungefär 3,6 miljoner, av vilka
            ungefär 700 000 var utrustade med katalytisk avgasrening. Vid
            samma tidpunkt var ungefär 40 % av personbilsparken tio år eller
            ännu äldre, 16 % var äldre än 15 år. Mer än en halv miljon bilar
            är alltså äldre än 15 år i vårt land i dag.
          </note>
          <note>
            Om vi då ställer dessa fakta mot de prover som har utförts, är
            det bara att konstatera att vill man uppnå väsentliga förbättringar
            i miljöhänseende måste man vidta åtgärder mot de äldsta bilarna
            som vi i dag har i trafiken.
          </note>
          <note>
            Utöver de kraftiga utsläppen av skadliga ämnen i avgaserna har
            dessutom de här gamla fordonen en väsentligt högre genomsnittlig
            bensinförbrukning än yngre fordon. Man kan utan överdrift påstå
            att de äldsta bilarna förbrukar ungefär 30 % mer blyad bensin
            än vad dagens fabriksnya bilar förbrukar av blyfri bensin. Skillnaden
            ur miljösynpunkt är alltså mycket kraftig mellan en gammal personbil
            utan katalysator som körs på blyad bensin och en nyare personbil
            som har katalysator.
          </note>
          <note>
            Varför skall man exempelvis inte kunna göra så här -- nu tycker
            jag att miljöministern skall lyssna?
          </note>
          <note>
            Om man höjde nybilspriset eller bilskrotningsavgiften med ca
            2 000 kr., skulle bilskrotningsfonden tillföras ytterligare ca
            500
          </note>
          <note>
            miljoner per år. Då skulle man kunna höja bilskrotningspremien
            till 5 000 kr. per bil utan att på något sätt belasta statsbudgeten.
            Men reglerna måste då utformas så att den som skrotar sin bil
            garanteras större delen av summan. Annars är ju naturligtvis risken
            stor att bilskrotaren lägger beslag på hela beloppet.
          </note>
          <note>
            Genom en sådan åtgärd skulle man stimulera till en ökad skrotning,
            och man skulle vinna en annan mycket stor fördel, nämligen att
            vi i fortsättningen skulle slippa se bilvrak ute i naturen.
          </note>
          <note>
            Mot den här bakgrunden tycker jag att det är ett märkligt svar
            som jag har fått av miljöministern.
          </note>
          <note>
            Som framhålls i svaret har miljöavgiftsutredningen också föreslagit
            en kraftig höjning av skrotningspremien. Dessutom har en enig
            riksdag i december 1989, på förslag av ett enigt trafikutskott,
            begärt en kraftig höjning av bilskrotningspremien.
          </note>
          <note>
            Skälet till det är att premien borde höjas därför att det från
            miljösynpunkt är angeläget att påskynda utskrotningen av äldre
            bilar, vilka är de som förorenar mest. Man sade vidare från utskottet
            att om vi dessutom får en snabbare skrotning av de äldre bilarna
            gynnas också trafiksäkerheten. Den
          </note>
          <note>
            13 juni i år skrev trafikutskottets ordförande till miljödepartementet
            och frågade varför ingenting hade hänt i det här avseendet. Med
            detta som bakgrund anser jag att -- jag hoppas att miljöministern
            håller med mig -- det nu är dags att sluta att utvärdera och i
            stället effektuera riksdagens beslut.
          </note>
          <note type="speaker">
            Anf. 25 ANDERS CASTBERGER (fp):
          </note>
          <note>
            Fru talman! Bilägare bör stimuleras att ta äldre bilar ur trafik.
            De är både miljö- och trafikfarliga.
          </note>
          <note>
            De bilar som förorenar mest är de gamla bilarna.
          </note>
          <note>
            En väsentlig skillnad föreligger i utsläppsmängden mellan moderna
            bilar och äldre bilar. Det gäller också bensinförbrukning.
          </note>
          <note>
            Ett enormt arbete till stora kostnader läggs ner på att kontrollera
            gamla rostiga bilars avgassystem.
          </note>
          <note>
            Bilägaren åsamkas stora kostnader genom att han eller hon blir
            ålagd att reparera 70-talets ålderstigna ihoprostade provisoriska
            avgasreningssystem.
          </note>
          <note>
            Nyttan ur miljösynpunkt är minst sagt tveksam.
          </note>
          <note>
            Bättre vore att skrota de ålderstigna rosthögarna.
          </note>
          <note>
            Oändlig möda läggs ner från myndigheternas sida, och därmed också
            pengar, på att utkämpa strider med uppfinningsrika bilägare och
            förbjuda deras lösningar på nya reningsmetoder, men ingen möda
            tycks det vara värt att effektivt lösa frågan, att stimulera människor
            att skrota sina ålderstigna bilar.
          </note>
          <note>
            Fru talman! Än en gång möts vi alltså här i kammaren i en debatt
            om en aktiv miljöinsats på trafikens område. Än en gång konstaterar
            vi att den socialdemokratiska regeringens miljöminister inte gör
            något åt saken.
          </note>
          <note>
            * Miljöministern gör inget trots att vi har ett instrument --
            bilskrotpremien.
          </note>
          <note>
            * Miljöministern gör inget trots att löften lämnats åtskilliga
            gånger under flera års tid om att något skulle göras.
          </note>
          <note>
            * Miljöministern gör inget trots att hennes förre statssekreterare
            i en tidningsintervju för mer än ett och ett halvt år sedan sade
            att regeringen inte gjorde tillräckligt på bilavgasområdet och
            att det viktigaste är att gamla bilar skrotas så fort som möjligt.
          </note>
          <note>
            * Miljöministern gör inget trots att riksdagen, som
          </note>
          <note>
            Olle Östrand påpekade, enhälligt för ett år sedan beslöt uttala
            att det är mycket angeläget att bilskrotpremien höjs.
          </note>
          <note>
            Sakläget är att när skrotpremien infördes 1975
          </note>
          <note>
            uppgick den till 300 kr. Efter nästan 13 års oförändrat belopp
            höjdes den till 500 kr. För drygt två år sedan sade Birgitta Dahl
            korthugget till mig här i kammaren att regeringen följer utvecklingen
            och ''kommer att höja bilskrotningspremien eller vidta andra åtgärder
            när det visar sig nödvändigt''.
          </note>
          <note>
            Ännu har alltså inte premien höjts.
          </note>
          <note>
            För två år sedan erkände Birgitta Dahl inför mig och mina kolleger
            Olle Östrand, Sören Norrby och
          </note>
          <note>
            Roy Ottosson att höjningen till 500 kr. var blygsam och sade:
            ''Jag utesluter inte att ytterligare höjningar kan komma.'' Vidare
            avslöjdade Birgitta
          </note>
          <note>
            Dahl att dessa och andra åtgärder ''ingår i det arbete som vi
            just nu håller på med i regeringskansliet -- -- --''. Detta ''just
            nu'' var den
          </note>
          <note>
            28 november 1988. Vad betyder det efter två år att en hel regering
            sysslar med en fråga ''just nu''? Det är inte bara Birgitta Dahls
            ord som ''oåterkalleligt''
          </note>
          <note>
            som är rena kremlologi, miljöministerns hela vokabulär är devalverad.
          </note>
          <note>
            För ett och ett halvt år sedan sade Birgitta Dahl till mig här
            i kammaren: Vad jag tidigare har uttalat är att regeringen är
            beredd att höja premien eller att vidta andra åtgärder som kan
            vara effektiva.
          </note>
          <note>
            Nu säger Birgitta Dahl att hon inte ens vill uttala sig i frågan
            om höjd skrotningspremie. Man måste ställa sig frågan: Hur länge
            tänker regeringen öppet trotsa riksdagens beslut?
          </note>
          <note>
            Man kan verkligen fråga sig om miljöeffekten är liten om 100
            000 icke-katalysatorrenade bilar kan tas bort från vägarna för
            200 milj.kr. Och det är pengar som är komna som manna från himmelen
            som ett överskott i fonden. Om det är så som
          </note>
          <note>
            Birgitta Dahl säger, kan man ju fråga sig varför vi skall lägga
            ner miljarder på att införskaffa katalysatorrenade bilar. Det
            är för miljöns skull, inte därför att vi har harmoniserat oss
            med andra länder?
          </note>
          <note>
            Nu har vi fått ett förslag i miljöavgiftsutredningen.
          </note>
          <note>
            Man kan naturligtvis konstruera detta på litet olika sätt. Jag
            skulle ändå vilja fråga Birgitta Dahl om det inte går att tänka
            sig någon form av kampanj, som ju ändå antyds i förslaget, så
            att man avgränsar vissa årsmodeller, ett antal fordon, sätter
            ett slutdatum och höjer premien drastiskt för att i ett slag få
            undan en stor del av verkligt gamla bilar.
          </note>
          <note>
            Olle Östrand föreslog 5 000 kr. som en premie. Vi från folkpartiets
            sida har för en tid sedan i en motion, som redan hunnit behandlas,
            föreslagit
          </note>
          <note>
            4 000 kr.
          </note>
          <note>
            Det börjar handla om någonting helt annat än de
          </note>
          <note>
            500 kronorna, som Birgitta Dahl faktiskt har erkänt är ett blygsamt
            belopp. Nu är det väl så att säga tiden efter även för en socialdemokratisk
            regering.
          </note>
          <note type="speaker">
            Anf. 26 SÖREN NORRBY (fp):
          </note>
          <note>
            Fru talman! Bilvraken har blivit fler på parkeringsplatserna
            och ute i terrängen under de senaste åren. Alldeles uppenbart
            är den styreffekt som skrotningspremien skulle ha inte tillräckligt.
          </note>
          <note>
            När det gäller äldre fordon är det i första hand fordon som är
            äldre än 76 års modell som är aktuella, för det året var ju första
            etappen beträffande avgasrening.
          </note>
          <note>
            När det gäller miljöavgiftsutredningen och dess funderingar skulle
            resultatet här vara en kostnad om 200 milj.kr. Som Anders Castberger
            framhöll överskrider saldot i bilskrotningsfonden summan
          </note>
          <note>
            200 miljoner. Pengarna finns alltså.
          </note>
          <note>
            Jag har själv frågat mig ett antal gånger under de här åren,
            och jag har nog också ställt frågan i talarstolen: Hur förvaltas
            de här pengarna?
          </note>
          <note>
            I riksdagsbeslutet från 1972, med anledning av den då aktuella
            propositionen nr 32, står det i bilskrotningslagen: Bilskrotningsfonden
            bildas av de skrotningsavgifter som skall erläggas enligt 9 §.
          </note>
          <note>
            Om fondens förvaltning meddelas bestämmelser av regeringen eller
            förvaltningsmyndighet som regeringen bestämmer.
          </note>
          <note>
            Det talas här om ''fondens förvaltning''. Men hur förvaltas då
            den här fonden?
          </note>
          <note>
            Jag har bett riksdagens utredningstjänst titta på detta och har
            fått beskedet att man från trafiksäkerhetsverket uppger att de
            här pengarna bokförs på bilskrotningsfondens medelkonto. Det handlar
            om ett konto inom statsverket som inte är räntebärande. Jag bad
            då utredningstjänsten att räkna på vad den här ränteförlusten
            betyder för landets bilägare. Man kom fram till att den räknat
            från budgetåret 1979/80 skulle innebära en ränteförlust för landets
            bilägare -- och det är ju deras pengar som ligger i fonden --
            på över 300
          </note>
          <note>
            milj.kr. Och då är siffrorna för de första åren med den här fonden
            inte med. Det var nämligen litet svårt att få fram de siffrorna.
            Bra mycket över 300
          </note>
          <note>
            milj.kr. har alltså, enligt nämnda uppgifter, staten tagit i
            form av den ränteavkastning som med varje rimlig definition av
            ''förvaltning av fond''
          </note>
          <note>
            egentligen skulle ha tillförts fonden.
          </note>
          <note>
            Om de här uppgifterna stämmer -- och jag utgår från att de gör
            det, men de är ytterst förbryllande --
          </note>
          <note>
            innebär det att regeringen har förvaltat fonden så illa att man
            de facto har så att säga plockat landets bilägare på över 300
            milj.kr. De pengarna måste alltså rimligtvis nu stå till förfogande
            för de angelägna åtgärder som måste vidtas när det gäller att
            minska föroreningarna och att öka trafiksäkerheten. Det gäller
            då att snabbt skrota det äldre bilbeståndet.
          </note>
          <note>
            Det vore intressant att få veta om miljöministern anser att det
            är på det här sättet en fond skall förvaltas.
          </note>
          <note>
            Anf. 27 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Jag tycker inte att det är märkligt om vi behandlar
            den här delen av miljöavgiftsutredningen på samma sätt som de
            andra och återkommer samlat i den miljöpolitiska propositionen.
          </note>
          <note>
            Sedan är det obestridligen så, att det naturligtvis vore bra
            om gamla bilar försvann från trafiken.
          </note>
          <note>
            Men det här har inte visat sig vara en särskilt bra metod. Vår
            erfarenhet är den att kostnaderna för skrotning har ökat varje
            gång premien har höjts.
          </note>
          <note>
            Det här har alltså inte fått avsedd effekt.
          </note>
          <note>
            I en situation, där regeringen har i uppgift att spara
          </note>
          <note>
            25 miljarder för att klara landets ekonomi och sysselsättning
            och där regeringen samtidigt måste se till att det blir pengar
            över för angelägna miljösatsningar, måste vi naturligtvis också
            titta på kostnaderna avseende minskningen av varje kilo kväveoxidutsläpp.
            Om vi använder 200 milj.kr. för det här ändamålet, kan vi på fem
            år minska utsläppen med sammanlagt 1 500 ton. Detta skall vägas
            mot effekterna av de hastighetssänkningar som vi har haft under
            de senaste åren --
          </note>
          <note>
            motsvarande 2 200 ton -- och som nästan inte har kostat ett enda
            öre. Mot den bakgrunden är det inte konstigt om regeringen funderar
            över den typen av problem.
          </note>
          <note type="speaker">
            Anf. 28 OLLE ÖSTRAND (s):
          </note>
          <note>
            Fru talman! Såvitt jag förstår är vi alla överens om vikten av
            att det äldre bilbeståndet kommer bort från vägarna, så att det
            på det sättet kan bli en bättre miljö. Jag menar alls inte att
            det här på något sätt skulle belasta statsbudgeten. Man måste
            ha en bilskrotningspremie för att stimulera ägare till äldre bilar
            att på ett lagligt sätt skrota dessa.
          </note>
          <note>
            Det är i dag vanligt att bilar i 3 000--3 500 kronorsklassen
            får ny ägare. På det viset blir dessa bilar kvar på vägarna. Anledningen
            till att det finns så gamla bilar på vägarna är bl.a. den kontrollbesiktning
            som utförs av Svensk
          </note>
          <note>
            Bilprovning. I och med att bilarna själva så att säga skall betala
            sin egen skrotning måste det finnas en premie som stimulerar till
            att man skrotar bilar i ökad utsträckning. Om det exempelvis fanns
            en premie om 5 000 kr., skulle -- det är jag övertygad om -- tusentals
            bilar som i dag trafikerar våra vägar skrotas. Men i stället täcker
            statsbidrag till kommunerna till 90 % kostnaderna för uppsamling
            av gamla bilvrak utmed våra vägar. På det sättet måste dock även
            Andersson och Pettersson som aldrig har ägt några bilar vara med
            och betala. Det är inte ett riktigt förfarande. Skrotning av bilar
            måste finansieras genom just bilarna.
          </note>
          <note>
            De bilskrotningsavgifter som tas ut på nybilspriset skall också
            täcka kostnader för skrotning av gamla bilar. Om skrotningspremien
            kraftigt höjs, stimulerar man till att bilar skrotas i ökad omfattning.
            Och det är vad vi alla vill åstadkomma, för då bidrar vi ju också
            till en förbättrad miljö.
          </note>
          <note>
            Fortfarande anser jag, miljöministern, att det inte behövs någon
            ytterligare utvärdering i detta avseende. Det finns ju ett enigt
            riksdagsbeslut i frågan. Detta beslut innebär krav på en kraftig
            höjning av bilskrotningspremien. Eftersom en enig riksdag har
            beslutat om detta är det bara för regeringen att effektuera det
            här beslutet. Om man inte gör det, innebär det att man nonchalerar
            ett riksdagsbeslut, och det gör man inte utan vidare.
          </note>
          <note type="speaker">
            Anf. 29 ANDERS CASTBERGER (fp):
          </note>
          <note>
            Fru talman! Birgitta Dahl anför helt plötsligt miljöavgiftsutredningen
            och en samlad bedömning av denna som ett skäl till att ytterligare
            avvakta en tid. Men detta är bara svepskäl.
          </note>
          <note>
            Vid flera tillfällen då vi har debatterat frågan har
          </note>
          <note>
            Birgitta Dahl förhalat svaren. Regeringen har ju ännu inte tillsatt
            miljöavgiftsutredningen. Alltså var det fråga om andra skäl då.
            Nu plockas nya skäl in för att ytterligare förhala ärendet. Helt
            plötsligt utgör också den hemmagjorda krisen nu ett skäl till
            att inte göra något på det här området. Precis som
          </note>
          <note>
            Olle Östrand påpekade innebär en sådan här åtgärd dock inte någon
            belastning på statsbudgeten. Det handlar om insamlade fondmedel,
            om pengar som bilägarna har betalat in. Dessa pengar skall användas
            just till den här åtgärden och inte till någon annan. Då skulle
            faktiskt -- precis som Sören
          </note>
          <note>
            Norrby har visat på, men av någon underlig anledning har Birgitta
            Dahl, tyvärr, inte ens kommenterat den saken -- de stora räntebelopp
            som det egentligen rör sig om när det gäller den här fonden kunna
            användas till en miljöinsats. Det har faktiskt inte saknats tillfällen
            då vi i riksdagen också fått veta, Birgitta Dahl, att nästan inga
            kostnader bör skys för att verkligen ta itu med miljöåtgärder
            som är angelägna. Här behöver vi knappt sky några kostnader, här
            finns pengarna. De finns fonderade.
          </note>
          <note>
            Dessutom finns ett räntebelopp, som inte är litet, utan tvärtom
            mycket stort, och som går att använda.
          </note>
          <note>
            Socialdemokraten Olle Östrand, miljöministerns egen partivän,
            anger ytterligare ett skäl, en möjlighet och en metod för hur
            detta skall kunna gå till. Gång på gång lägger vi fram olika förslag.
            Gång på gång ger vi olika möjligheter för miljöministern att verkligen
            komma loss. Dessutom har en egen riksdag faktiskt fastslagit att
            så här skall det bli. Då gör den socialdemokratiska regeringen
            platt intet.
          </note>
          <note>
            Det stod i den socialdemokratiska regeringens proposition 1975,
            när skrotningspremier infördes, att premiebeloppet bör fastställas
            med beaktande av att premien skall vara ett verkningsfullt incitament
            för bilägare och att premien bör ge bilägaren ett ordentligt överskott
            sedan kostnaden för skrotningen betalats. Anser verkligen Birgitta
          </note>
          <note>
            Dahl att nuvarande nivå uppfyller dessa två krav, som socialdemokraterna
            själva har skrivit under på?
          </note>
          <note>
            Anf. 30 Miljöminister BIRGITTA DAHL
          </note>
          <note>
            (s):
          </note>
          <note>
            Fru talman! Jag vill bara upplysa Olle Östrand om att det 90-procentiga
            bidraget till kommunerna inte betalas av Andersson och Pettersson
            utan av bilskrotningsfonden.
          </note>
          <note type="speaker">
            Anf. 31 OLLE ÖSTRAND (s):
          </note>
          <note>
            Fru talman! Det var faktiskt någonting som jag inte visste om.
            Oavsett detta finns det en väldig massa pengar i bilskrotningsfonden.
            Om man höjde skrotningsavgiften på nybilspriset skulle man kunna
            tillföra bilskrotningsfonden ännu mer pengar. Därmed skulle man
            skapa möjligheter att göra den kraftiga höjning av bilskrotningspremien
            som jag var inne på. Därmed skulle man också i slutändan få bilägarna
            att snabbare än vad som sker nu och på lagligt sätt.
          </note>
          <note>
            Nu är vi på väg ner i en lågkonjunktur. Det har inneburit att
            nybilsförsäljningen i Sverige har minskat med mellan 30 och 35
            %. Det innebär i sin tur att om man inte gör någonting för att
            stimulera skrotningen av gamla bilar, kommer ännu fler gamla bilar
            att rulla omkring på de svenska vägarna och spy ut en mängd avgaser
            som inte är bra.
          </note>
          <note>
            Det finns hur många anledningar som helst att snabbt ta itu med
            detta problem och lägga fram ett förslag för riksdagen, utan ytterligare
            utvärderingar, så att vi verkligen får en bilskrotningspremie
            som stimulerar bilägarna att skrota sina bilar snabbare.
          </note>
          <note type="speaker">
            Anf. 32 SÖREN NORRBY (fp):
          </note>
          <note>
            Fru talman! Jag tvingas i mitt sista inlägg i den här debatten
            konstatera att miljöministern, som ansvarar för administrationen
            av en hel del av de pengar som bilskrotningsfonden är till för,
            inte vet om pengarna är räntebärande eller inte. Jag har åtminstone
            inte fått någon kommentar av förhållandet att räntebeloppet skulle
            överstiga 300
          </note>
          <note>
            milj.kr., som alltså -- för att använda det uttryck som nyss
            förekom i debatten -- Andersson och
          </note>
          <note>
            Pettersson, dvs. landets bilägare, har bidragit med.
          </note>
          <note>
            Jag sade i en debatt här i kammaren den 28
          </note>
          <note>
            november 1988 om saldot på ca 250 milj.kr.: Dessa pengar förvaltas
            inte som en fond. De står på ett icke räntebärande konto i riksbanken,
            vilket innebär att staten tar ränta på bilägarnas pengar.
          </note>
          <note>
            Premien eller avgiften är egentligen en pant på bilarna. Denna
            pant skall förvaltas.
          </note>
          <note>
            Det var en varning för två år sedan om att det fanns anledning
            att titta närmare på den här frågan. Jag tycker att två år är
            en ganska rejält tilltagen tid för att konstatera det som riksdagens
            utredningstjänst nu har konstaterat åt mig.
          </note>
          <note>
            Det är helt oacceptabelt att det är på det här sättet.
          </note>
          <note>
            Skall vi få förtroende för pantsystem över huvud taget, och dem
            vill vi ha förtroende för, får vi se till att pantpengarna förvaltas
            på ett anständigt sätt. Vi skulle aldrig acceptera att t.ex. pantsystem
            för returglas eller aluminiumburkar var förknippade med att man
            inte räknade ränta på de pengar som konsumenterna ställer till
            systemets förfogande. En del av intäkten för de företag som administrerar
            panten blir rimligtvis en ränta. Skall staten få försätta sig
            i ett bättre läge? I alla pantsystem diskuterar man just räntans
            betydelse för att bygga upp volymen av pengar. Det har man gjort
            i fråga om blybatterier. Det har varit ett väsentligt argument
            mot panten, eftersom man snabbt måste få fram pengar, vilket man
            kan få med en avgift.
          </note>
          <note>
            Det väletablerade men misskötta pantsystem som skrotningspremien
            på bilar utgör har nu konstarerats inte vara det verkningssamma
            styrmedel som det borde vara, dels genom att premien har hållits
            för låg, dels genom att fonden inte har förvaltats på det sätt
            som riksdagen har förutsatt.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1990/91:4 om Sverige och EG
          </note>
          <note type="speaker">
            Anf. 33 Statsrådet ANITA GRADIN (s):
          </note>
          <note>
            Fru talman! Per Gahrton har ställt ett antal frågor till statsministern
            om Sverige och EG.
          </note>
          <note>
            Interpellationen har överlämnats till mig.
          </note>
          <note>
            Per Gahrtons frågor är föranledda av dels de uttalanden som gjorts
            av regeringen beträffande förutsättningarna för ett svenskt medlemskap
            i EG, dels de villkor som ställts för ett nära samarbete med EG
            i enlighet med den pågående EES-
          </note>
          <note>
            förhandlingen.
          </note>
          <note>
            Regeringens inställning till frågan om svenskt medlemskap i EG
            har redovisats i regeringsförklaringen. Frågan har dessutom berörts
            utförligt i den Europadebatt som hölls i riksdagen den 10 oktober.
            Därvid redogjorde utrikesministern också för bakgrunden till sitt
            uttalande i Molde.
          </note>
          <note>
            Regeringen överlämnade nyligen en skrivelse till riksdagen om
            åtgärder för att stabilisera ekonomin och begränsa tillväxten
            av de offentliga utgifterna
          </note>
          <note>
            (Skr. 1990/91:50). Däri återfinns följande avsnitt om Europapolitiken:
          </note>
          <note>
            ''Våren 1988 fattade riksdagen ett beslut om
          </note>
          <note>
            Sverige och den västeuropeiska integrationen, där det bl.a. konstaterades
            att svenskt medlemskap inte var ett mål för de diskussioner med
            EG som då förestod.
          </note>
          <note>
            Sedan detta beslut fattades har förutsättningarna för ett svenskt
            medlemskap i EG ökat, tack vare den positiva utvecklingen i Europa.
            Möjligheterna att lägga grunden till en ny, varaktig fredsordning
            har förstärkts. ESKs toppmöte i Paris i november kommer med all
            sannolikhet att understryka denna positiva utveckling. De kommande
            regeringskonferenserna mellan EGs medlemsstater kan förväntas
            ge ökad klarhet beträffande omfattningen av samarbetet inom EG.
          </note>
          <note>
            Ett svenskt medlemskap i EG med bibehållen svensk neutralitetspolitik
            ligger i vårt nationella intresse.
          </note>
          <note>
            Sveriges intresse för ett EES-avtal mellan EFTA
          </note>
          <note>
            och EG är oförändrat starkt. Det föreligger ingen motsättning,
            varken praktisk eller principiell, mellan ett kraftfullt fullföljande
            av EES-
          </note>
          <note>
            förhandlingarna och en framtida diskussion om medlemskap. Regeringen
            kommer med all kraft att verka för att ett politiskt genombrott
            i EES-
          </note>
          <note>
            förhandlingarna uppnås före årets slut. Ett EES-
          </note>
          <note>
            avtal skulle ge Sverige möjlighet till fullt tillträde till
          </note>
          <note>
            EGs inre marknad, då denna genomförs 1 januari
          </note>
          <note>
            1993. I detta tidsperspektiv saknas alternativ till ett
          </note>
          <note>
            EES-avtal.
          </note>
          <note>
            Regeringen eftersträvar ett nytt riksdagsbeslut om
          </note>
          <note>
            Europapolitiken som tydligare och i mer positiva ordalag klargör
            Sveriges ambitioner att bli medlem av Europeiska gemenskapen.
            För att bygga under för en sådan utveckling kommer Sverige att
            intensifiera sina ansträngningar att inom ramen för
          </note>
          <note>
            Europeiska säkerhetskonferensen medverka till en ny säkerhetsordning
            i Europa. Förhandlingarna mellan EFTA och EG om ett EES-avtal
            fullföljs med kraft.''
          </note>
          <note>
            Per Gahrton frågar på vilka punkter regeringens nuvarande hållning
            gentemot EG skiljer sig från den grundsyn som redovisades i ''metalltalet''
            år
          </note>
          <note>
            1961.
          </note>
          <note>
            Neutralitetspolitiken är och förblir en utgångspunkt för regeringens
            hållning gentemot
          </note>
          <note>
            EG. Det är därför naturligt att såväl utvecklingen av EGs inre
            samarbete, som det säkerhetspolitiska läget i hela Europa måste
            ligga till grund för hur våra relationer till EG utformas. Detta
            gällde år
          </note>
          <note>
            1961. Detsamma gällde inför förhandlingarna med
          </note>
          <note>
            EEC i början av 1970-talet och så är fortfarande fallet.
          </note>
          <note>
            Per Gahrton frågar om regeringen står fast vid att samarbetet
            med EG inte får leda till försämring av vår trygghetsstandard
            och om det finns något i vårt reformverk som vi inte är villiga
            att ge upp. Jag har vid upprepade tillfällen svarat på den frågan.
          </note>
          <note>
            Att trygga den fulla sysselsättningen och den sociala välfärden
            är grunden för regeringens politik. Vår övertygelse är att ett
            deltagande i det europeiska integrationsarbetet stärker våra möjligheter
            att föra reformarbetet vidare. På allt fler områden klarar vi
            inte våra högt ställda välfärdsmål utan ett omfattande samarbete
            med det övriga Europa.
          </note>
          <note>
            På vissa områden får vi använda nya metoder för att nå våra mål,
            på vissa kan vi tjäna som inspiratörer, på ytterligare andra områden
            begär vi särlösningar i väntan på att ribban inom gemenskapen
            skall sättas lika högt som hos oss.
          </note>
          <note>
            Sverige är -- och har av tradition varit -- en öppen nation.
            Frihandel och samarbete över gränserna har varit en naturligt
            del i svensk politik. Denna öppenhet är en förutsättning för vårt
            ekonomiska välstånd och därmed för vår välfärds- och sysselsättningspolitik.
            Internationaliseringen innebär samtidigt att vi är starkt beroende
            av skeenden utanför vårt land. Företagens internationalisering
            har nått långt, och den processen fortsätter oavsett hur vi löser
            vårt samarbete med det övriga Europa.
          </note>
          <note>
            Också regeringar, parlament och andra organ måste samarbeta över
            gränserna -- det är en chimär att tro att vår reella suveränitet
            skulle öka om vi avstod från sådant samarbete. Vår ekonomi är
            i mycket stor utsträckning beroende av det övriga
          </note>
          <note>
            Europa -- tre fjärdedelar av handeln sker med övriga Västeuropa.
            Miljöfrågor måste lösas över gränserna. Vi måste samarbeta över
            gränserna för att få impulser och bidra till europeisk kultur,
            för att värna om konsumenterna, för att arbeta för jämställdhet
            och fackliga rättigheter över gränserna, för att bidra till och
            dra nytta av forskning.
          </note>
          <note type="speaker">
            Anf. 34 PER GAHRTON (mp):
          </note>
          <note>
            Fru talman! Jag tackar för svaret, som är lika kemiskt fritt
            från probleminsikt som regeringens olika uttalanden kring EG-frågan
            dess värre brukar vara. Mot den bakgrunden är det intressant att
            läsa vad Expressen skrev häromdagen under rubriken:
          </note>
          <note>
            ''Vad säger Carlsson, Bildt och Westerberg om stenarna på vägen?''
            Man säger där att också de som godtar tanken på svenskt EG-inträde
            måste våga tala högt om stenarna på vägen mot Bryssel.
          </note>
          <note>
            De försvinner inte bara för att man undviker att nämna dem --
            någonting som regeringen borde lyssna till.
          </note>
          <note>
            Detsamma gäller Svenska Dagbladets näringslivssida i dag, där
            det talas om en enfaldigt positiv EG-bild i Sverige. Jag tycker
            att Anita
          </note>
          <note>
            Gradins bild som vanligt är ett typexempel på denna enfaldigt
            positiva EG-bild; det finns där inte några som helst stenar på
            vägen mot EG och inte några som helst problem.
          </note>
          <note>
            Anita Gradin säger att utvecklingen av EGs inre samarbete skulle
            ha gjort det lättare för Sverige att bli fullvärdig medlem. Hur
            hänger det ihop? Är det inte i själva verket tvärtom? Är det inte
            så att just utvecklingen av EGs inre samarbete på väg mot ekonomisk,
            monetär, politisk och militär union gör det svårare för Sverige
            än det var 1961 att bli fullvärdig medlem? Det skapar bl.a.
          </note>
          <note>
            grundlagsproblem. Regeringsformen 10:5 säger som bekant att man
            kan bli medlem i en övernationell organisation, om man i begränsad
            omfattning överflyttar beslutsrätt. ''I begränsad omfattning''
            -- det gällde kanske för det EG som fanns för 10--20 år sedan.
            Nu är de flesta instanser överens om att det inte gäller längre.
            De flesta som har yttrat sig om vad EG-medlemskap kräver säger
            att grundlagen måste ändras för att vi skall kunna bli EG-medlemmar.
            Det är intressant att flera remissinstanser nu också säger att
            EES-avtal strider mot gällande grundlag. Enligt remissvar från
            högsta domstolen och regeringsrätten kan vi inte ens ingå ett
            EES-avtal utan att först ändra på grundlagen. Vad har ni planerat
            att göra åt den saken?
          </note>
          <note>
            Remisstiden utgår i dag, men en del av remissvaren har redan
            kommit in. Det är ett faktum att regeringsrätten kategoriskt säger
            att grundlagen måste ändras innan vi sluter ett EES-avtal. Vad
            tänker Anita Gradin dra för slutsatser av det?
          </note>
          <note>
            En annan stötesten måste ändå vara neutraliteten.
          </note>
          <note>
            Anita Gradin håller fast vid att det är neutraliteten som vi
            inte skall offra. Ibland heter det att det bara är om det blir
            en militärunion som vi inte kan gå med i EG. Men det gör kanske
            inte saken så mycket lättare -- är det inte i praktiken så att
            EG nu håller på att i snabb takt bli en ekonomisk, politisk, monitär
            och säkerhetspolitisk union? Det säger man själv. Det är så, som
            Svenska Dagbladet skriver i dag, att man i Bryssel tar fram mycket
            mer brösttoner mot EG-strukturen än man vågar göra i
          </note>
          <note>
            Sverige. Sverige lägger sig platt på marken och låtsas som om
            EG inte vore vad det i själva verket är. Vad tänker ni göra när
            EG utvecklas till en militärunion?
          </note>
          <note>
            Sedan handlar det om tryggheten. Anita Gradin sade någonting
            ganska bra i riksdagen den 26
          </note>
          <note>
            januari 1989. Hon sade då: Vi kommer inte att acceptera någon
            social nedrustning, försämrade miljöer, minskat konsumentskydd,
            urholkad arbetsrätt, eftergifter på jämställdhetsområdet eller
            försämrade arbetslivsvillkor som pris för en
          </note>
          <note>
            EG-anpassning. Det kategoriska löftet har vi otaliga gånger velat
            ha upprepat här i riksdagen. Vi har inte fått det upprepat --
            vi får till svar en massa rundsnack där man säger sig hoppas på
            det ena eller det andra. Men faktum är att regeringens chefsförhandlare
            inför EFTA-delegationen har redovisat att man nu går ifrån samtliga
            undantag.
          </note>
          <note>
            Man begär rätt att ompröva samtliga undantag. Det blir inga undantag
            -- eller hur, Anita Gradin? Blir det på någon punkt så att Sverige
            behåller sina egna regler? Det måste ju ändå finnas en problematik
            här när regeringen har redovisat 52
          </note>
          <note>
            problemområden. Kan vi få redovisat, på vilka av dem som man
            kommer att få önskemålen genomförda på det sätt som Sverige vill
            och på vilka av dem man kommer att vara tvungen att ge efter för
            EG. Kommer vi att kunna behålla förbudet mot asbest, förbudet
            mot kadmium, förbudet mot PCB, osv.?
          </note>
          <note>
            Det handlar här också om gränsskydd och gränskontroller. För
            bara två år sedan gjorde en utredning inom utrikesdepartementet
            en kartläggning av alla gränsformaliteter som finns för varor.
            Man kom fram till att det finns 215
          </note>
          <note>
            förordningar, som vi har som skydd vid våra gränser mot att få
            in miljöskadliga varor och andra som vi inte vill ha in. 32 av
            dem finns inom miljö- och energidepartementets område.
          </note>
          <note>
            Om vi nu skall avskaffa alla gränskontroller -- vi vill gärna
            avskaffa gränskontroller för människor, men vi vill inte avskaffa
            gränskontroller för miljöskadliga varor -- är det då tänkt att
            vi skall avskaffa alla dessa 215 förordningar, som strider med
            EGs regler? Det innebär i så fall att vi måste släppa in en mängd
            varor som vi inte vill ha. Hur är det egentligen med det -- kan
            vi inte få klara svar och inte bara förhoppningar hit och dit:
            Vilka av dessa 215 förordningar som handlar om gränsskydd för
            miljöfarliga varor skall vi avskaffa för att kunna anpassa oss
            till EG?
          </note>
          <note>
            Det är alltså några frågor som jag skulle vilja ha svar på --
            hur man skall lösa grundlagsproblemen, hur man skall lösa gränsskyddsproblemen,
            hur det är med löftet från den 26 januari 1989 och hur det skall
            bli med neutraliteten. Anita Gradin har ju själv i Kommunaktuellt
            sagt: Jag vill veta vad jag blir medlem i. Vet Anita Gradin exakt
            vilket EG
          </note>
          <note>
            det är hon vill bli medlem i?
          </note>
          <note type="speaker">
            Anf. 35 HADAR CARS (fp):
          </note>
          <note>
            Herr talman! Regeringens EG-politik förändras snabbt och i rätt
            riktning. Det finns naturligtvis inte mycket samband mellan de
            dokument som statsrådet åberopar, å ena sidan regeringsdeklarationen
            och det som sades i riksdagens Europadebatt och å andra sidan
            det som nu har kommit i krispaketet, men vi gläder oss åt det.
          </note>
          <note>
            I skrivelsen till riksdagen står det att förutsättningarna för
            svenskt medlemskap i EG har ökat, tack vare den positiva utvecklingen
            i Europa.
          </note>
          <note>
            Jag är övertygad om att statsrådet kunde ha lagt till:
          </note>
          <note>
            och som konsekvens av den erbarmliga utvecklingen i Sverige.
          </note>
          <note>
            Sedan talar statsrådet i sitt svar om att man önskar en tydligare
            och i mer positiva ordalag klargjord ambition för att Sverige
            skall bli medlem, och det är naturligtvis någonting som gläder
            oss mycket, inte minst med hänsyn till alla tidigare nedsättande
            omdömen -- inte från statsrådet men från andra ledande företrädare
            för hennes parti -- när det gällt att beskriva Europeiska gemenskapen.
          </note>
          <note>
            Herr talman! Statsrådet säger i sitt svar att neutralitetspolitiken
            är och förblir en utgångspunkt för regeringens hållning gentemot
            Europeiska gemenskapen. Som jag förstår det, är den svenska neutralitetspolitikens
            mål, och har länge varit det, att Sverige i händelse av krig mellan
            NATO och
          </note>
          <note>
            Warszawapakten skall ha de krigförandes förtroende för vår beslutsamhet
            att vara neutrala och försvara oss mot varje angrepp. Om detta
            har vi sedan länge varit eniga.
          </note>
          <note>
            Nu förändras vår omvärld. Ett stormaktskrig i
          </note>
          <note>
            Europa framstår som alltmera osannolikt, kanske t.o.m. som uteslutet.
            När detta händer får det, med logisk nödvändighet, betydelse för
            den traditionella svenska neutralitetspolitiken. Dess betydelse
            för vårt folks säkerhet har bleknat av.
          </note>
          <note>
            Detta är ingenting vi skall oroa oss över, tvärtom!
          </note>
          <note>
            Skälet är ju att hotet om ett förödande krig i
          </note>
          <note>
            Europa -- ett krig som också vi kunde ha drabbats av -- är på
            väg att försvinna. Damoklessvärdet, som hela vår livstid hängt
            som en mörk skugga över våra huvuden, lyfts bort och sticks i
            skidan -- dag och natt vinter och sommar har vi tvingats leva
            med det -- och det är ju en fantastisk händelse, en seger för
            det mänskliga förnuftet, för folkens fredsvilja, för demokratin,
            för gemenskapen i Europa.
          </note>
          <note>
            Verkligheten ändras, neutralitetspolitiken med den. Men ordet
            blir kvar, som en flytväst vid stranden av en uttorkad sjö, som
            arken på Ararats berg.
          </note>
          <note>
            Det må så vara! Men låt bara inte detta bli ett hinder mot svensk
            medverkan i en fördjupad europeisk integration, en integration
            omfattande också de forna kommunistländerna i Öst- och
          </note>
          <note>
            Centraleuropa.
          </note>
          <note>
            Sverige hör hemma i Europeiska gemenskapen.
          </note>
          <note>
            Anita Gradin och i varje fall delar av den svenska socialdemokratin
            inser detta. Gå då, fru statsråd, från ord -- särskilt från dem
            som förlorat sin tidigare betydelse -- till kraftfull handling!
          </note>
          <note type="speaker">
            Anf. 36 PER-OLA ERIKSSON (c):
          </note>
          <note>
            Herr talman! Europa är som bekant vår hemmaplan, ekonomiskt,
            kulturellt och socialt.
          </note>
          <note>
            Det är ju den delen av världen vi känner samhörighet med, och
            det är i den delen av världen som vi skall skapa vår framtid tillsammans
            med miljoner andra människor. Vi drömmer alla om ett fredens Europa,
            och det som hänt särskilt det senaste året är på alla punkter
            en glädjande utveckling.
          </note>
          <note>
            I vår riksdagskalender finns små tänkvärda ord.
          </note>
          <note>
            Vid vecka 4 står det: ''Vad vore livet om man inte kunde hoppas?''
            Ja, vad vore världen, om man inte kunde hoppas att utvecklingen
            fortsätter med avspänning, fred och säkerhet i Europa? Jag tycker
            att det är viktigt att vi betonar att arbetet med att integrera
            oss med det övriga Europa måste ha det långsiktiga målet att integrationen
            skall omfatta hela Europa, såväl Öst- och Väst- som
          </note>
          <note>
            Centraleuropa.
          </note>
          <note>
            Jag tror också att det är viktigt att säga att vi behöver en
            betydligt bredare folklig debatt och ett bredare folkligt engagemang
            i Europafrågorna än vad vi har i dag. Det primära är inte nu heller
            en årtalsexercis om tidpunkten för ett eventuellt medlemskap utan
            att vi kan lotsa fram ett EES-
          </note>
          <note>
            avtal som kan träda i kraft samtidigt som EGs inre marknad står
            klar vid årsskiftet 1992-1993.
          </note>
          <note>
            Det brukar i alla sammanhang vara god förhandlingstaktik att
            förhandla om en sak i sänder.
          </note>
          <note>
            Därför skall nu siktet i första hand inriktas på att lotsa fram
            ett EES-avtal som står klart när den inre marknaden är klar, alltså
            vid årsskiftet 1992-1993.
          </note>
          <note>
            Jag tycker att den senaste tidens debatt har präglats av en betydande
            flåsighet, av mycket svart eller vitt, av antingen--eller. Jag
            tycker att man saknar nyanserna. Det är också viktigt, som jag
            sade, att vi får en betydligt bredare folklig debatt och en förankring
            i de djupa folkleden.
          </note>
          <note>
            Nu har regeringen gjort EG till en del i krispolitiken. Om det
            kanske man kan säga mycket i annat sammanhang. Att den ekonomiska
            politiken har havererat för regeringen, det vet vi.
          </note>
          <note>
            Men möjligheterna till ett bra EES-avtal får inte haverera. Vi
            får inte heller låta den enighet som uppnåtts mellan de fyra största
            partierna i Sveriges riksdag haverera.
          </note>
          <note>
            Jag tror att det är viktigt att säga att vi följer med spänning
            den utveckling som EG befinner sig i. De två regeringskonferenser
            som kommer till hösten blir avgörande för Sveriges möjligheter
            att bli medlem i EG, därom råder en tämligen bred enighet. Om
            EG väljer, som ett resultat av de konferenserna, att bredda sitt
            samarbete i stället för att enbart fortsätta att fördjupa det
            för tolv suveräna stater i Västeuropa, om avspänningen i
          </note>
          <note>
            Europa fortsätter och ESK-processen resulterar i en alleuropeisk
            säkerhetsordning, då har förutsättningarna för ett medlemskap
            för det neutrala Sverige ökat och är inom räckhåll.
          </note>
          <note>
            En svensk ansökan om medlemskap kan då bli aktuell mycket snart,
            men det beror alltså på vilken väg EG väljer, och det vet ingen
            i dag, inte ens EG-
          </note>
          <note>
            länderna själva.
          </note>
          <note>
            Jag tror att det är viktigt att säga, när vi diskuterar
          </note>
          <note>
            Europafrågorna och EG-politiken, att tiden inte är mogen att,
            som en del näringslivsföreträdare vill, slänga neutraliteten över
            bord. Även om vi ser en positiv utveckling i Europa -- Berlinmuren
            har fallit, demokratiseringsprocessen har inletts med betydande
            framsteg i Öst- och Centraleuropa -- är det kanske litet för tidigt
            att göra avkall på den svenska neutraliteten.
          </note>
          <note>
            De som vill slänga den svenska neutraliteten över bord spelar
            hasard med Sveriges säkerhet. Jag tror att det är viktigt att
            säga att jag ser neutralietspolitiken som en svensk försäkringspremie
            i det Europa som vi i dag befinner oss i.
          </note>
          <note>
            Jag tror att det behövs tydliga besked från regeringen i Europafrågan.
            Det skall inte råda någon tveksamhet om vem som har det avgörande
            inflytandet i Europafrågan och över
          </note>
          <note>
            Europapolitikens utformning. Är det regeringen,
          </note>
          <note>
            P.G. Gyllenhammar eller någon annan som styr
          </note>
          <note>
            Sverige? Jag lever fortfarande i tron och förhoppningen att det
            är regeringen och Sveriges riksdag som styr Sverige och inte någon
            direktör i ett större svenskt industriföretag.
          </note>
          <note type="speaker">
            Anf. 37 GUDRUN SCHYMAN (v):
          </note>
          <note>
            Herr talman! Jag önskar också att det vore som
          </note>
          <note>
            Per-Ola Eriksson hoppas, nämligen att det inte är någon direktör
            som styr Sverige utan att det är
          </note>
          <note>
            Sveriges regering. Jag är inte lika säker på det, måste jag säga.
            Den senaste tidens utveckling får mig alltmer att tvivla. Jag
            tycker nämligen att det är direktörerna som styr i sken av att
            det är marknaden som påkallar olika insatser och åtgärder från
            regeringen. Detta blir enligt min mening tydligare allteftersom
            tiden går.
          </note>
          <note>
            Jag menar också att det är i det perspektivet vi skall se på
            EG. Jag blir innerligt trött på pratet om att vi måste ta steget
            in i Europa, att vi skall gå in i framtiden, att vi inte får isolera
            oss och att avspänningsprocessen i Europa är avhängig av EG.
          </note>
          <note>
            Man blandar ihop saker och ting.
          </note>
          <note>
            Europautvecklingen, avspänningen och nedrustningen -- allt det
            positiva har inte särskilt mycket med EG att göra. Bakgrunden
            till EG är världsekonomin, världsekonomins internationalisering.
            Det allt mer transnationella kapitalets utveckling, framväxten
            av tre stora ekonomiska maktcentra i världen, framväxten av den
            japanska och ostasiatiska marknaden, framväxten av USA- och Kanadamarknaden,
            behovet av att det västeuropeiska kapitalet går samman för att
            bilda en motkraft till dessa marknader -- detta är grunden för
            EGs hela verksamhet.
          </note>
          <note>
            Sedan försöker man läsa in världsfredstankar i detta på ett löjeväckande
            sätt. När Hadar Cars står här i talarstolen och talar som om det
            vore en radioföljetong blir man nästan tårögd. Det har inte mycket
            med EG att göra, skulle jag vilja säga. Det är fromma förhoppningar,
            vilket också regeringen ägnar sig åt väldigt mycket.
          </note>
          <note>
            EG är en del av världsekonomins internationalisering, men EG
            förhåller sig naturligtvis på ett visst sätt till utvecklingen
            i
          </note>
          <note>
            Europa.
          </note>
          <note>
            Regeringen och Anita Gradin säger att förutsättningen för svenskt
            medlemskap i EG har ökat tack vare den positiva utvecklingen i
            Europa.
          </note>
          <note>
            Men då blandar man ihop saker. Den positiva utvecklingen i Europa
            -- om hon med det menar vad som har hänt i Östeuropa -- har inneburit
            att den ekonomiska monetära unionen, som EG nu håller på att förverkliga,
            har utvecklats snabbare än vad man hade tänkt sig. Detta är nödvändigt
            för att man på ett traditionellt imperialistiskt sätt skall kunna
            förhålla sig till den östeuropeiska marknaden.
          </note>
          <note>
            Vad som händer i övrigt i världen -- i Gulfen, i
          </note>
          <note>
            Persiska viken -- har påskyndat utvecklingen av den militära,
            utrikespolitiska enigheten inom EG, vilket har varit nödvändigt
            för att man skall kunna förhålla sig som en stormakt i västra
            i-världen till tredje världens länder.
          </note>
          <note>
            Detta är ett faktum, och denna utveckling pågår.
          </note>
          <note>
            Anledning är just att EG är en ekonomisk stormakt i vardande,
            som också kräver ett utrikespolitiskt, säkerhetspolitiskt och
            militärpolitiskt försvar. Det är ett klassiskt utvecklingsmönster,
            och detta blundar man för.
          </note>
          <note>
            När man pekar på detta och är kritisk får man höra att man är
            nationalist och inte vill samarbeta med
          </note>
          <note>
            Europa. Men detta är befängt! Varför inte tala klarspråk?
          </note>
          <note>
            När jag är ute och debatterar EG, och det gör jag ofta, talar
            jag också mycket med motståndare --
          </note>
          <note>
            inte politiker men företrädare för olika ekonomiska intressen,
            företag, industrier, osv. Det är ekonomer, som säger att de inte
            förstår sig på debatten i Sverige. Varför talar man inte om att
            det också blir en utslagning när det gäller företag?
          </note>
          <note>
            Koncentrationen och centraliseringen av den europeiska markanden
            och ekonomin kommer naturligtvis att innebära att en mängd företag
            i
          </note>
          <note>
            Sverige -- småföretag, legotillverkare och underleverantörer
            -- också blir utslagna.
          </note>
          <note>
            Ingen vill se detta, ingen vill prata om det. Men ekonomerna
            gör det. Det nödvändiga skatteharmoniseringen blir ett faktum
            -- och detta skall vi återkomma till, Anita Gradin, i samband
            med en interpellation som vi inte hinner med i dag --, och det
            får naturligtvis konsekvenser.
          </note>
          <note>
            Varför vågar man inte tala om det? Varför inte föra en saklig
            debatt där vi kan ställa fördelar mot nackdelar, så att människor
            har en möjlighet att sakligt orientera sig i denna fråga?
          </note>
          <note>
            Varför är det så bråttom? Vi vet att EG inte släpper in några
            nya medlemmar förrän efter 1993. Varför är det då så bråttom att
            man kan köra över grundlagen och köra över den breda majoritet
            av svenska folket som vet alldeles för litet om de här frågorna?
            Varför skall vi i december här i riksdagen pressa fram ett beslut
            på ett område där vi har en mycket liten aning om hur utvecklingen
            kommer att bli? Varför är det så nödvändigt med dessa signaler?
          </note>
          <note>
            Jag vet att frågan har diskuterats i utrikesutskottet och att
            åtminstone delar av utrikesutskottet har uttryckt sig mycket klart
            om att det handlar om att ge signaler till storfinansen.
          </note>
          <note>
            Jag undrar om det också är Anita Gradins uppfattning att det,
            i den ekonomi vi nu lever i, är så nödvändigt att ge klara och
            tydliga besked till just företagen och storfinansen att man därmed
            är beredd att köra över grundlagen och köra över det svenska folket
            och inte tillåta en bred debatt.
          </note>
          <note>
            Det som är mest upprörande är enligt min mening att en sådan
            viktig fråga hanteras så odemokratiskt och att det tycks vara
            en självklarhet att man är beredd att gå in i en fullständigt
            odemokratisk organisation. Det är fråga om en organisation där
            vi inte har möjlighet att påverka utveckingen, där vi inte har
            möjligheter att ta med oss den relativa välfärd vi har byggt upp,
            där vi inte har möjligheter att föra vårt folks och vårt lands
            talan utan i stället skall tala för helheten. Det är nämligen
            det mandatet man har i ministerrådet, där Sveriges representant
            kommer att sitta.
          </note>
          <note>
            Varför är det så bråttom att säga att det är det här vi vill
            i stället för att utveckla det som vi har? Varför vågar man inte
            tala om några alternativa utvecklingar över huvud taget? Det skulle
            jag vilja ha svar på.
          </note>
          <note type="speaker">
            Anf. 38 CARL FRICK (mp):
          </note>
          <note>
            Herr talman! I sitt svar säger Anita Gradin: ''Att trygga den
            fulla sysselsättningen och den sociala välfärden är grunden för
            regeringens politik. Vår övertygelse är, att ett deltagande i
            det europeiska integrationsarbetet stärker våra möjligheter att
            föra reformarbetet vidare.''
          </note>
          <note>
            I proposition 50 om ekonomin på medellång sikt skriver regeringen
            att den ekonomiska politiken de närmaste åren med all kraft måste
            inriktas på att varaktigt nedbringa inflationen och att denna
            uppgift måste överordnas andra ambitioner och krav. Jag tror att
            vi kan tolka detta hur vi vill.
          </note>
          <note>
            Jag har i min hand en skrivelse från rådspresidenten
          </note>
          <note>
            Guido Carli, en rapport som han har ställt till statscheferna
            i det europeiska rådet så sent som den
          </note>
          <note>
            27 oktober i år.
          </note>
          <note>
            Han beskriver där hur det nu inom EG finns en consensus, en samstämmig
            uppfattning, om att det skall bildas en ekonomisk union. Det innebär
            att man skall bilda en ekonomisk union med en enda valuta och
            ha en valutapolitik som bygger på prisstabilitet. Valutapolitiken
            skall fastställas av en enda myndighet, som får bestämma penningpolitik
            och räntepolitik för alla inom den ekonomiska unionen.
          </note>
          <note>
            Detta innebär enligt Carli att de enskilda staternas suveränitet
            i valuta- och skattepolitiska frågor överlämnas till denna myndighet.
            Han hävdar att målet för den nya samlade ekonomiska unionen är
            prisstabilitet. Vid konflikter mellan prisstabilitet och arbetslöshet
            skall prisstabiliteten ha företräde.
          </note>
          <note>
            Jag upprepar: Vid konflikter mellan prisstabilitet och arbetslöshet
            skall prisstabiliteten ha företräde.
          </note>
          <note>
            Detta är ett fantastiskt yttrande.
          </note>
          <note>
            Centralbankens politiska legitimering skall enligt
          </note>
          <note>
            Carli ske genom Europaparlamentet, som inte har något egentligt
            att säga till om.
          </note>
          <note>
            Det som sägs om den ekonomiska unionen är mycket intressant ur
            svensk synpunkt. Det innebär att vi vid en EG-anslutning kan glömma
            svenska folkets rätt att sig själv beskatta. Våra ekonomiska förhållanden
            och vår ekonomiska politik kommer att bli centraleuropeisk och
            diktatoriskt fastlagd av en centralbank, som lutar sig mot ett
            skendemokratiskt organ, nämligen
          </note>
          <note>
            Europaparlamentet. Centralbanken i den ekonomiska unionen får
            på så sätt en allmakt över alla inom unionen. Fundamentala demokratiska
            principer sätts ur spel.
          </note>
          <note>
            Man vill hålla nere inflationen genom att hålla hög arbetslöshet.
            Vi hamnar i en situation som avviker markant från den socialt
            rättfärdiga politik som vi har fört i Sverige under lång tid och
            med stor framgång.
          </note>
          <note>
            Den nya centralbanken och den ekonomiska unionen kommer att innebära
            stor arbetslöshet i
          </note>
          <note>
            Sverige. De som säger att hotet om arbetslöshet finns på grund
            av att vi riskerar att inte komma in i
          </note>
          <note>
            EG, talar helt enkelt inte sant. Det stora hotet är den ekonomiska
            unionen, som prioriterar kapitalägarnas vinstintressen före medborgarnas
            väl och ve.
          </note>
          <note>
            Det vi nu ser komma är en avdemokratisering av
          </note>
          <note>
            Europa. Det vi ser är att ett fåtal stora kapitalägare och stora
            industrialister griper makten. Inte undra på att Sankte Pehr Gyllenhammar
            till varje pris vill ha in Sverige i EG! Det är han och hans gelikar
            som vinner på detta, inte medborgarna i gemen.
          </note>
          <note>
            Hur är det möjligt att en socialdemokratisk regering och de stora
            partierna med öppna ögon vandrar bort från demokrati, självbestämmande
            och medinflytande och in i en sorts monetär diktatur?
          </note>
          <note>
            När kommer regeringen att faktiskt upplysa svenska folket om
            vad den planerar för oss svenskar?
          </note>
          <note>
            När kommer massmedia att vakna och kritiskt granska de processer
            som leder till en avdemokratisering av Sverige och Västeuropa?
          </note>
          <note>
            När kommer regeringen att tala om för svenska folket vad som
            kommer att hända med socialförsäkringssystemen och arbetslösheten?
            Är inte de nya signaler som regeringen presenterar i proposition
            nr 50 ett tecken på att man accepterar en ökande arbetslöshet,
            någonting som man redan har lovat makterna och makthavarna på
            kontinenten för att få komma in i EG?
          </note>
          <note>
            Hur kommer det sig att regeringen Carlsson säger nej till en
            folkomröstning om EG? En folkligt förankrad politisk rörelse borde
            inte vara rädd för vad folket säger. Är regeringen rädd för folket?
            Är den rädd att folket kommer underfund med att demokratin och
            medinflytandet i praktiken håller på att tas bort ifrån oss? Än
            en gång: Hur är det möjligt att kombinera det statsrådet här säger
            om att trygga den fulla sysselsättningen med vad rådspresidenten
            Carli säger om vad man verkligen vill prioritera inom den ekonomiska
            union som man nu vill ansluta Sverige till -- nämligen att prisstabiliteten
            går före precis allting?
          </note>
          <note>
            Detta är någonting fundamentalt nytt som man är på väg att föra
            in i svensk politik. En grundmurad tes från socialdemokratin om
            att trygga den fulla sysselsättningen sätts nu fullständigt vid
            sidan av, eftersom man vill hävda prisstabiliteten till varje
            pris. Detta är ett fullständigt enormt avsteg från grundmurad
            svensk politik. Det skulle vara intressant att veta varför regeringen
            på detta sätt går ifrån denna politik. Jag kan inte se det som
            någonting annat än en fullständig kapitulation för
          </note>
          <note>
            Pehr Gyllenhammar och hans gelikar, de stora kapitalägarna.
          </note>
          <note>
            Hela denna process med borttagandet av valutaregleringen -- där
            det gäller att se till att de stora kapitalägarna så snabbt som
            möjligt kan förmera sitt kapital oavsett mänskliga, sociala, kulturella
            och ekologiska konsekvenser -- är en skamlig politik. Det är dags
            för en ordentlig omgång i Sverige med en folkomröstning och en
            folkupplysning om vad vi är på väg in i. Det anser jag att den
            socialdemokratiska regeringen skulle kunna ställa sig bakom och
            inte säga nej till.
          </note>
          <note>
            Anf. 39 MARGARETHA AF UGGLAS
          </note>
          <note>
            (m):
          </note>
          <note>
            Herr talman! Lyssnar man till deltagarna i denna debatt skulle
            man kunna tro att det finns en bred
          </note>
          <note>
            EG-negativ opinion här i Sverige. Mitt intryck är raka motsatsen.
            De allra flesta svenskar är positiva till Europa och EG och vill
            gärna delta i det europeiska samarbetet. Vi får en möjlighet att
            se hur det är med den saken i nästa allmänna val, som vi ju ganska
            snart har framför oss, och som vi från moderat håll anser skall
            handla mycket om Europa.
          </note>
          <note>
            Per Gahrton citerar Expressen, jag tror det var den från i förrgår.
            Han kunde lika väl ha citerat från gårdagens Expressen där man
            kritiserade regeringen för senfärdighet och svängdörrspolitik.
          </note>
          <note>
            Det är faktiskt vad vi moderater anser. Vi anser att regeringen
            varit mycket senfärdig.
          </note>
          <note>
            Vi välkomnar att regeringen nu äntligen deklarerat att det är
            dess ambition att Sverige skall vara fullvärdig medlem i EG, eller
            i varje fall söka fullvärdigt medlemskap i EG. Sedan gäller det
            också att EG vill ha oss. Det är ju detta vi måste arbeta för.
            Vi moderater menar att det är hög tid för Sveriges framtid som
            välfärds- och industrination att nu söka om medlemskap i EG.
          </note>
          <note>
            Det är hög tid att Sveriges ungdom, som vill leva i ett land
            med utvecklingsmöjligheter, kan få ta del av de nya friheterna
            ute i Europa.
          </note>
          <note>
            Europa väntar inte på oss. Europa fortsätter sitt enhetsverk,
            och dit söker sig i dag inte minst de nya demokratierna i Centraleuropa.
            Vill Sverige vara med att arbeta för ett fredligt och fritt Europa
            med ekonomisk utveckling, måste vi också söka oss till
          </note>
          <note>
            EG.
          </note>
          <note>
            Går Sverige inte med i EG, Gudrun Schyman, kommer vi att fortsätta
            att sitta på åskådarplats.
          </note>
          <note>
            Det är kanske inte alltid det sämsta, men jag tror trots allt
            att det svenska folket i det långa loppet inte kommer att nöja
            sig med att vara utan rösträtt i det nya Europa. Kapitalet kan
            flytta, men vi svenskar vill vara med och ha rösträtt i det nya
          </note>
          <note>
            Europa.
          </note>
          <note type="speaker">
            Anf. 40 Statsrådet ANITA GRADIN (s):
          </note>
          <note>
            Herr talman! Det är självfallet regering och riksdag som skall
            forma vår Europapolitik, Per-Ola
          </note>
          <note>
            Eriksson. Det är också den utgångspunkten som regeringen haft.
            När regeringen i sin skrivelse till riksdagen talar om ett framtida
            medlemskap i EG
          </note>
          <note>
            förutsätts att det är Sveriges riksdag som skall uttala sig om
            detta utifrån en analys. Såvitt jag har förstått är det just detta
            som utrikesutskottet arbetar med för närvarande. Detta är naturligtvis
            någonting som vi kommer att återkomma till.
          </note>
          <note>
            I det korta perspektivet skall Sveriges position stå helt klar,
            nämligen att EES-avtalet är oerhört viktigt. Det skall ha högsta
            prioritet i dagens arbete, eftersom det är viktigt att Sverige
            kommer med i den interna marknaden redan från den 1
          </note>
          <note>
            januari 1993.
          </note>
          <note>
            Jag vill också göra några andra reflexioner.
          </note>
          <note>
            Arbetslösheten är i dag ett hot i Sverige. Varför?
          </note>
          <note>
            Jo, därför att vi har kostat på oss löneökningar som är mycket
            större än vad tillväxten och produktiviteten är. Svenskt näringsliv
            är inte konkurrenskraftigt på samma sätt som tidigare.
          </note>
          <note>
            Vad jag vill säga med detta är, att vi kan tycka vad vi vill,
            men Sverige är för sin sysselsättning och för pengar till välfärden
            oerhört beroende av hur samarbetet ser ut utanför våra gränser.
            Det råkar vara så, att tre fjärdedelar av vår handel sker med
          </note>
          <note>
            Västeuropa. Oavsett om vi talar om medlemskap i
          </note>
          <note>
            EG eller inte är vi oerhört ekonomiskt beroende av vad som händer
            inom såväl EFTA som EG om vi skall behålla jobben och klara av
            välfärdspolitiken.
          </note>
          <note>
            Så till några konkreta frågor. Hur ser regeringen på behovet
            av grundlagsändringar? Regeringen har sänt ut en speciell skrift
            där vi försökt analysera grundlagsfrågorna med utgångspunkt i
            EES-
          </note>
          <note>
            arbetet. Remisstiden går nu ut, och jag har inte hunnit att skapa
            mig en uppfattning om remissinstansernas ställningstaganden.
          </note>
          <note>
            Här får regeringen naturligtvis komma tillbaka med överläggningar
            med EFTA-delegationen och kanske också med andra för att se vilka
            slutsatser regeringen skall dra av den remissomgång som nu sker
            angående just EES-avtalet och grundlagen.
          </note>
          <note>
            Att grundlagen sedan måste ändras när vi skall diskutera medlemskap
            är väl självklart. Men det blir en diskussion på ett senare stadium,
            om jag har förstått det hela rätt.
          </note>
          <note>
            Så kommer vi till problemområdena. Låt mig här berätta litet
            om hur regeringen arbetar med området miljö-hälsa-säkerhet. Vi
            har i dag kommit fram till två poler i diskussionen. Våra förhandlare
            har förmått EG-sidan att säga att de inte kräver av oss att vi
            i Sverige skall sänka våra skyddsnivåer och standard. Samtidigt
            har man sagt att man vill främja fri varucirkulation, dvs. att
            man skall avveckla handelshinder.
          </note>
          <note>
            Detta kan tyckas vara en svår ekvation att lösa, och regeringen
            går till väga på olika sätt. Man kan se att
          </note>
          <note>
            EG rör sig i vår riktning. I avvaktan på detta kan man använda
            övergångsbestämmelser och kontrollstationer. Vi finner ofta att
            det finns likvärdiga märkningsbestämmelser och ett ömsesidigt
            erkännande. Men på vissa området, t.ex. när det gäller farliga
            ämnen såsom kemikalier, går det inte och kommer inte att gå att
            ha en fri varucirkulation. Det var bl.a. detta som Per
          </note>
          <note>
            Gahrton tog upp. När det gäller asbest, kadmium och liknande
            får vi se tiden an och påverka inifrån.
          </note>
          <note>
            Men regeringen är inte beredd att här sänka våra skyddsnormer.
          </note>
          <note>
            Gränskontrollerna kommer att bli kvar. Men de nordiska länderna
            har nu begärt att vi skall förhandla om hur gränsformaliteter
            skall kunna underlättas. Det gör vi nu inom EES-
          </note>
          <note>
            förhandlingarna. Vilka regler vi får till slut -- det får vi
            också återkomma till senare i diskussionen.
          </note>
          <note type="speaker">
            Anf. 41 PER GAHRTON (mp):
          </note>
          <note>
            Herr talman! Anita Gradin säger att gränskontrollerna skall vara
            kvar. Det är intressant, och det är möjligt att detta kan genomföras
            inom ramen för ett EES-avtal. Men nu har allt förändrats. Nu handlar
            det inte om EES-avtal längre, nu handlar det ju om medlemskap.
            Nu vill ni ha mandat att förhandla om medlemskap, och det skall
            ni ha redan före jul. Gäller det även att
          </note>
          <note>
            Sverige som fullvärdig medlem skall kunna upprätthålla gränskontroller,
            när man inom EG
          </note>
          <note>
            avskaffat gränskontrollerna? Har ni tänkt er det, och har ni
            i så fall talat om för EG att Sverige skall behålla gränskontroller?
            Jag tror att man inom EG-
          </note>
          <note>
            högkvarteret då blir något förundrad, och jag tror att man får
            svårt att acceptera en sådan medlem. Så det är utmärkt om ni håller
            på att gränskontrollerna skall vara kvar. I så fall har vi klarat
            av medlemskapsdebatten. Det blir inget medlemskap, och det tycker
            vi inom miljöpartiet är bra, för det samarbete i Europa som är
            nödvändigt vill vi ha i andra former.
          </note>
          <note>
            När det gäller frågan om den fria varucirkulationen är det mycket
            intressant att Anita Gradin nu säger att Sverige avser att inte
            anpassa sig till en av den inre marknadens grundpelare, nämligen
            fri varucirkulation. Kan vi verkligen lita på detta -- att
          </note>
          <note>
            Sverige inte anpassar sig till principen om helt fri varucirkulation,
            utan kommer att behålla hinder för fri varucirkulation? Det strider
            mot EGs inre marknads grundpelare. Jag är mycket tacksam för det
            beskedet, och jag hoppas att det håller mer än några minuter,
            att det verkligen håller hela loppet.
          </note>
          <note>
            Då har vi nämligen klarat av ett grundläggande problem. Men jag
            tror att man på EG-
          </note>
          <note>
            förhandlarsidan kommer att bli något förbluffad när man plötsligt
            hör det, med tanke på vad Sverige har sagt tidigare -- att man
            är beredd att acceptera samtliga EGs s.k. acquits communautaires.
          </note>
          <note>
            Sedan har vi problemet med grundlagen. Det är självklart att
            man måste ändra på grundlagen för medlemskap, säger Anita Gradin.
            Ja, det är också ett välkommet besked. Det haglar av välkomna
            besked här. Man hoppas bara att de håller i längden, när man inom
            regeringen får klart för sig vad de innebär. Detta besked innebär
            nämligen att man erkänner att fullt medlemskap i EG strider mot
            grundlagen i dag. Det är alltså enligt gällande grundlag omöjligt
            för Sverige att bli fullvärdig medlem i EG.
          </note>
          <note>
            Men samtidigt vill ni ju ha ett mandat att förhandla om medlemskap
            i EG. Ni uppmanar alltså riksdagen att ge er mandat att göra någonting
            som bryter mot grundlagen -- det är faktiskt det ni gör.
          </note>
          <note>
            Det är ju icke förenligt med gällande grundlag -- vi är helt
            överens om det -- att Sverige blir fullvärdig medlem i EG. Då
            måste man väl försöka få riksdagens majoritet och folket med på
            att först ändra grundlagen. Lyckas man med det, då kan man börja
            förhandla om medlemskap i EG. Men man kan väl ändå inte börja
            förhandla om medlemskap i någonting som man inte får lov att vara
            med i enligt gällande grundlag, om man har någon respekt för grundlagen.
            Men den respekten är kanske inte så stor.
          </note>
          <note>
            Expressen kan man citera. Poängen är ju att även vissa ärliga
            EG-vänner inser att det kan gå åt helsike för er som är EG-vänner,
            om ni inte tar fakta på större allvar.
          </note>
          <note type="speaker">
            Anf. 42 HADAR CARS (fp):
          </note>
          <note>
            Herr talman! Att Per Gahrton har så begränsade perspektiv skall
            inte innebära att svenska medborgare tvingas leva med gränskontroller
            mot
          </note>
          <note>
            Europa.
          </note>
          <note>
            Fru statsrådet pekar här på att det är viktigt att vi kommer
            med i den inre marknaden. Jag instämmer i det. Att vi skall göra
            det redan den 1 januari 1993
          </note>
          <note>
            är också viktigt. Jag delar även uppfattningen EES
          </note>
          <note>
            är viktigt som ett medel att nå fram dit. Men om vi inte lyckas
            med det vi eftersträvar -- för det kan ju ändå inträffa -- måste
            vi kunna hitta en lösning som ger oss tillträde till den inre
            marknaden från den 1
          </note>
          <note>
            januari 1993 även utan EES. Vi får alltså inte kasta barnet ut
            med badvattnet -- och jag tror inte heller det är det som är statsrådets
            ambition.
          </note>
          <note>
            Däremot tycker jag att det är synd att hon återfaller i den övermaga
            svenska inställning som man alltför ofta möter. I ett avsnitt
            i sitt svar säger Anita
          </note>
          <note>
            Gradin att vi skall tjäna som inspiratörer. Vi skall begära särlösningar
            i väntan på att ribban mot gemenskapen skall sättas lika högt
            som hos oss.
          </note>
          <note>
            Det är som om vi inte hade någonting alls att lära av vad de
            andra har uträttat. Vi skall inspirera den, vi skall tvinga upp
            dem. Men de har i flera avseenden utvecklat system, tankar och
            metoder som är minst lika bra som de svenska. Tänk om vi skulle
            lära någonting om dem!
          </note>
          <note>
            Hur är det t.ex. med våra bullernormer? Har inte vi avsaknad
            av sådana normer jämfört med vad man håller på att införa, och
            har infört, i den europeiska gemenskapen? Hur är det med jämställdheten
            och lagar i det avseendet? Har inte EG utvecklat mera lagar? Vi
            bör ha en viss blygsamhet -- det är egentligen bara det jag ville
            säga.
          </note>
          <note>
            Gudrun Schyman staplar ord med hög fart, en mångfald av ord och
            åsikter om gemenskapen i
          </note>
          <note>
            Europa. Det blir en jättehög av oordnade tankar.
          </note>
          <note>
            Och så konstaterar hon att hon är trött, jättetrött, på att höra
            dem som talar om att det finns ett samband mellan framgångarna
            för EG och det demokratiska genombrottet i Östeuropa. Men det
            är precis vad som finns. Utan den styrka, den vaktslagning kring
            mänskliga rättigheter, kring frihet, demokrati och marknadsekonomi,
            kring uppbyggnad av en ekonomisk och politisk kraft, som EG innebär,
            hade man inte kunnat stå emot det tryck som kommunismen utövade
            under lång tid i Östeurpa; då hade människorna inte fått den chansen.
          </note>
          <note>
            Herr talman! Per-Ola Eriksson talar om att de regeringskonferenser
            som skall äga rum i höst blir avgörande för om Sverige kan bli
            med i EG eller inte. Jag känner igen det där. På 70-talet talade
            man om Davignon och Werner. Det enda jag vet är att vi inte är
            med på de här konferenserna i höst -- att vi inte där får vara
            med och påverka den framtid i
          </note>
          <note>
            Europa som också skall vara vår.
          </note>
          <note type="speaker">
            Anf. 43 PER-OLA ERIKSSON (c):
          </note>
          <note>
            Herr talman! Dagens debatt kan ju för en del verka som ett eko
            av många tidigare debatter här i kammaren om EG-frågan. Gudrun
            Schyman staplar frågorna på varandra. Carl Frick och Per
          </note>
          <note>
            Gahrton söker problem och målar allt i svart. En del målar litet
            väl mycket i vitt.
          </note>
          <note>
            Men till skillnad från pessimister är jag utvecklingsoptimist.
            Jag tror på Europas möjligheter, jag tror på de europeiska människornas
            vilja att gemensamt forma ett fredens och ett gemenskapens Europa.
            Det är i detta hela Europa som människor från olika länder skall
            kunna skapa sin framtid tillsammans, skapa möjligheter för samarbete
            och gemenskap.
          </note>
          <note>
            Därför tycker jag att debatten om EG-frågan, eller vår roll i
            förhållande till det övriga Europa, i
          </note>
          <note>
            Sverige bör nyanseras och föras i något mer positiva termer.
            Världen blir ju mindre, avstånden krymper.
          </note>
          <note>
            Vi lever ju inte i en avskild vrå i den här delen av världen,
            utan vi är beroende av vår omvärld.
          </note>
          <note>
            Som har sagts tidigare i den här debatten sker tre fjärdedelar
            av vår handel med EFTA- och EG-
          </note>
          <note>
            området. Vi har anledning att utveckla den handeln, och vi har
            också anledning att utveckla vår handel med Öst- och Centraleuropa,
            utan att vi för den skull stänger dörrarna till u-länderna. Jag
            tycker att deras situation också bör belysas och komma med i diskussionen
            när vi utvecklar
          </note>
          <note>
            Europafrågan.
          </note>
          <note>
            Vi har en oerhört spännande tid framför oss.
          </note>
          <note>
            Ungdomen har under 80-talet fått möjligheter att resa och lära
            känna Europa. Nu ser vi framför oss möjligheter att arbeta varhelst
            vi vill i det nya
          </note>
          <note>
            Europa. Vi får där möjlighet till kulturellt utbyte, vi får delta
            i gemensamma forsknings- och utvecklingsprojekt och vi kan --
            det är inte minst viktigt att poängtera -- gemensamt göra någonting
            för att främja och förbättra vår miljö.
          </note>
          <note>
            Arbetet med att utveckla det nya Europa är givetvis inte problemfritt.
            Det är en lång väg att gå. Men alternativet är ju inte att stiga
            av från den process som pågår, alternativet är att vara med, och
            fortsätta.
          </note>
          <note>
            Hadar Cars riktade sig till statsrådet som talade om inspiration.
            Han sade att vi inte skall vara så övermaga att vi tror att vi
            kan inspirera andra. Men jag tror att det gäller samma sak för
            Hadar Cars som för mig. När jag vill få folk att tycka som jag,
            försöker jag inspirera folk att göra det. Så gör nog också Hadar
            Cars när han är ute och missionerar om det liberala budskapet.
            Jag tycker att vi kan missionera ute i Europa om de frågor och
            värderingar som vi har. I detta inspirerande arbete är nog Hadar
            Cars beredd att delta.
          </note>
          <note type="speaker">
            Anf. 44 GUDRUN SCHYMAN (v):
          </note>
          <note>
            Herr talman! Jag vill till Per-Ola Eriksson säga att anledningen
            till att jag staplar frågor är att jag sällan får några svar.
            Ju mer tiden går och ju mer
          </note>
          <note>
            EG utvecklas till mycket av det som vi inte vill vara med om,
            desto större blir anhopningen av frågor.
          </note>
          <note>
            Jag är medveten om att frågorna blir fler och fler, men de är
            inte mindre angelägna att ställa för det.
          </note>
          <note>
            Också jag är optimist. Jag ställer inte upp på beskrivningen
            att vi som är kritiska mot EG skulle vara pessimister i vad gäller
            den europeiska utvecklingen, utvecklingen för freden eller en
            alleuropeisk säkerhetsutveckling. Det är att blanda ihop saker.
            Vi är kritiska mot EGs struktur, bristen på demokrati, överstatligheten
            och ambitionen att bli en ekonomisk, politisk och militär stormakt.
          </note>
          <note>
            Vi i vänsterpartiet tycker precis som Anita Gradin att det är
            väldigt viktigt med ett EES-avtal, men vi har ett antal förbehåll
            för att vi skall kunna acceptera ett sådant avtal, nämligen att
            den svenska suveräniteten bibehålls, att riksdagen fortfarande
            har möjlighet att stifta lagar och att en mängd regler på arbetsrättens,
            socialpolitikens och miljöpolitikens områden kan bibehållas. Vi
            har punkt för punkt angett förutsättningarna för ett
          </note>
          <note>
            EES-avtal. Vi vill naturligtvis utveckla Sveriges frihandelsavtal
            med EG, gärna i form av ett EES-
          </note>
          <note>
            avtal, men under förutsättning att vi i Sverige själva har någonting
            kvar. Det tycker jag inte är att vara pessimistisk, utan snarare
            optimistisk.
          </note>
          <note>
            Sambandet, Hadar Cars, mellan EG och öst vill jag beskriva på
            det här sättet: sambandet mellan
          </note>
          <note>
            Västeuropa och utvecklingen i Östeuropa finns att hämta inom
            fredsrörelsen i Västeuropa. Denna internationella fredsrörelse
            har ständigt haft kontakt med illegala rörelser i Östeuropa --
          </note>
          <note>
            fredsrörelserna, den kristna rörelsen, studentrörelserna -- och
            de människor som har fått kämpa i det tysta under jorden. Dessa
            människor har fredsrörelsen i väst haft kontakt med och samma
            personer sitter i dag i de östeuropeiska ländernas regeringar.
            Vi fortsätter att genom fredsrörelsen och den radikala politiska
            rörelsen ha kontakt med dessa personer. Där finns det ett klart
            samband.
          </note>
          <note>
            När Margaretha af Ugglas säger att Svergie vill bli fullvärdig
            medlem i ett fredligt fritt Europa, blandar hon återigen ihop
            saker. Fullvärdigt medlemskap i EG ger till att börja med just
            den åskådarplats som hon inte vill att Sverige skall ha.
          </note>
          <note>
            Margaretha af Ugglas säger att utan rösträtt i det nya Europa
            kommer vi att hamna på åskådarplats.
          </note>
          <note>
            Ett medlemskap innebär att vi avsäger oss vår rösträtt i många
            frågor, eftersom EG-parlamentet inte har någon beslutanderätt.
            Då hamnar vi på åskådarplats. Men Margaretha af Ugglas och jag
            är fullständigt överens om att vi vill ha ett fredligt och fritt
            Europa. EG är inte målet att nå detta, utan det är ESK-processen
            och den har inte med EG-
          </note>
          <note>
            medlemskap att göra.
          </note>
          <note type="speaker">
            Anf. 45 CARL FRICK (mp):
          </note>
          <note>
            Herr talman! Det intressanta med Anita Gradins svar var att hon
            inte på ett vettigt sätt svarade på min fråga om sambandet mellan
            arbetslöshet och inflation. Vi måste utgå ifrån vad Guido Carli
            och pojkarna anser vara det viktiga i den ekonomiska unionens
            ekonomiska politik, nämligen att sätta prisstabiliteten före bekämpande
            av arbetslöshet.
          </note>
          <note>
            Detta ligger helt i linje med vad regeringen har uttalat i sin
            proposition. Det är viktigt att man gör klart för oss alla att
            här håller en mycket markant svängning på att ske i den inre svenska
            politiken. I
          </note>
          <note>
            sin passningsiver är man numera beredd att ge människorna på
            båten och i stället se till att de stora kapitalägarna tjänar
            ännu mer pengar. Det är naturligtvis därför som Sankte Pehr Gyllenhammar
            är så utomordentligt intresserad av att påverka regeringen i den
            riktning som han uppenbarligen har gjort under de hemliga rådslag
            som han har deltagit i -- rådslag som ju av någon anledning inte
            protokollförs.
          </note>
          <note>
            Vi i miljöpartiet är positiva till hela Europa, men då skall
            det också vara ett Europa som är demokratiskt. Att tala som Margaretha
            af Ugglas och Hadar Cars om Europa, när man i realiteten menar
            en sluten tredjedel av Europa som är klart odemokratiskt uppbyggt
            till sin struktur i alla sina beslutsprocesser, att kalla det
            för ett slags frihetens symbol är ett fruktansvärt hyckleri. Jag
            anser att det är en skam att i denna kammare tala på det sättet.
            Man arbetar enträget och villigt mot bättre vetande för att avdemokratisera
            Sverige och våra beslutsprocesser.
          </note>
          <note>
            Trots allt har vi anledning att vara stolta över vad vi har åstadkommit
            i det här landet. Det är ingenting som man kan avfärda med ett
            penndrag. Det finns all anledning att stå upp inför svenska värderingar,
            svenska politiska erfarenheter och svensk kunskap om hur vårt
            land skall styras. Detta är en långsam, smygande och förrädisk
            process som många människor deltar i på ett sätt som de är djupt
            omedvetena om.
          </note>
          <note>
            Man säger att svenskar är positiva till Europa. Ja, de är positiva
            till Europa, men säkert inte positiva till ett odemokratiskt Europa,
            om de finge veta vad det är fråga om. Därför är det så utomordentligt
            viktigt att regeringen och de politiska partierna här i landet
            ser till att det blir en god och fullödig debatt som genomlyser
            problemen med ett EG-
          </note>
          <note>
            medlemskap.
          </note>
          <note>
            Man borde anordna en folkomröstning innan man förändrar grundlagen.
            Det står klart att det måste vidtas en grundlagsförändring innan
            man startar en förhandlingsprocess. Det är självfallet som Per
          </note>
          <note>
            Gahrton sade: Man kan inte starta en förhandlingsprocess som
            strider mot grundlagen.
          </note>
          <note>
            Det är häpnadsväckande att man vill trumfa igenom ett beslut
            som innebär att man uppmanar regeringen att göra någonting som
            inte stämmer med grundlagen. Det är utomordentligt upprörande.
          </note>
          <note>
            Jag tror att den 11 december kommer att gå till historien som
            en av de stora skammens dagar för svensk demokrati, om det inte
            blir ett sådant beslut.
          </note>
          <note>
            Anf. 46 MARGARETHA AF UGGLAS
          </note>
          <note>
            (m):
          </note>
          <note>
            Herr talman! Eftersom en frånvarande person har fått utstå många
            slängar i den här debatten vill jag ta honom i försvar. Det kan
            ju faktiskt tänkas att
          </note>
          <note>
            PG Gyllenhammar är patriot och att det är hans övertygelse att
            det är bra för Sverige att bli medlem i EG. Jag tycker att man
            borde tänka sig in i den tanken.
          </note>
          <note>
            Ni som är negativa till EG är isolationister. Ni vill att Sverige
            skall fortsätta att sitta på åskådarplats utan rösträtt i det
            nya Europa, utan möjlighet att påverka den utveckling som, vare
            sig vi vill det eller inte, Sverige kommer att vara så oerhört
            beroende av, även i det svenska folkets vardag. Och ni tycker
            att Sverige skall fortsätta att sitta på åskådarplats!
          </note>
          <note>
            Det är ett politiskt Europa som växer fram, och detta Europa
            vill vi moderater delta i. Vi vill kunna verka för våra idéer
            och diskutera dem med andra som har andra idéer. Men ni tycker
            att det är bra att sitta på åskådarplats. Jag vet inte vad ni
            är så rädda och ängsliga för. I Gudrun Schymans fall är det kanske
            kommunismens kollaps. Jag vet inte vad det beror på, men jag tycker
            att det är synd.
          </note>
          <note>
            Ni borde säga ja till Europa och vara med och kämpa för era idéer
            i det nya Europa.
          </note>
          <note type="speaker">
            Anf. 47 Statsrådet ANITA GRADIN (s):
          </note>
          <note>
            Herr talman! Ja, visst lever vi i en spännande tid.
          </note>
          <note>
            Vi som var unga när andra världskriget tog slut hoppades redan
            då att ett samarbete skulle utvecklas mellan alla länder, så att
            vi skulle kunna resa fritt och studera i varandras länder. Men
            vi blev djupt besvikna på grund av murar och det kalla kriget
            mellan öst och väst. Nu finns det möjligheter att forma ett medborgarnas
            Europa där vi kan samarbeta med alla. Den möjligheten skall vi
            ta vara på.
          </note>
          <note>
            Visst, Carl Frick, skall vi vara stolta över vad vi har åstadkommit
            i Sverige. Men man måste också komma ihåg att det här lilla landet
            har varit framgångsrikt tack vare att vi är duktiga internationellt.
            Vi har åstadkommit många resultat i vårt internationella samarbete,
            inte bara med
          </note>
          <note>
            Europa utan också med andra delar av världen.
          </note>
          <note>
            Detta har gett resultat i vår ekonomiska utveckling.
          </note>
          <note>
            Jag håller också med Gudrun Schyman om att det är mycket viktigt
            med en bred debatt. Vi försöker att åstadkomma det på olika sätt
            för att var och en av oss skall kunna skaffa sig en ståndpunkt
            när det gäller vad vi tycker om samarbete mellan EFTA
          </note>
          <note>
            och EG, vad ett medlemskap i EG kommer att innebära, vad har
            det för fördelar och nackdelar och vilka konsekvenser det får.
            Det är precis detta vi försöker åstadkomma. Vi har alla ett ansvar
            som medlemmar i ett politiskt parti och i olika folkrörelser.
            Mitt intryck är att debatten numera är mycket bred och att många
            är engagerade och gör egna skrifter, egna debattböcker m.m. Det
            tror jag är mycket viktigt.
          </note>
          <note>
            Liksom Margaretha af Ugglas hoppas jag att vi i valrörelsen skall
            få en bred diskussion om
          </note>
          <note>
            Europafrågorna. På det sättet kan vi få väljarnas förtroende
            att fortsätta med detta arbete.
          </note>
          <note>
            Hadar Cars, jag menade inget storsvenskt med det där uttrycket.
            Jag menade att jag i debatten ibland får en känsla av att vi skulle
            vara någon fattig kusin från landet när vi diskuterar med EG eller
            övriga
          </note>
          <note>
            Europa. Det tycker inte jag. Jag tycker faktiskt att vi också
            har något att bjuda på. Det finns naturligtvis mycket som är intressant
            i andra länder som vi har att lära av. Jag tror att Hadar Cars
            har hört mig säga att det faktiskt går att äta andra länders krusbär
            och inte bara svenska, även om det är många som tror det. Det
            tror jag är mycket bra.
          </note>
          <note>
            Slutligen vill jag säga till Per Gahrton att han skall lyssna
            på vad jag sade om hur vi försöker att lösa de olika frågorna
            på miljö- och hälsoområdet. Jag ser lösningar.
          </note>
          <note type="speaker">
            Anf. 48 HADAR CARS (fp):
          </note>
          <note>
            Herr talman! Det här lilla landet har varit framgångsrikt, Anita
            Gradin, på grund av att vi har skickliga forskare, lärare, direktörer
            och anställda av alla slag och på grund av att vi har orörda naturtillgångar.
            En annan orsak är att vi har kunnat surfa på utvecklingen av en
            ekonomiskt, snabb, framgångsrik och stor ekonomisk gemenskap.
          </note>
          <note>
            Carl Frick beskrev Europa. Han sade att
          </note>
          <note>
            Västeuropa är odemokratiskt. Tyskland,
          </note>
          <note>
            Frankrike, Storbritannien, Italien, Holland,
          </note>
          <note>
            Belgien, Norge och Danmark är odemokratiska.
          </note>
          <note>
            Han talade om Västeuropa som odemokratiskt. De institutioner
            som Västeuropa har bygg upp och den europeiska gemenskapen --
            där man har ett direktvalt och folkvalt parlament och ministrar
            som företräder sina regeringar och som inte kan sitta en dag utan
            sina resp. länders tolerans -- beskriver han som odemokratiskt.
            Det är en skandal att man skall behöva höra sådant i den svenska
            riksdagen.
          </note>
          <note>
            Till Gudrun Schyman vill jag säga att jag har stor respekt för
            alla de liberaler, socialdemokrater, moderater och andra som under
            de långa, svåra åren besökte och höll kontakt med personer som
            kämpade för demokrati och frihet i Östeuropa.
          </note>
          <note>
            Grunden var självfallet underbart att det fanns ett alternativ
            till kommunismen på västsidan. Utan det hade det inte varit lätt.
            Jag tycker dock att det känns konstigt att få den äreprisningen
            -- inte bara av politiker, utan även av kyrkliga grupper och andra
            -- ifrån just Gudrun Schyman. Hon representerar ett parti vars
            kontakter med
          </note>
          <note>
            Östeuropa under alla dessa år utgjordes av kontakter med dem
            som satt på härskarplatserna, med den kommunistiska ledningen
            av folkförtryckarna i Östeuropa. De rövslickarna, som hon representerade
            -- jag vet inte om jag får använda så hårda ord, herr talman,
            jag får kanske ta tillbaka det --, de personer hennes eget parti
            som levde och agerade på ett sådant sätt i kontakt med
          </note>
          <note>
            Östeuropa, det är det partiet hon tillhör, dem skäms jag över
            som svensk, och hon borde också kunna göra det och inte framhålla
            det här som något som hon har särskilt mycket heder av.
          </note>
          <note>
            Tredje vice talmannen anmälde att Carl Frick anhållit att till
            protokollet få antecknat att han inte ägde rätt till ytterligare
            inlägg.
          </note>
          <note type="speaker">
            Anf. 49 PER GAHRTON (mp):
          </note>
          <note>
            Herr talman! Med Hadar Cars språkbruk kan man säga att Hadar
            Cars inte tycks kunna öppna munnen utan att sprida lögnaktig dynga
            när det gäller EG. Carl Frick sade inte att EG-länderna inte är
            demokratier. Han sade att EG icke är en demokrati. Detta är ett
            empiriskt faktum som få i
          </note>
          <note>
            Bryssel ifrågasätter.
          </note>
          <note>
            Margaretha af Ugglas, vi är inte emot Europa. Vi är för Europa.
            Därför är vi kritiska mot EG. EG är som bekant inte Europa.
          </note>
          <note>
            Per-Ola Eriksson tycker att vi andra målar svart eller vitt.
            Det är då tryggt att få höra centerns kristallklara uppfattning
            om Europa och EG. Vad menar Per-Ola Eriksson när han talar om
            det nya
          </note>
          <note>
            Europa? Menar han EG, som så många andra som använder det uttrycket
            gör? Menar han i stället det
          </note>
          <note>
            Alleuropa som Olof Johansson brukar tala om och som vi också
            talar om? Det finns ett visst klarhetsunderskott i centerns uppfattning
            om EG.
          </note>
          <note>
            Det hade varit bra för oss alla om det hade kunnat utredas något
            tydligare.
          </note>
          <note>
            Herr talman! Jag blir mer och mer övertygad om att det sätt som
            EG-vännerna driver den här debatten på, gör att Sverige med säkerhet
            inte kommer att bli EG-medlem. Jag är inte ensam om den uppfattningen.
            Det är intressant att Svenska
          </note>
          <note>
            Dagbladet, Dagens Nyheter, Expressen och många andra allt oftare
            varnar för att EG-vännerna tycks sakna probleminsikt. Vår allvarligaste
            kritik mot regeringen är att man saknar probleminsikt och att
            man inte redovisar för- och nackdelar och låter folket ta ställning.
            Man ger i stället en, som Svenska
          </note>
          <note>
            Dagbladet skriver, enfaldigt positiv EG-bild som om allting är
            mycket lätt. Som Expressen skriver, redovisar man inte stenarna
            på vägen, utan talar som om allt var hur lätt som helst.
          </note>
          <note>
            Sverige kommer inte att bli EG-medlem. Det beror på att grundlagen
            omöjliggör ilfart. Grundlagar är till för att det skall gå långsamt.
            Jag tror att grundlagen till slut håller, trots att påfrestningarna
            från attackerna från dem som försöker sabotera är mycket hårda.
            Neutraliteten kommer till slut att göra medlemskap i en politisk
            union, som också har enad säkerhets- och försvarspolitik, omöjlig.
          </note>
          <note>
            De trygghets- och miljöförluster som är oförnekliga som en följd
            av EG-anslutning, kommer att väcka svenska folket. Allt fler kommer
            att undra om det verkligen är värt priset, som de efter hand kommer
            att få klart för sig.
          </note>
          <note>
            EGs nya järnridå gentemot Östeuropa kommer att medföra att även
            internationalister kommer att inse att EG inte innebär internationalism
            utan fästningar vid Atlant- och Medelhavskusterna som kommer att
            stänga ute östeuropéerna. Den panik som man blåser upp för att
            en del ryssar vill lämna sitt land, är en av de mest motbjudande
            aspekterna på att Ryssland tydligen inte hör till Europa.
          </note>
          <note type="speaker">
            Anf. 50 GUDRUN SCHYMAN (v):
          </note>
          <note>
            Herr talman! Jag vill säga till Anita Gradin att vi är överens
            om den svenska ekonomins beroende av den världsekonomiska situationen
            och kapitalets internationalisering. Kan vi också, Anita Gradin,
            vara överens om vissa förutsättningar för att ett
          </note>
          <note>
            EES-avtal över huvud taget skall bli verklighet, nämligen förutsättningen
            att ett sådant avtal skall acceptera vårt lands suveränitet och
            respektera den, i den meningen att riksdagens beslutsrätt över
            lagar och skatter och våra domstolars självständighet att döma
            inte överlåts till överstatliga och odemokratiska institutioner?
            Kan vi vara överens om att Sveriges grundlag respekteras? Kan
            vi vara överens om att ett EES-
          </note>
          <note>
            avtal inte får innebära försämringar av svenska fackliga rättigheter,
            arbetarskydds-, hälso- och miljölagar och sociala rättigheter?
            Jag skulle vilja ha ett klart besked om det även är Anita Gradins
            uppfattning om hur ett EES-avtal skall se ut.
          </note>
          <note>
            Till Margaretha af Ugglas skulle jag vilja säga att jag delar
            hennes uppfattning. Jag tror nämligen också att P G Gyllenhammar
            tycker precis det som han säger. Jag är övertygad om att han talar
            för sin sak. Det ligger i hans intresse att Sverige blir medlem
            i EG. Ett medlemskap innebär att han kan göra vinster. Jag respekterar
            att han har den åsikten. Vad jag inte tolererar är när han går
            ut och talar i hela Sveriges befolknings namn i en allsmäktig
            viform. Han säger: Vi i Sverige behöver.
          </note>
          <note>
            Vi i Sverige arbetar för litet. Vi i Sverige är för mycket sjuka.
            Vi i Sverige behöver en hästkur som gör att vi kommer till rätta
            med ekonomin.
          </note>
          <note>
            Jag känner inte igen mig i detta vi, jag behåller rätten att
            tala för mig själv med min egen röst. Det är en demokratisk rättighet.
            Jag hoppas att
          </note>
          <note>
            Margaretha af Ugglas är överens med mig om att det är en viktig
            sak.
          </note>
          <note>
            Till Hadar Cars skulle jag vilja säga att han tar i så att han
            nästan kräks när han börjar tala om rövslickeri. Jag tycker att
            det vore klädsamt av en liberal i Sveriges riksdag att respektera
            alla politiska krafter i detta land. Jag tycker inte att
          </note>
          <note>
            Hadar Cars har någon anledning att dra dessa växlar på utvecklingen
            i Östeuropa. Framför allt tycker jag att han skall respektera
            alla politiska krafter i Sverige. Jag tycker att han skall respektera
            alla politiska krafter i det Östeuropa som i dag finns. Förutsättningen
            är att det är fråga om demokratiska partier, eller hur? Jag vill
            påstå att vi i vänsterpartiet är ett demokratiskt parti. Jag vill
            påstå att de radikala krafter som finns i det
          </note>
          <note>
            Östeuropa som vi kan se i dag, i form av t.ex.
          </note>
          <note>
            socialistiska partier, är demokratiska och respektabla krafter.
            Det är inte den allgörande marknaden som är demokrati, Hadar Cars.
          </note>
          <note>
            Demokrati är vi, och i den bemärkelsen är vi mer än bara Hadar
            Cars.
          </note>
          <note>
            Tredje vice talmannen anmälde att Hadar Cars anhållit att till
            protokollet få antecknat att han inte ägde rätt till ytterligare
            inlägg.
          </note>
          <note type="speaker">
            Anf. 51 PER-OLA ERIKSSON (c):
          </note>
          <note>
            Herr talman! Jag vill till Per Gahrton säga att på samma sätt
            som Olof Johansson talar jag om hela
          </note>
          <note>
            Europa. I detta hela Europa ingår EG. EG är en del av Europa.
            Och om EG kan utvecklas till att bli ett alleuropeiskt instrument,
            på ett sätt som vi från centerns sida sedan många år har talat
            om, då är ju glädjen så mycket större. Men till skillnad från
            Per
          </note>
          <note>
            Gahrton säger jag inte alltid nej så fort bokstäverna
          </note>
          <note>
            E och G kommer på tapeten.
          </note>
          <note>
            Jag tycker att det finns skäl att säga att det har tänts ett
            ljus av hopp i det Europa som har varit så splittrat och så härjat
            under många årtionden. Det har tänts ett ljus av hopp att skapa
            detta fredens gemensamma Europa som vi alla önskar. Detta ljus
            lyser litet starkare efter den 9 november i fjol, efter det att
            demokratiseringsprocessen inleddes i Östoch Centraleuropa.
          </note>
          <note>
            Det har i den här debatten visat sig, vilket vi även kan märka
            ute i samhället när vi är på olika sammankomster och när vi talar
            med släktingar, grannar och vänner, att det finns ett informationsbehov
            om vad EG betyder för Sverige, vad Sverige betyder för EG, och
            vad Sverige kan betyda för hela Europa. Därför kommer centerpartiet
            att föreslå att vi anordnar en brett upplagd informationskampanj
            om EG och Sverige, efter precis samma mönster som vi en gång i
            tiden hade statliga resurser till att informera om energifrågorna
            inför folkomröstningen om kärnkraften. På samma sätt behöver vi
            en brett upplagd informationskampanj där vi från riksdagens sida
            medverkar genom att ställa resurser till förfogande, så att partier
            och folkrörelser kan få tillgång till information och så att vi
            kan sprida kunskap om vad Sveriges relationer till övriga världen
            betyder.
          </note>
          <note>
            Överläggningen var härmed avslutad.
          </note>
          <note>
            6 § Meddelande om svar på interpellation
          </note>
          <note>
            1990/91:67
          </note>
          <note type="speaker">
            Anf. 52 TREDJE VICE TALMANNEN:
          </note>
          <note>
            Jag har fått fatta beslut om att interpellationsdebatten som
            helhet därmed också är avslutad. Orsaken är att debatten med anledning
            av den nyss diskuterade interpellationen har tagit längre tid
            än beräknat. Statsrådet Anita Gradin har andra åtaganden som hon
            måste fullgöra och är förhindrad att nu besvara interpellation
            nr 67. Den kommer att besvaras vid ett senare sammanträde.
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Motionerna
          </note>
          <note>
            med anledning av prop. 1990/91:46 Nya omprövningsregler vid uppbörd
            av inkomstskatter och socialavgifter m.m.:
          </note>
          <note>
            1990/91:Sk20 av Bo Lundgren m.fl. (m)
          </note>
          <note>
            1990/91:Sk21 av Görel Thurdin m.fl. (c)
          </note>
          <note>
            8 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 15 november
          </note>
          <note>
            1990/91:94 av Lena Öhrsvik (s) till statsrådet Bengt
          </note>
          <note>
            Lindqvist om socialt utsatta barn:
          </note>
          <note>
            Vi har nyligen fått höra att svenska barn mår bäst i världen.
            Det är ett mycket gott betyg på vår välfärd.
          </note>
          <note>
            Tyvärr finns det ändå barn som far illa, som vi inte når och
            inte förmår hjälpa. Detta får vi inte blunda för.
          </note>
          <note>
            Vi vet att det finns socialt utsatta barn och ungdomar som innan
            de är myndiga döms till fängelsestraff eller som hamnar i missbruk
            eller i annat självfientligt beteende.
          </note>
          <note>
            En rad frågor infinner sig. Vilka fel har vi gjort?
          </note>
          <note>
            Kan vi från samhällets sida verkligen inte komma in och stödja
            dessa barn tidigare?
          </note>
          <note>
            Givetvis är en utvecklad generell välfärdspolitik av grundläggande
            betydelse. Vi borde dock göra mer.
          </note>
          <note>
            Har vi inte möjlighet att positivt särbehandla dessa barn, på
            samma sätt som vi gör exempelvis med barn med fysiska handikapp?
          </note>
          <note>
            Jag kan tänka mig att socialarbetare på mödra- och barnavårdscentral
            skulle kunna göra betydande förebyggande insatser. Jag kan även
            tänka mig att förstärkt föräldrautbildning skulle ha ett stort
            värde. Brottsförebyggande rådet (BRÅ) har också föreslagit elevassistenter
            i skolan. Vi har redan nu en god heltäckande lagstiftning och
            detta är möjligt redan inom ramen för denna, bra exempel finns
            på olika håll.
          </note>
          <note>
            Självfallet är det också en fråga om resurser, delvis också om
            olika huvudmän. Den som investerar ser inte alltid resultatet
            i form av mindre utgifter för vård, arbetsmarknadsåtgärder, sjukförsäkring,
            minskat produktionsbortfall m.m. En omfördelning av resurserna,
            så att effekterna av de olika åtgärderna blir tydligare för dem
            som arbetar med dem, kanske är nödvändig.
          </note>
          <note>
            Mot bakgrund av detta vill jag fråga bitr.
          </note>
          <note>
            socialministern:
          </note>
          <note>
            1. Hur skall vi från samhällets sida bättre stödja socialt utsatta
            barn?
          </note>
          <note>
            2. Räcker nuvarande lagstiftning?
          </note>
          <note>
            3. Kan vi nå längre genom att fördela resurserna annorlunda?
          </note>
          <note>
            9 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 15 november
          </note>
          <note type="speaker">
            1990/91:186 av Knut Wachtmeister (m) till statsrådet Erik Åsbrink
            om bilersättningar:
          </note>
          <note>
            Skatteavdraget för färd i tjänsten med egen bil är
          </note>
          <note>
            12 kr/mil. Överstiger ersättningen 25 kr/mil skall arbetstagaren
            skatta för mellanskillnaden medan arbetsgivaren enligt riksskatteverket
            skall betala arbetsgivaravgift på hela beloppet.
          </note>
          <note>
            Avser statsrådet föreslå någon ändring i denna uppenbara skevhet?
          </note>
          <note>
            1990/91:187 av Mariana Wallin (fp) till socialministern om försäkringskassorna
            och det s.k.
          </note>
          <note>
            ohälsotalet:
          </note>
          <note>
            Regeringen har deklarerat att det s.k. ohälsotalet skall sänkas
            under de närmaste åren. Ambitionen är att under fem år sänka ohälsotalet
            med tio dagar.
          </note>
          <note>
            En betydande resurs som konkret skulle arbeta med denna uppgift
            var de tjänstemän vid försäkringskassorna som i samband med införandet
            av sjuklönen blev frigjorda från nuvarande arbetsuppgifter. Sjuklönereformen
            skulle frigöra ca
          </note>
          <note>
            2 300 tjänstemän vid försäkringskassorna.
          </note>
          <note>
            Regeringen har dock aviserat att sjuklönereformen inte skall
            genomföras. Så denna resurs är inte längre disponibel i samband
            med arbetet att sänka ohälsotalet. Regeringen har i propositionen
          </note>
          <note>
            1990/91:59 om vissa ändringar i sjukförsäkringen m.m. föreslagit
            olika ändringar i sjukersättningen.
          </note>
          <note>
            De förslag regeringen har föreslagit har den nackdelen att de
            enligt riksförsäkringsverket ställer krav på nya personella resurser
            hos försäkringskassorna. Dessa två faktorer, ingen genomförd sjuklönereform
            och nya regler för sjukersättning, medför att det inte blir några
            resurser över hos försäkringskassorna för att sänka ohälsotalet.
          </note>
          <note>
            Med anledning av det ovan anförda vill jag ställa följande fråga:
          </note>
          <note>
            Vilka initiativ avser regeringen att vidta för att försäkringskassorna
            skall få reella möjligheter att medverka till att sänka ohälsotalet?
          </note>
          <note type="speaker">
            1990/91:188 av Lennart Brunander (c) till industriministern om
            tekostödet:
          </note>
          <note>
            Riksdagen har på regeringens förslag beslutat anslå medel för
            industripolitiska åtgärder för svensk tekoindustri under en treårsperiod.
            Detta påpekade industriministern i en interpellationsdebatt med
            mig den 9 november.
          </note>
          <note>
            Budgetåret 1989/90 anslogs 85 milj. kr. via statens industriverk.
            Tre veckor före budgetårets utgång, den 7 juni 1990, beslutade
            regeringen utan riksdagens hörande att av ingående reservationer
            den 1 juli 1989 får 26 milj. kr. ej disponeras.
          </note>
          <note>
            Enligt vad jag fått veta så kommer 5,9 milj.kr. från budgetåret
            88/89. Mellanskillnaden, dvs. 20,1
          </note>
          <note>
            milj.kr., har redan varit intecknad av olika bidragsbeslut under
            budgetåret. Konsekvensen av regeringens åtgärd har alltså blivit
            en ren likviditetsindragning för SIND inom branschprogram teko
            med 20,1 milj.kr.
          </note>
          <note>
            Åtstramningseffekten blir kännbar under innevarande budgetår
            och till stort men för de tekoföretag som planerat söka stöd för
            bl.a.
          </note>
          <note>
            rationaliseringsinvesteringar och exportstöd. Det är anmärkningsvärt
            att regeringen gör så här i det värsta krisläget för svensk teko
            och tekosysselsättning på många år.
          </note>
          <note>
            På vilka grunder undanhåller regeringen genom sitt beslut 20,1
            milj.kr. av det tekostöd riksdagen tidigare beslutat om både vad
            gäller storleksordning och huvudsakliga användningsområden?
          </note>
          <note type="speaker">
            1990/91:189 av Elisabeth Fleetwood (m) till statsrådet Göran
            Persson om objektiv skolundervisning:
          </note>
          <note>
            Vilka åtgärder avser skolministern vidta för att tillförsäkra
            våra elever en objektiv undervisning?
          </note>
          <note type="speaker">
            1990/91:190 av Elisabeth Fleetwood (m) till justitieministern
            om kvinnojourerna:
          </note>
          <note>
            Antalet förföljda och misshandlade kvinnor i
          </note>
          <note>
            Sverige ökar. För dessa utgör kvinnojournerna en tillflyktsort
            och ett nödvändigt stöd i en ofta katastrofal situation. Enligt
            uppgifter från socialstyrelsen skulle kvinnojourernas verksamhet,
            om den bekostades av kommunerna själva, uppgå till 50 milj.kr.
            I dag lämnas ett toalt stöd om 12,5
          </note>
          <note>
            milj.kr. I flera kommuner hotas verksamheten av nedläggning.
          </note>
          <note>
            Vilka åtgärder avser justitieministern vidta från statens sida
            för att förmå våra kommuner att säkerställa kvinnojourernas verksamhet?
          </note>
          <note>
            10 § Kammaren åtskildes kl. 15.07.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. 5 §
            anf 34 (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
