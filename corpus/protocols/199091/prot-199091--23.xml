<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--23</head>
          <docDate when="1990-11-13 00:00:00">1990-11-13 00:00:00</docDate>
        </div>
      </front>
      <body>
        <div>
          <note>
            1 § Anmälan om återtagande av plats i kammaren
          </note>
          <note>
            Talmannen meddelade att Elving Andersson (c)
          </note>
          <note>
            denna dag återtagit sin plats i kammaren, varigenom Eva Rydéns
            tjänstgöring som ersättare upphört.
          </note>
          <note>
            2 § Justering av protokoll
          </note>
          <note>
            Justerades protokollet för den 7 november.
          </note>
          <note>
            3 § Svar på fråga 1990/91:100 om en konferens om Mellersta Östern
          </note>
          <note>
            Anf. 1 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Hans Göran Franck har frågat mig hur jag bedömer
            möjligheterna till ett snart sammankallande av en internationell
            Mellersta
          </note>
          <note>
            Östern-konferens och vilka åtgärder regeringen vidtar i detta
            syfte.
          </note>
          <note>
            Under de gångna månaderna har den internationella uppmärksamheten
            vad gäller
          </note>
          <note>
            Mellanöstern förskjutits från Palestinafrågan till
          </note>
          <note>
            Irak--Kuwait-konflikten. Med skärpa har det internationella samfundet
            reagerat mot Iraks invasion och folkrättsstridiga annektering
            av sitt grannland. Genom en rad viktiga resolutioner har säkerhetsrådet
            klart och tydligt visat att stor internationell enighet råder
            i denna fråga. Detta är mycket positivt. FN kan äntligen spela
            den viktiga roll som organisationen tidigare långa perioder varit
            oförmögen till.
          </note>
          <note>
            Som Hans Göran Franck påpekar är det inte bara
          </note>
          <note>
            Kuwait som befinner sig under främmande truppers ockupation.
            23 år efter sexdagarskriget är fortfarande Västbanken och Gaza
            ockuperade av
          </note>
          <note>
            Israel. Södra Libanon ockuperas också av Israel, och syriska
            trupper är fortfarande kvar i stora delar av landet.
          </note>
          <note>
            Jag håller med Hans Göran Franck om att tillbakadragandet av
            främmande trupper från olika länders territorium är en av förutsättningarna
            för att fredlig samlevnad skall kunna uppnås i
          </note>
          <note>
            Mellanöstern.
          </note>
          <note>
            President Mitterrand har i sitt tal i FNs generalförsamling nyligen
            givit uttryck för en liknande inställning. Jag har i riksdagen
            tidigare givit vårt stöd till den av president Mitterrand anvisade
            vägen för att nå en lösning.
          </note>
          <note>
            Jag vill använda detta tillfälle för att upprepa vårt stöd för
            Mitterrands tankar. De bildar en grund för en allomfattande politisk
            lösning, som utgår ifrån
          </note>
          <note>
            FNs säkerhetsråds relevanta resolutioner.
          </note>
          <note>
            Det är regeringens starka förhoppning att ett nytt krig skall
            kunna undvikas och att en fredlig lösning på Irak--Kuwait-konflikten
            skall kunna uppnås på grundval av säkerhetsrådets resolutioner.
            Detta skulle öppna möjligheter till en lösning av
          </note>
          <note>
            Mellanösterns övriga problem.
          </note>
          <note>
            Så snart en lösning av den akuta krisen i Persiska viken har
            uppnåtts bör världssamfundet till fullo koncentrera sig på dessa
            problem. Den grundläggande konflikten i området är självfallet
          </note>
          <note>
            Palestinafrågan. Innan den är löst kan varaktig fred i området
            aldrig uppnås.
          </note>
          <note>
            Sverige har vid upprepade tillfällen givit uttryck åt sitt stöd
            för tanken på en internationell konferens om Mellanöstern i FNs
            regi med deltagande av samtliga berörda parter.
          </note>
          <note>
            Regeringens åsikt i denna fråga har på intet sätt förändrats.
          </note>
          <note>
            En sådan konferens är, enligt vår mening, den bästa vägen mot
            en lösning av regionens problem.
          </note>
          <note>
            Regeringen kommer att fortsätta sina strävanden att stödja fredsansträngningarna
            i Mellanöstern och att arbeta för att en sådan konferens kan komma
            till stånd.
          </note>
          <note type="speaker">
            Anf. 2 HANS GÖRAN FRANCK (s):
          </note>
          <note>
            Herr talman! Jag tackar utrikesminister Sten
          </note>
          <note>
            Andersson för svaret, som på en rad punkter är välgörande klart
            och betydelsefullt, men vill ändå göra några tillägg.
          </note>
          <note>
            Jag tycker att det är viktigt att Sten Andersson uttalar sitt
            stöd för de tankar som president
          </note>
          <note>
            Mitterrand gav uttryck för. Dessa tankar har kommit bort i debatten,
            vilket jag tror är negativt från svensk synpunkt. Man har trott
            att Sverige har en annan inställning. Det råder nog inga delade
            meningar om hur allvarligt det skulle vara om det skulle bryta
            ut ett krig i Mellanöstern. Det är viktigt att Sten Andersson
            uttalar sig för en internationell konferens om Mellanöstern. Enligt
            min mening måste en sådan Mellanöstern-konferens, som man tidigare
            tänkt skulle koncentreras huvudsakligen kring Palestinafrågan,
            utvidga ändamål och arbetsfält. Jag delar den uppfattning som
            den norske fredsforskaren Johan Galtung gav uttryck för häromdagen
            och som också överensstämmer med de tankar som finns i min fråga.
            Jag undrar om inte också utrikesministern har den uppfattningen
            att det måste komma in en rad andra problem i bilden. En utfästelse
            om att en sådan konferens kommer till stånd skulle, enligt min
            mening, kunna vara av stor betydelse för lösandet av den akuta
            krisen i Gulfen.
          </note>
          <note>
            Anf. 3 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Från svensk sida har vi under en lång tid -- redan
            innan Irak-konflikten bröt ut -- gett uttryck för uppfattningen
            att en
          </note>
          <note>
            Mellanösternkonferens bör komma till stånd. Ser man på alla de
            problem som finns i Mellanöstern, måste man konstatera att det
            inte råder några tvivel om att ett första steg för en lösning
            av Irak--Kuwaitkonflikten måste vara att Irak ovillkorligt drar
            sig ut ur Kuwait. Sedan är jag övertygad om att detta måste följas
            av flera steg. Jag har också en uppfattning om i vilken ordning
            stegen bör tas, men karaktären på det första steget är avgörande
            för fortsättningen. Det är alldeles självklart att det bland dessa
            steg också måste finnas en lösning av
          </note>
          <note>
            Palestinafrågan liksom av Libanonproblemet.
          </note>
          <note>
            Annars förblir Mellanöstern en oroshärd.
          </note>
          <note type="speaker">
            Anf. 4 HANS GÖRAN FRANCK (s):
          </note>
          <note>
            Herr talman! Problemet är nu hur man skall komma ur den nuvarande
            situationen och få till stånd en vidgad konferens som jag pläderar
            för. Jag delar uppfattningen att det står helt klart att Irak
            måste dra sig ut ur Kuwait. Iraks aktion är helt folkrättsstridig.
            Men det finns en blockering, och för att komma vidare måste det
            bli utfästelser om en sådan här internationell Mellanösternkonferens.
            Den frågan måste på något sätt lösas.
          </note>
          <note>
            Anf. 5 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag har hunnit tala med många under den senaste
            tiden, med representanter både för arabländerna och för stormakterna,
            och jag tror att alla är i stort sett överens om vad en sådan
            här process bör innehålla. Det första steget måste vara det som
            vi är överens om, nämligen att Irak måste dra sig ut ur Kuwait.
            Det första steget är helt avgörande, det stora problemet är hur
            man skall börja. Politiskt är det helt uteslutet att man kan börja
            med en Mellanöstern-konferens. Även om jag gärna skulle vilja
            se det, finns det inget underlag för någonting sådant.
          </note>
          <note type="speaker">
            Anf. 6 HANS GÖRAN FRANCK (s):
          </note>
          <note>
            Herr talman! Nej, jag delar den uppfattningen att man inte kan
            börja med en konferens, men man måste för att få till stånd en
            uppgörelse ge en klar garanti för att en konferens blir av. Jag
            menar att det på denna punkt finns en nyansskillnad mellan den
            svenska, franska och en rad andra länders ståndpunkt å ena sidan
            och den ståndpunkt som
          </note>
          <note>
            USA, England och Israel å andra sidan intar. Det är dessa tre
            länder som delvis har en annan uppfattning. Här gäller det att
            utöva starka påtryckningar på dessa tre länder för att den franska
            och den svenska linjen skall kunna slå igenom.
          </note>
          <note>
            Anf. 7 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Vi gör vad vi kan.
          </note>
          <note type="speaker">
            Anf. 8 HANS GÖRAN FRANCK (s):
          </note>
          <note>
            Herr talman! Jag tackar för det svaret.
          </note>
          <note>
            Överläggningen var härmed avslutad.
          </note>
          <note>
            4 § Svar på frågorna 1990/91:102 och 118 om den dumpade krigsmaterielen
            vid Måseskärs fyr
          </note>
          <note>
            Anf. 9 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jan Jennehag har frågat mig vilka initiativ jag
            planerar för att i samarbete med berörda stater förhindra att
            skador uppstår i anledning av den dumpade krigsmaterielen i höjd
            med Måseskärs fyr.
          </note>
          <note>
            Jens Eriksson har frågat mig om jag har för avsikt att agera
            internationellt för att undanröja de stora risker det innebär
            för fiskare och andra när fartygen rostar sönder och gifterna
            sprids.
          </note>
          <note>
            Jag har för avsikt att besvara de båda frågorna i ett sammanhang.
          </note>
          <note>
            Låt mig först konstatera att jag ser allvarligt på frågan om
            hur vi skall kunna eliminera skaderiskerna från dumpningen och
            förstår väl frågeställarnas oro.
          </note>
          <note>
            De kemiska stridsmedel som nu uppmärksammats i Skagerak har dumpats
            där strax efter andra världskriget. Det skedde utanför vår territorialvattengräns
            på internationellt vatten i ett område som senare kom att omfattas
            av vår fiskezon och den svenska kontinentalsockeln. Vid den tiden
            fanns inte de internationella konventioner som nu gäller för att
            förhindra farlig dumpning. När dumpningen skedde innebar det sålunda
            inte någon folkrättsstridig handling, men det gör det inte mindre
            angeläget att i möjligaste mån eliminera skaderiskerna.
          </note>
          <note>
            Sjöfartsverket har nyligen genomfört en preliminär undersökning
            av dumpningen. I den rapport över undersökningen som överlämnats
            till regeringen konstateras att några läckage eller kemisktbiologiska
            skadeverkningar från vraken inte är kända. Några omedelbara åtgärder
            har därför inte bedömts påkallade. Sjöfartsverket har åtagit sig
            att i samarbete med berörda myndigheter och organisationer samordna
            de åtgärder som på sikt är påkallade. En sådan aktion behöver
            inte begränsas till den aktuella fyndplatsen. I första hand gäller
            det en analys av vad som är tekniskt möjligt att göra för att
            undanröja framtida risker. Man kommer därvid givetvis att tillgodogöra
            sig erfarenheter från undersökningar av motsvarande slag i danska
            och norska farvatten. Vi har också bett om att få ta del av tillgängliga
            upgifter från arkiven hos de stater som på sin tid genomförde
            dumpningen.
          </note>
          <note>
            Enligt FOA har senapsgas högre densitet än vatten, vilket innebär
            att den, om ammunitionen börjar läcka, sjunker till botten. Tabun,
            som är en nervgas, kommer vid läckage snabbt att upplösas av havsvattnet
            där den snart blir ofarlig genom utspädning och nedbrytning.
          </note>
          <note>
            Kustbevakningen har utarbetat operativa rutiner för omhändertagande
            av fynd innehållande kemiska stridsmedel samt för sanering av
            personal och material. Dessutom har en informationsbroschyr utarbetats
            och spritts,
          </note>
          <note>
            Senapsgas till sjöss -- information och vägledning för fiskare.
          </note>
          <note>
            I det här sammanhanget förtjänas att nämnas att frågan om omhändertagande
            av senapsgas under senare år varit aktuell i södra Östersjön.
          </note>
          <note>
            Kommissionen för skydd av Östersjöns marina miljö (HELCOM) har
            behandlat den frågan i februari 1988. Kommissionen fann att det
            för nävarande inte finns någon godtagbar metod för slutlig destruktion
            av krigsgasammunition. Enligt den undersökning som då gjordes,
            drogs slutsatsen att gasen inte utgjorde något allvarligt hot
            mot
          </note>
          <note>
            Östersjöns marina miljö. Kommissionen beslutade att den gas som
            hade tagits upp av danska fiskare åter kunde släppas ned i havet
            under förutsättning att relevanta försiktighetsmått vidtogs. Detta
            tillvägagångssätt ansågs vara förenligt med andan i
          </note>
          <note>
            Helsingforskonventionen.
          </note>
          <note>
            Det är inte bara Sverige utan också andra närbelägna länder som
            kan drabbas av skadeverkningar från den aktuella dumpningen.
          </note>
          <note>
            Det bör därför finnas goda förutsättningar för ett internationellt
            samarbete för att komma till rätta med skaderiskerna. När vi kommit
            fram till vad som är erforderligt och tekniskt möjligt att genomföra
            avser vi också ta kontakt med berörda grannländer. Mycket talar
            för att vi därvid tar upp frågan inom ramen för redan existerande
            samarbete för skydd av havsmiljön.
          </note>
          <note type="speaker">
            Anf. 10 JAN JENNEHAG (v):
          </note>
          <note>
            Herr talman! Jag tackar utrikesministern för svaret. Det var
            ett uttömmande och bra svar. Det som bekymrar mig är avslutningen.
            Där sägs att vi avser ta kontakt med berörda länder ''när vi kommit
            fram till vad som är erforderligt och tekniskt möjligt att genomföra''.
          </note>
          <note>
            Jag och många med mig anser att det är bråttom innan några skador
            uppstår. Då tänker jag närmast på fisket -- både när det gäller
            den personal som sysslar med fiske och när det gäller skador på
            själva fångsten.
          </note>
          <note>
            Har utrikesministern någon uppfattning om när dessa kontakter
            kommer att tas? Det har ju en viss betydelse om det blir inom
            en månad, inom ett år eller kanske först om fem år, när läckagen
            redan är ett faktum.
          </note>
          <note type="speaker">
            Anf. 11 JENS ERIKSSON (m):
          </note>
          <note>
            Herr talman! Jag tackar också utrikesministern för svaret. Jag
            tycker också att det är ett positivt svar.
          </note>
          <note>
            Vi har fått ett bättre svar än vad jag hade förväntat mig.
          </note>
          <note>
            Skagerak, och inte bara Skagerak, är fyllt av vrak från två krig.
            De ligger kvar intakta, och det innebär att fiskare kommer att
            drabbas av krigets följder så länge vi kan se framåt i tiden.
            Det finns vrak, minankare och t.o.m. minor. Men dessa speciella
            fartyg som sänkts med ammunition och gas ombord är särskilt farliga
            nu när de börjar att rosta. Då kan gifterna spridas ut över havsbottnen
            och kanske t.o.m. upp på stränderna om vi har otur.
          </note>
          <note>
            Då drabbas fler än de som fiskar.
          </note>
          <note>
            Då frågar man sig vad utrikesministern kan göra.
          </note>
          <note>
            Ja, han har tydligen redan gjort en del, men han kan kräva att
            fartygen tas bort. Det finns tekniska möjligheter till detta,
            men då får man inte göra som sjöfartsverket och säga att några
            omedelbara åtgärder har inte bedömts påkallade, utan då får man
            göra någonting illa kvickt. Dessa fartyg har legat i 50 år nu.
          </note>
          <note>
            Man kan även begära en förteckning över antalet fartyg och var
            de ligger, men detta är tydligen på gång om jag har förstått utrikesministerns
            svar rätt.
          </note>
          <note>
            Man har bett att få ta del av tillgängliga uppgifter.
          </note>
          <note>
            Dessa borde ju finnas. Man borde veta var man har sänkt båtarna.
          </note>
          <note>
            Det är viktigt att få reda på vad fartygen innehåller så att
            man kan ha en ordentlig beredskap nu när de börjar att rosta sönder.
            Vi vet att detta kommer att hända, men även detta verkar vara
            på gång.
          </note>
          <note>
            Detta är en internationell fråga. Vi har gemensamma avtal med
            Norge och Danmark, och det är fler än de svenska fiskarna som
            drabbas när det nu börjar att läcka ut.
          </note>
          <note>
            En sak som jag reagerat länge emot är att man skall kasta tillbaka
            gasen i sjön. Finns det inte bättre metoder? Vet inte utrikesministern
            något bättre sätt?
          </note>
          <note>
            Anf. 12 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag delar uppfattningen att man skall ta den här
            frågan med stort allvar, eftersom det trots allt råder osäkerhet
            om vad som kommer att hända om det uppstår stora läckage. Därför
            delar jag också uppfattningen att det är bråttom.
          </note>
          <note>
            Problemet är att forskarna i dag inte känner till någon metod
            som är godtagbar för att oskadliggöra gaserna.
          </note>
          <note>
            Vad vi kan göra, och det kan väl ske tämligen kvickt, är att,
            av de länder som dumpat, ta reda på var de har dumpat och vad
            de har dumpat. Vi kan även fråga utländsk expertis vad det finns
            för metoder och sedan återkomma med en gemensam aktion så snabbt
            som möjligt. Det finns internationella fora att ta upp detta i.
            Vi har
          </note>
          <note>
            Helsingforskonventionen, Oslokonventionen och
          </note>
          <note>
            Londonkonventionen, som alla berör just havsmiljöfrågor. Det
            finns expertis knuten till dessa organ.
          </note>
          <note>
            Jag kan lova att det inte skall ta några år. Vi skall skrida
            till aktion omedelbart. Sedan är frågan bara hur snabbt det kan
            göras. Det beror mycket på de resultat vi får fram.
          </note>
          <note type="speaker">
            Anf. 13 JENS ERIKSSON (m):
          </note>
          <note>
            Herr talman! Jag tycker att det är positivt att ni är på alerten
            när det gäller att komma till rätta med det som har skett. Vi
            vet att det finns massor av sådana sänkningar inte bara i det
            vi kallar graven nere vid Måseskär, utan också på flera områden
            i närheten av Norge. Det är bra att ni tar reda på var de finns
            och också vilka metoder som finns att oskadliggöra dem. Jag hoppas
            att ni skall lyckas med det och kunna få bort det här eländet.
          </note>
          <note>
            Anf. 14 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag kan bara lova att vi skall göra allt vad vi
            kan. Jag är alldeles säker på att Jens Eriksson skall infria mina
            förväntningar då det gäller att hålla mig varm och alert i den
            här frågan.
          </note>
          <note type="speaker">
            Anf. 15 JENS ERIKSSON (m):
          </note>
          <note>
            Herr talman! Vi kräver inte heller mer än så.
          </note>
          <note>
            Överläggningen var härmed avslutad.
          </note>
          <note>
            5 § Svar på frågorna 1990/91:108 och 114 om
          </note>
          <note>
            Antarktis
          </note>
          <note>
            Anf. 16 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Gudrun Schyman har frågat om jag tänker vidta några
            åtgärder för att Sverige aktivt skall medverka till ett totalt
            förbud mot exploateringen av Antarktis.
          </note>
          <note>
            Birgitta Hambraeus har frågat om jag ämnar se till att Sverige
            vid Antarktisfördragsmötet i Chile representeras av miljökunniga
            tjänstemän med instruktion att söka ett alternativ till mineralkonventionen
            i form av ett totalförbud mot exploateringen av Antarktis.
          </note>
          <note>
            Jag har vid åtskilliga tidigare tillfällen betonat att ett huvudmotiv
            för Sveriges engagemang i
          </note>
          <note>
            Antarktis är skyddet av miljön och forskningen kring miljön.
            En förutsättning för adekvata forskningsresultat är att Antarktis
            rena miljö bevaras. Från svensk sida kommer vi därför att verka
            för ett förstärkt skydd för den antarktiska miljön genom att allomfattande
            miljöskyddsregler fastställs vid det kommande Chilemötet.
          </note>
          <note>
            Miljöministern utvecklade den svenska hållningen inför Chilemötet
            som svar på en riksdagsfråga den
          </note>
          <note>
            9 oktober 1990.
          </note>
          <note>
            I oktober inbjöd jag till ett halvdagsseminarium om forskning
            och miljöskydd i Antarktis. Detta seminarium var också en del
            av våra förberedelser inför miljömötet i Chile. I seminariet deltog
            såväl miljöorganisationer som forskare, verksamma i
          </note>
          <note>
            Antarktis, samt departementstjänstemän.
          </note>
          <note>
            Seminariet var mycket givande, och jag vågar påstå att miljöorganisationernas
            intresse och ambitioner väl sammanföll med regeringens.
          </note>
          <note>
            Under det kommande miljömötet i Chile kommer våra krafter och
            resurser att inriktas på att förbättra skyddet för Antarktis miljö.
            Sverige kommer tillsammans med andra länder att verka för ett
            consensusbeslut som innebär att dagens förbud mot mineralutvinning
            förstärks. Frågan om mineralkonventionen är därför lagd åt sidan.
            Från svensk sida är det inte aktuellt att ratificera mineralkonventionen.
          </note>
          <note>
            Slutligen vill jag nämna att Sverige på mitt initiativ kommer
            att vara väl representerat vid det kommande Antarktismötet i Santiago
            i november.
          </note>
          <note>
            Delegationen leds av en representant från statsrådsberedningen
            och kommer att bestå av miljökunniga tjänstemän från miljödepartementet,
          </note>
          <note>
            UD och polarforskningssekretariatet. Därtill kommer forskare
            att vara representerade, bl.a. en expert på marina miljöforskningsfrågor.
          </note>
          <note type="speaker">
            Anf. 17 GUDRUN SCHYMAN (v):
          </note>
          <note>
            Herr talman! Jag skall be att få tacka utrikesministern för svaret.
            Jag är mycket glad över att vi är överens i så långa stycken angående
            vikten och värdet av att behålla Antarktis och inte förstöra det.
          </note>
          <note>
            Jag är också mycket belåten med att Sveriges hållning när det
            gäller mineralkonventionen är den som utrikesministern nu har
            redovisat, nämligen att mineralkonventionen inte är aktuell utan
            lagd åt sidan vid förhandlingarna.
          </note>
          <note>
            Jag är naturligtvis också mycket glad över att den delegation
            som kommer att skickas i väg är så kompetent, som framgick av
            utrikesministerns redogörelse. Det verkar vara ett bra exempel
            på en fruktbar diskussion mellan politiker, tjänstemän, forskare
            och miljöorganisationer. Samtliga besitter stor kunskap men utifrån
            litet olika utgångspunkter. Det är enligt min mening ett bra exempel
            på ett gott samarbete.
          </note>
          <note>
            Vad jag skulle vilja veta är hur man nu skall verka, hur det
            consensusbeslut som skall skydda Antarktis från exploatering skall
            se ut.
          </note>
          <note>
            Vad jag väldigt konkret har frågat är om regeringen är beredd
            att verka för ett totalt förbud mot exploateringen av Antarktis.
            Jag vet att det finns flera länder som har rest den frågan och
            som kommer att föra fram den. Jag skulle mycket gärna vilja höra
            från utrikesministern att det är det mandatet som delegationen
            har med sig inför det förestående internationella mötet, dvs.
            att verka för ett totalt exploateringsförbud. På så sätt kan man
            sedan i lugn och ro diskutera vilka lagar, förordningar och regler
            som skall finnas så att området skyddas men ändå kan ställas till
            förfogande för forskning och liknande. Jag skulle alltså vilja
            ha ett mer klargörande besked på den punkten.
          </note>
          <note type="speaker">
            Anf. 18 BIRGITTA HAMBRAEUS (c):
          </note>
          <note>
            Herr talman! Även jag ber att få tacka utrikesministern för svaret,
            som är mycket tillfredsställande.
          </note>
          <note>
            Allomfattande miljöskyddsregler är emellertid inte detsamma som
            ett totalförbud mot exploatering.
          </note>
          <note>
            Vissa länder har enligt uppgift lagstiftat om förbud för sina
            medborgare att över huvud taget exploatera Antarktis. Jag är inte
            säker på att detta är nödvändigt i Sverige, men att säga att detta
            skall gälla ens eget land innebär att man verkligen menar allvar
            med ett totalförbud mot exploatering. Jag vill liksom Gudrun Schyman
            fråga: Kommer Sverige att befinna sig i främsta ledet när det
            gäller att verkligen arbeta för det som skulle kunna vara en naturpark?
          </note>
          <note>
            Vidare säger utrikesministern att delegationen kommer att bestå
            av bl.a. miljökunniga tjänstemän. Det låter mycket betryggande.
            Men enligt uppgift skall den särskilt miljökunniga personen bara
            vara där den sista veckan och inte hela perioden. Jag kanske är
            felunderrättad på den punkten. Jag vore i så fall tacksam för
            ett tillrättaläggande om att det är miljö- och polarkunskapen
            som kommer att dominera över juridiken i detta sammanhang.
          </note>
          <note>
            Anf. 19 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Låt mig börja med den sista frågan.
          </note>
          <note>
            Avsikten är att miljöaspekterna skall skjutas i förgrunden. Det
            är därför vi har varit väldigt angelägna om att tillsammans med
            forskarna få fram den expertis som behövs för att kunna göra en
            riktig bedömning. Det finns naturligtvis expertis även från miljödepartementet
            och kanske också från annat håll, men vi har velat ha mer fristående
            forskare representerade. Hur lång tid de kommer att vara där,
            vet jag faktiskt inte. Det vore naturligtvis önskvärt att de kunde
            vara där hela tiden.
          </note>
          <note>
            Sveriges position är alldeles klar. Vi verkar gärna för totalförbud
            och för en världspark, men här gäller det att åstadkomma ett consensusbeslut.
            Som jag ser det i dag -- och jag skall vara försiktig -- är det
            då sannolikt inte möjligt att på en gång åstadkomma det vi önskar.
            Men det viktiga är innehållet, att vi kommer så långt det någonsin
            är möjligt. Jag kan försäkra om att vi kommer att befinna oss
            i främsta ledet.
          </note>
          <note type="speaker">
            Anf. 20 GUDRUN SCHYMAN (v):
          </note>
          <note>
            Herr talman! Jag skall inte gå in på den fråga som
          </note>
          <note>
            Birgitta Hambraeus har ställt om delegationen utan mera koncentrera
            mig på frågan om ett totalförbud.
          </note>
          <note>
            Jag är glad över att vi är överens om att det i det här fallet
            vore lyckligast om det blev ett totalförbud och att man sedan
            i skydd av det hade möjlighet att förhandla om och diskutera formerna
            för den forskning som man ändå av naturliga skäl vill bedriva
            där.
          </note>
          <note>
            Vad gör utrikesministern för bedömning när han säger att det
            i dag inte är möjligt med ett totalförbud? Vad jag förstår har
            många länder lagt fram liknande förslag. Vilka intressen är det
            i dag som står hindrande i vägen, och på vilket sätt skulle vi
            i så fall kunna undanröja dem? Min uppfattning är som sagt att
            vi ändå är i ganska gott sällskap med en hel del andra länder.
          </note>
          <note type="speaker">
            Anf. 21 BIRGITTA HAMBRAEUS (c):
          </note>
          <note>
            Herr talman! I det senaste riksdagsbeslutet i den här frågan
            tas mineralkonventionen upp. Jag har själv ställt mig bakom det
            beslutet, men nu har vi alltså lärt oss bättre. Det är inte så
            att man har försökt vara maximalist och att man därmed har skapat
            en brist på totalt skydd, vilket vi kanske befarade, utan man
            menar verkligen allvar. Man lagstiftar mot sina egna medborgare.
          </note>
          <note>
            Det är av den anledningen kanske litet svagt att säga att mineralkonventionen
            är lagd åt sidan och inte aktuell. Jag utgår från att vi över
            huvud taget inte längre kommer att arbeta för mineralkonventionen
            utan att det vi arbetar för är en naturpark. Jag utgår också från
            att de miljökunniga kommer att dominera vår delegation.
          </note>
          <note>
            Anf. 22 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag har redan svarat på den sista frågan. Delegationen
            kommer att domineras av miljökunniga.
          </note>
          <note>
            Sedan till frågan om vilka hinder det är som föreligger. Det
            är riktigt att vi befinner oss i gott sällskap med många och en
            del mycket inflytelserika länder, men det finns också bland de
            länder som är med i Antarktisfördraget en del som är ganska tveksamma.
            Jag tror att det främsta hindret består i att miljöopinionen i
            en del av de här länderna inte är lika medveten och vaken som
            den är i de länder som står bakom ett totalförbud. Men detta är
            självfallet något vi skall arbeta för, och tiden verkar för oss.
          </note>
          <note type="speaker">
            Anf. 23 GUDRUN SCHYMAN (v):
          </note>
          <note>
            Herr talman! Jag vill för min del avsluta debatten med att uttrycka
            min tillfredsställelse över att vi är så överens i frågan. Jag
            uppfattar debatten som att delegationen som åker i väg har mandat
            att i sitt arbete på mötet med all kraft verka för ett totalförbud.
          </note>
          <note type="speaker">
            Anf. 24 BIRGITTA HAMBRAEUS (c):
          </note>
          <note>
            Herr talman! Svaret till oss båda säger att man närmast arbetar
            för consensus om de allomfattande miljöskyddsreglerna. Ett consensus
            innan alla är överens blir naturligtvis svagare än ett totalförbud.
          </note>
          <note>
            Jag hoppas, precis som Gudrun Schyman, att vi kan få ett besked
            från utrikesministern att våra sändebud har mandat från regeringen
            att verka för ett totalförbud.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1990/91:131 om mordet på
          </note>
          <note>
            Daniel Chamoun
          </note>
          <note>
            Anf. 25 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Håkan Holmberg har frågat mig på vilket sätt regeringen
            har protesterat mot mordet på den libanesiska politikern Daniel
            (Dany)
          </note>
          <note>
            Chamoun.
          </note>
          <note>
            Den 21 oktober i år mördades Chamoun, hans hustru och två söner
            av okända gärningsmän i
          </note>
          <note>
            Beirut. Chamoun kom från en av Libanons mest kända familjer.
            Hans far, Camille Chamoun, var
          </note>
          <note>
            Libanons president 1952 till 1958. Daniel Chamoun tog för några
            år sedan över ordförandeskapet i det liberala partiet ''National
            Liberal Party'' (NLP)
          </note>
          <note>
            efter sin far. Från att ha varit ledare för en av de kristna
            miliserna i Libanon blev Daniel Chamoun så småningom mer känd
            som politiker. Under de sista månaderna av sitt liv ledde han
            en koalition av politiska grupper som stödde general Aoun i dennes
            kamp mot Libanons president, Elias Hrawi.
          </note>
          <note>
            Den djupt tragiska sanningen är att mordet på
          </note>
          <note>
            Chamoun inte är det första politiska mordet i
          </note>
          <note>
            Libanons moderna historia. Sedan inbördeskriget i
          </note>
          <note>
            Libanon bröt ut 1975 har en lång rad framstående politiker mördats.
            Det räcker kanske med att nämna morden på de nyvalda presidenterna
            Beshir
          </note>
          <note>
            Gemayel i september 1982, René Moawad i november 1989 samt på
            premiärminister Rashid
          </note>
          <note>
            Karami i juni 1987. Efter 15 års uppslitande inbördeskrig ligger
            Libanon i ruiner. De mänskliga tragedierna är oräkneliga.
          </note>
          <note>
            Självfallet fördömer regeringen dessa grymma mord. De utgör inte
            enbart mänskliga tragedier.
          </note>
          <note>
            Politiska mord försvårar dessutom en redan tidigare mycket allvarlig
            och komplicerad situation i Libanon.
          </note>
          <note>
            En strimma av hopp för Libanon gavs dock genom den så kallade
            Taif-överenskommelsen. Detta avtal, som tillkom hösten 1989, stipulerar
            ett större inflytande för Libanons muslimer.
          </note>
          <note>
            Överenskommelsen har öppnat dörren för konstitutionella förändringar
            och nationell försoning i Libanon. Den svenska regeringen stöder
            till fullo Taif-överenskommelsen och den linje som Libanons president,
            Elias Hrawi, och landets regering har valt. I och med att general
          </note>
          <note>
            Aoun nu tvingats bort från presidentpalatset i
          </note>
          <note>
            Beirut har möjligheterna ökat väsentligt för genomförandet av
            Taif-överenskommelsen.
          </note>
          <note>
            Daniel Chamoun motsatte sig, liksom general
          </note>
          <note>
            Aoun, Taif-överenskommelsen. Det är ödets grymma ironi att han
            strax innan han mördades hade en del kontakter med den libanesiska
            regeringen och då antydde en vilja att acceptera den formel som
            skisserats i avtalet. Hans förtida och tragiska död lämnar ett
            tomrum i det libanesiska politiska livet.
          </note>
          <note>
            I media har en rad spekulationer förekommit om vem som skulle
            kunna ligga bakom mordet på
          </note>
          <note>
            Chamoun och hans familj. Inga gärningsmän till dådet har dock
            kunnat identifieras.
          </note>
          <note>
            Det är regeringens förhoppning att våldsspiralen i
          </note>
          <note>
            Libanon måtte ta slut så att fred och försoning åter får råda
            i landet.
          </note>
          <note type="speaker">
            Anf. 26 HÅKAN HOLMBERG (fp):
          </note>
          <note>
            Herr talman! Jag får tacka utrikesministern för svaret. Orsaken
            till att jag ställde frågan var att det fanns skäl att efterlysa
            en markering från regeringen just med tanke på att situationen
            i
          </note>
          <note>
            Libanon så sällan föranleder tydliga kommentarer.
          </note>
          <note>
            Detta är ett exempel på ett osedvanligt brutalt attentat, riktat
            mot en av de personer som, vad vi än må tycka om denna persons
            eget agerande och politiska bakgrund osv., sannolikt var oundgänglig
            för att en fredlig lösning skulle kunna komma till stånd.
          </note>
          <note>
            Jag är glad över att utrikesministern så tydligt markerar den
            svenska upprördheten över detta dåd. Jag anser också att det finns
            skäl att markera att den utveckling som nu tycks ske i riktning
            mot att den nationella libanesiska armén återtar kontroller över
            Libanon, kan ses på flera olika sätt.
          </note>
          <note>
            Den utveckling som nu äger rum kan också tolkas så, att det i
            själva verket är Syrien som steg för steg eliminerar de krafter
            som står i vägen för en syrisk kontroll av det libanesiska territoriet.
          </note>
          <note>
            Det kan inte ligga i Sveriges intresse att genom tystnad eller
            försiktighet medverka till att det skapas ett intryck av att vi
            accepterar en sådan utveckling. Libanon bör styras av människorna
            i
          </note>
          <note>
            Libanon. Alla utländska styrkor bör dras tillbaka.
          </note>
          <note>
            Det finns inget rimligt skäl som säger att Syrien eller något
            annat land i området skulle ha någon särskild rätt att utse sig
            själv till domare över vad som händer i Libanon.
          </note>
          <note>
            Anf. 27 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Uppfattningen att alla främmande styrkor bör dras
            bort har regeringen gett uttryck för många gånger. Det är också
            alldeles självklart att vi fördömer mord av det slag som har begåtts,
            och för övrigt alla mord. Men det går inte att protestera om man
            inte vet vem som har begått morden. Man vet inte till vem man
            skall vända sig med protesten.
          </note>
          <note type="speaker">
            Anf. 28 HÅKAN HOLMBERG (fp):
          </note>
          <note>
            Herr talman! Detta är i och för sig naturligtvis riktigt. När
            det gäller Libanon är det sannolikt nästan alltid omöjligt att
            med absolut säkerhet uttala sig om vem som ligger bakom det ena
            eller det andra dådet med tanke på den förvirrade situation som
            råder.
          </note>
          <note>
            Detta får inte leda till att regeringen intar en försagd hållning
            därför att det är svårt att härifrån identifiera gärningsmannen.
            Det allvarliga är att dessa dåd över huvud taget äger rum och
            att den ena politiska ledaren efter den andra, som det förefaller,
            drabbas av den här typen av aktioner.
          </note>
          <note>
            Jag är glad att det nu i alla fall har kommit en markering från
            regeringen på denna punkt.
          </note>
          <note>
            Anf. 29 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Denna markering har i och för sig lämnats vid ett
            flertal tidigare tillfällen. Men jag delar helt Håkan Holmbergs
            uppfattning. Den är ganska självklar.
          </note>
          <note type="speaker">
            Anf. 30 HÅKAN HOLMBERG (fp):
          </note>
          <note>
            Herr talman! Jag är glad över den enighet som i så fall råder.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1990/91:141 om svenskarna i
          </note>
          <note>
            Irak, m.m.
          </note>
          <note>
            Anf. 31 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Ingbritt Irhammar har frågat mig om jag är beredd
            att aktivt medverka till att psykologhjälp ges kostnadsfritt till
            såväl de kvarhållna svenskarna i Irak som deras anhöriga i
          </note>
          <note>
            Sverige.
          </note>
          <note>
            Personalen vid ambassaden i Bagdad har ett mycket nära och förtroendefullt
            förhållande till alla de kvarhållna svenskarna där. Man utbyter
            tankar om snart sagt allt som har att göra med den mycket påfrestande
            situationen. Genom detta dagliga umgänge stöttar man varandra
            på många olika sätt.
          </note>
          <note>
            Frågan om professionell psykologhjälp har diskuterats i svenskarnas
            ledningsgrupp. Man har också talat om detta i en större krets.
            De berörda har vid dessa tillfällen själva avböjt erbjudande om
            psykologhjälp. Bland svenskarna på platsen finns för övrigt flera
            läkare.
          </note>
          <note>
            På ett tidigt stadium av Irak-Kuwait-konflikten inleddes ett
            samarbete mellan utrikesdepartementet och bl.a. Statshälsan för
            att bygga upp en beredskap för psykiatrisk och medicinsk hjälp
            till de kvarhållna svenskarna och för dem som lyckats resa hem
            till Sverige. Sedan dess har departementet fortlöpande kunnat
            konsultera denna expertis. Jag kan försäkra
          </note>
          <note>
            Ingbritt Irhammar att vi har mycket goda resurser till vårt förfogande.
          </note>
          <note>
            Även vad gäller psykologhjälp till de anhöriga i
          </note>
          <note>
            Sverige har stöd och rådgivning organiserats i samarbete med
            bl.a. Statshälsan. Dessutom har utrikesdepartementets personalkonsulenter
            och anvisningsläkare tagits i anspråk i detta sammanhang. Experter
            har hållits tillgängliga både för enskilda direktkontakter och
            vid de möten som varje vecka ordnas på departementet för de anhöriga.
          </note>
          <note>
            Den behandling som kan bli aktuell i Sverige sker genom landstingen.
            För vård i offentlig regi gäller som bekant reglerna om patientavgifter.
            De som har återvänt till Sverige och som på grund av tidigare
            bosättning i Irak eller Kuwait inte omfattas av det svenska sjukförsäkringssystemet
            har fått rådet att registrera sig i Sverige.
          </note>
          <note>
            Låt mig till sist understryka att de överväganden som görs med
            avseende på psykologhjälp bara är ett av många uttryck för det
            starka engagemang som regeringen känner i hela denna allvarliga
            fråga med vittgående och tragiska humanitära aspekter för såväl
            svenskarna i Irak som deras anhöriga. Den bästa hjälpen vore givetvis
            att svenskarna och andra utländska medborgare fick lämna Irak.
            Vi fortsätter intensivt att på olika vägar nå detta resultat.
          </note>
          <note type="speaker">
            Anf. 32 INGBRITT IRHAMMAR (c):
          </note>
          <note>
            Herr talman! Jag vill först tacka utrikesministern för svaret.
          </note>
          <note>
            Varje gång som någon ur den svenska gisslan får lämna Irak mår
            självfallet de som tvingas vara kvar allt sämre. Det gäller inte
            bara gisslan, utan även deras anhöriga. Här pendlar man mellan
            hopp och förtvivlan.
          </note>
          <note>
            Jag vill först och främst anföra att den psykologhjälp som jag
            frågat efter självfallet inte är vad gisslan och deras anhöriga
            i första hand vill. De vill just detta som Sten Andersson tog
            upp i sitt svar och som jag tycker är positivt, nämligen att man
            på alla sätt måste försöka få ut den svenska gisslan.
          </note>
          <note>
            Jag vill främst ställa några frågor om detta, eftersom Sten Andersson
            säger att man arbetar intensivt på olika sätt. Det har för det
            första framförts förslag från gisslans familjer att t.ex.
          </note>
          <note>
            skicka en tidigare statsminister. Är detta något som övervägs
            inom regeringskansliet? Skulle detta strida mot sanktionerna?
          </note>
          <note>
            För det andra anser gisslan också, jag har talat med några av
            dem, att det vore mycket bra om Sverige sade sig vara berett att
            ge medlarhjälp. Det är möjligt att detta kan behövas i denna situation.
            Är detta något som övervägs och som Sverige skulle kunna framföra?
          </note>
          <note>
            För det tredje är psykologhjälpen viktig. Det är positivt att
            höra att det finns en sådan beredskap.
          </note>
          <note>
            Jag vet att personalen i Bagdad är mycket duktig och att den
            stöder och hjälper. Jag vet också att en av de läkare som varit
            ett stort stöd för gruppen där nere nu förhoppningsvis är fri,
            och då finns ju inte det stöd som funnits tidigare. Vilka är de
            åtgärder som regeringen nu arbetar intensivt med för att försöka
            få loss gisslan?
          </note>
          <note>
            Anf. 33 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Som jag tidigare sagt arbetar vi på många olika
            sätt. Jag har haft många samtal under den vecka som gått med utrikesministrar
            från regionen, och jag träffade Arafat. Vi arbetar naturligtvis
            genom Jan Eliasson, vår FN-
          </note>
          <note>
            ambassadör, som har speciell kännedom om förhållandena i den
            här delen av världen. Jag går inte in på alla detaljer, eftersom
            jag inte tror att detta skulle tjäna syftet.
          </note>
          <note>
            När det sedan gäller medlarhjälp är Sverige alltid berett. Jag
            ser det som en förpliktelse att vi som levt i fred så länge skall
            göra en insats när vi kan för att åstadkomma fred eller undvika
            att ett krig utbryter.
          </note>
          <note>
            Risken för detta är naturligtvis mycket stor där nere.
          </note>
          <note>
            Det krävs en del saker om vi skall kunna göra en insats i detta
            sammanhang. Det krävs en vilja hos de olika parterna, och det
            måste finnas ett förtroende gentemot Sverige från parterna som
            är större än det förtroende de hyser för varandra.
          </note>
          <note>
            Några tydliga sådana tecken har inte kommit.
          </note>
          <note>
            Därmed är det mycket svårt att se några svenska möjligheter,
            även om vi har en del idéer.
          </note>
          <note>
            Jag tror inte att det i detta läge vore tillrådligt att regeringen
            skickade en f.d. statsminister eller en f.d. någonting annat med
            nära anknytning till regeringen.
          </note>
          <note type="speaker">
            Anf. 34 INGBRITT IRHAMMAR (c):
          </note>
          <note>
            Herr talman! Det är positivt att höra att Sverige alltid är berett
            att medla. De kontakter som utrikesministern har haft under den
            senaste veckan kan förhoppningsvis ha lett något steg i den riktningen.
            Åtminstone har kanske ett erbjudande klart framförts -- och det
            tror jag har skett.
          </note>
          <note>
            Någon som på plats kunde föra samtal skulle kanske också underlätta
            för medlarrollen. Andra länder har använt sig av tidigare statsministrar
            och fått ut människor. Det gäller kanske inte alla ur ett lands
            gisslan, men för var och en som får lov att lämna landet är det
            en stor tröst för de inblandade.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1990/91:145 om rustningsbegränsningar i Nordeuropa
          </note>
          <note>
            Anf. 35 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Hans Göran Franck har frågat mig om regeringen är
            beredd att ta något nedrustningsinitiativ i vår egen region i
          </note>
          <note>
            Nordeuropa.
          </note>
          <note>
            Regeringen följer mycket noga den internationella utvecklingen
            och bedömer mot bakgrund av denna de nedrustningspolitiska initiativ
            som skall presenteras från svensk sida. Sveriges säkerhetspolitiska
            intresse, liksom det nordiska områdets betydelse, står därvid
            i centrum.
          </note>
          <note>
            Frågan om i vilken utsträckning nedrustningspolitik bör och kan
            regionaliseras är komplicerad. Sverige har sedan länge stått i
            främsta linjen i det internationella nedrustningsarbetet inom
            FN. Vi har där i en rad frågor sökt nå bredast möjliga multilaterala
            lösningar i linje med vår traditionella syn på FN och dess roll.
            Frågor om världens överlevnad bör dryftas av hela det internationella
            samfundet. Det finns också frågor, särskilt när det gäller massförstörelsevapen,
            som inte kan lösas på en regional nivå.
          </note>
          <note>
            En kärnvapenfri zon har dock sedan länge diskuterats subregionalt,
            nämligen mellan de nordiska länderna. Den ämbetsmannagrupp utrikesministrarna
            tillsatt för att studera frågan skall nästa år lägga fram sin
            rapport. Det beslutades vid det nordiska utrikesministermötet
            i höst. Vi får alltså anledning att snart återkomma till den frågan.
          </note>
          <note>
            Samtidigt ser vi just nu utsikter till stora framsteg på den
            regionala europeiska nivån. Om några dagar öppnas i Paris det
            toppmöte som skall bekräfta de resultat som åstadkommits på nedrustningsområdet
            inom den Europeiska säkerhetskonferensens ram. De s.k. CFE-
          </note>
          <note>
            förhandlingarna om truppreduktioner har fört längre på den konventionella
            nedrustningens väg än någon vågade hoppas för bara ett par år
            sedan.
          </note>
          <note>
            I Paris skall också dryftas en fortsättning av ESK-
          </note>
          <note>
            processen. Alla ESK-stater delar ansvaret för vår gemensamma
            framtid; alla stater har lika rätt till säkerhet; ingen får uteslutas
            från samarbete;
          </note>
          <note>
            säkerheten i Europa är odelbar. Detta är några av de grundläggande
            elementen i svensk syn på ESK-
          </note>
          <note>
            processen. Vi hoppas och tror att ESK-staterna fortsätter på
            den inslagna vägen och att konferensen förblir ett forum för europeisk
            nedrustning.
          </note>
          <note>
            Denna hoppfulla utveckling på den europeiska nivån tycks bekräfta
            den linje regeringen drivit och som inneburit, att vi avstått
            från att subregionalt ta upp sådana militära frågor, som med framgång
            kan förhandlas inom ESKs ram. Detta kommer säkert även i framtiden
            att vara en klok politik.
          </note>
          <note type="speaker">
            Anf. 36 HANS GÖRAN FRANCK (s):
          </note>
          <note>
            Herr talman! Utvecklingen i hela världen, i Europa och också
            i Nordeuropa, har skapat nya möjligheter till nedrustning. Det
            är givet att de bästa resultaten kan nås genom bredast möjliga
            multilaterala lösningar. Men i den nya situation som nu råder
            i Nordeuropa bör man angripa dessa frågor på ett nytt sätt så
            att man också i större utsträckning kan aktivt verka för regionala
            lösningar och bilaterala lösningar. Det ena alternativet utesluter
            inte det andra. Det har tidigare varit mycket svårt och blockerat
            när det gällt att nå sådana bilaterala eller regionala lösningar.
            I dag kan vi på olika håll se, inte minst i
          </note>
          <note>
            Centraleuropa, att denna väg inte är stängd.
          </note>
          <note>
            Det andra jag vill kommentera i Sten Anderssons svar är det förslag
            som väntas från ämbetsmannagruppen om en kärnvapenfri zon, något
            som det nu borde finnas betydligt större förutsättningar att uppnå.
            Skall hela nästa år gå, eller kan vi räkna med att till början
            av året få denna rapport? Det skulle vara lämpligt att i detta
            sammanhang också ta upp frågan om kärnvapenfria flottbesök.
          </note>
          <note>
            Anf. 37 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag hoppas att vi skall kunna få rapporten i början
            av nästa år -- det är vårt önskemål. Den kan då utgöra en god
            grund för den fortsatta debatten.
          </note>
          <note type="speaker">
            Anf. 38 HANS GÖRAN FRANCK (s):
          </note>
          <note>
            Herr talman! Kan utrikesministern säga någonting om huruvida
            man är beredd att i detta sammanhang på nordisk basis ta upp frågan
            om kärnvapenfria hamnar i samband med flottbesök?
          </note>
          <note>
            Anf. 39 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Om man från svensk sida skulle ha en sådan beredskap
            blir det sannolikt ingen rapport om en nordisk kärnvapenfri zon.
            Det är bara att välja.
          </note>
          <note type="speaker">
            Anf. 40 HANS GÖRAN FRANCK (s):
          </note>
          <note>
            Herr talman! Jag är inte så pessimistisk som Sten
          </note>
          <note>
            Andersson är. Jag tror att även våra nordiska grannar bör kunna
            övertygas om att en ny tid har inträtt och att man kan arbeta
            med nya metoder.
          </note>
          <note>
            Jag tror att det över huvud taget skall kunna finnas större möjligheter
            att påverka vår omvärld, för att motverka att det sker militär
            utbyggnad. Vi behöver inte bara ta fasta på vad som kan ske österut.
            Jag tycker t.ex. att Norge bör besvara
          </note>
          <note>
            Gorbatjovs förslag om nordlig nedrustning, vilket man ännu inte
            har gjort.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1990/91:149 om förtroendet för den svenska
            alliansfriheten
          </note>
          <note>
            Anf. 41 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jan Jennehag har till försvarsministern riktat en
            fråga om vilka åtgärder han avser vidta för att återställa förtroendet
            för den svenska alliansfriheten. Frågan har överlämnats till mig
            för besvarande.
          </note>
          <note>
            Bakgrunden till frågan synes vara de uppgifter som förekommit
            i pressen om att Sverige i stöd av ett hemligt försvarsavtal med
            USA från år 1952
          </note>
          <note>
            systematiskt skulle ha bedrtivit ett dubbelspel vad gäller den
            svenska neutralitetspolitikens utformning. Regeringen skulle därvid
            också ha undanhållit väsentliga fakta i målet för det svenska
            folket.
          </note>
          <note>
            Jag kan försäkra Jan Jennehag om att dessa i sig mycket allvarliga
            beskyllningar dess bättre saknar all grund. Något avtal med den
            innebörd som uppgivits finns inte och har aldrig funnits.
          </note>
          <note>
            Det vore enligt min mening djupt olyckligt om den debatt som
            förts tilläts skymma blicken för det väsentliga, nämligen att
            alliansfriheten under lång tid varit och alltjämt förblir grundläggande
            för vår utrikes- och säkerhetspolitik. Alliansfriheten utgör själva
            kärnan i vår neutralitetspolitik. Det gäller också och inte minst
            i ett skede präglat av dramatiska förändringar i vår omvärld.
          </note>
          <note>
            Frågeställaren konstaterar att innebörden och tolkningarna av
            vår neutralitetspolitik kan skifta från tid till annan. I detta
            ligger i och för sig ingenting uppseendeväckande. Neutrala staters
            rättigheter och skyldigheter i händelse av krig finns reglerade
            i Haagkonventionerna från år 1907. I fred finns inga motsvarande
            bestämmelser. Den svenska neutralitetspolitiken är en politik
            vars innehåll vi själva definierar med hänsyn till vad vi anser
            bäst gagna våra nationella intressen.
          </note>
          <note>
            Självfallet måste vi beakta de krav som trovärdigheten i vår
            strävan att även i kritiska lägen slå vakt om neutraliteten ställer.
            Men det betyder inte att vår politik skulle vara statisk eller
            att vi skulle sakna förmåga att anpassa vår utrikespolitik till
            en föränderlig verklighet.
          </note>
          <note>
            Europas karta håller nu på att ritas om. Det kalla kriget tillhör
            det förflutna. Warszawapakten har i praktiken upphört att existera.
            NATO utvecklas alltmer i riktning mot en politisk organisation.
          </note>
          <note>
            Parallellt härmed ser vi hur en ny alleuropeisk säkerhetsordning,
            baserad på samarbete och ömsesidigt förtroende mellan Europas
            länder och folk, utvecklas och tar form. Därmed förändras också
            förutsättningarna för vår egen utrikes- och säkerhetspolitik.
          </note>
          <note>
            Samtidigt är det viktigt att hålla i minnet att den svenska neutralitetspolitiken
            inte enbart är en produkt av det kalla kriget. Den bygger på en
            mångårig historisk tradition och utgör sedan länge vårt bidrag
            till lugn och stabilitet i vår del av världen. Det är en politik
            som även med förändrade yttre betingelser förblir rotad i ett
            starkt svenskt egenintresse. Jag har från min tid som utrikesminister
            talrika belägg för att man också i omvärlden inser att så är fallet
            och inte minst på denna grund hyser förtroende och respekt för
            vår neutralitetslinje. Det är ett förtroendekapital som i stöd
            av en fast och konsekvent svensk utrikes- och försvarspolitik
            byggts upp under en lång följd av år och som regeringen fortsatt
            med all kraft och omsorg kommer att förvalta.
          </note>
          <note>
            Grunden för vår utrikes- och säkerhetspolitik förblir också med
            det nya läget i Europa alliansfrihet i fred syftande till neutralitet
            i krig.
          </note>
          <note type="speaker">
            Anf. 42 JAN JENNEHAG (v):
          </note>
          <note>
            Herr talman! Jag tackar utrikesminstern för svaret.
          </note>
          <note>
            Det var intressant. Det var bra att vi fick höra att det inte
            har funnits något avtal med NATO sedan
          </note>
          <note>
            1952. Aftonbladets uppgift den 27 oktober om ett avtal 1982 mellan
            State Departement och den svenske ÖB är kanske också felaktigt.
            Men nu är skadan skedd -- den svenska trovärdigheten är ifrågasatt.
          </note>
          <note>
            Jag har framför mig en bunt klipp från svenska tidningar, allt
            ifrån Proletären till Svenska
          </note>
          <note>
            Dagbladet, där dessa uppgifter kommenteras. I
          </note>
          <note>
            min fråga hänvisar jag till en händelse för ungefär tio år sedan.
            Den dåvarande försvarsministern gjorde då ett uttalande med ungefär
            följande innebörd: Vi är visserligen alliansfria, men vi vet ju
            var vi hör hemma. Det uttalandet förorsakade ett enormt liv. Man
            kan säga att de nu aktuella artiklarna i Dagens Nyheter och Aftonbladet
            har väckt ett massmedialt liv, dock inte på samma sätt som den
            dåvarande försvarsministerns uttalande.
          </note>
          <note>
            Skadan är alltså skedd -- den svenska trovärdigheten har ifrågasatts.
          </note>
          <note>
            Jag har här ett klipp från den norska tidningen
          </note>
          <note>
            Dagbladet den 5 november, där man frågar sig om den svenska neutraliteten
            är en stor bluff. Har
          </note>
          <note>
            Sveriges försvarsförbindelser med USA och NATO
          </note>
          <note>
            varit så omfattande att man kan tala om ett associerat medlemskap
            i NATO? frågar tidningen.
          </note>
          <note>
            När utländska presskommentarer har den kraktären anser jag att
            det har skett en skada som behöver åtgärdas.
          </note>
          <note>
            Anf. 43 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Om det finns länder där man är så oklok att man
            baserar sin uppfattning om svenskt neutralitetspolitik och alliansfrihet
            på svenska tidningsklipp, då kan detta ha skadat. Men jag tror
            inte att man är så oklok.
          </note>
          <note type="speaker">
            Anf. 44 JAN JENNEHAG (v):
          </note>
          <note>
            Herr talman! När vi tar del av tidningsklipp och försöker bedöma
            deras trovärdighet, måste vi ändå förstå att vad som skrivs är
            ett utflöde av en debatt som pågår. Om det i denna debatt uttrycks
            tvivel på vår trovärdighet, måste vi ta det på allvar.
          </note>
          <note>
            Utrikesministern tycker inte att vi behöver göra någonting. Jag
            tycker att vi behöver det. Vi lär inte bli eniga i dag.
          </note>
          <note>
            Anf. 45 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jan Jennehag försöker plåga ut så mycket som möjligt
            av detta. Det finns emellertid inget fog för detta misstänkliggörande.
          </note>
          <note>
            Det avtal som träffades 1952 offentliggjordes både i Sverige
            och i USA, och det blev tillgängligt för allmänheten. Det är alltså
            inget hemligt avtal, och det avsåg inte det som man har gjort
            gällande i debatten.
          </note>
          <note>
            Det är likadant med det avtal som åberopats i
          </note>
          <note>
            Aftonbladet. Det avtal som träffades 1982 var ett tillämpningsavtal
            beträffande det försvarsmaterielsamarbete som förekommer mellan
            Sverige och USA -- ingenting annat. Det är ingenting märkvärdigare
            än det som sker i andra sammanhang då Sverige säljer vapen till
            andra länder. Det finns alltså inget fog för beskyllningarna.
            Vi är beredda att lämna ut allt det material som krävs för att
            misstankarna skall hävas.
          </note>
          <note type="speaker">
            Anf. 46 JAN JENNEHAG (v):
          </note>
          <note>
            Herr talman! Jag konstaterar bara att det för tio år sedan blev
            fruktansvärt liv när en svensk utrikesminister tämligen löst och
            utan att göra några hänvisningar sade att man visste var vi hör
            hemma.
          </note>
          <note>
            Nu presenteras upplysningar av en annan. Men jag vill också sätta
            in detta i ett historiskt sammanhang och konstatera att det i
            dag passar litet bättre för socialdemokratiska företrädare att
            inte tala så högt om alliansfrihet och neutralitet, när vi behöver
            omvärdera dessa begrepp inför vårt EG-samarbete.
          </note>
          <note>
            Anf. 47 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag talar gärna och ofta om både svensk neutralitetspolitik
            och svensk alliansfrihet.
          </note>
          <note>
            Jan Jennehag måste alltså ha lyssnat på någon annan än mig.
          </note>
          <note type="speaker">
            Anf. 48 JAN JENNEHAG (v):
          </note>
          <note>
            Herr talman! Jag konstaterar att utrikesministern och jag icke
            lär bli eniga i denna fråga -- varje fall inte i dag.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1990/91:151 om åtgärder för att få hem de
            kvarhållna svenskarna i Bagdad
          </note>
          <note>
            Anf. 49 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Per Gahrton har fågat mig vad jag avser vidta för
            vidare åtgärder för att underlätta för de kvarhållna svenskarna
            i Bagdad att få resa hem till Sverige om de så önskar.
          </note>
          <note>
            Krisen i Persiska Viken har redan utvecklats till en mänsklig
            tragedi. Hundratals, kanske tusentals kuwaitier har dödats och
            sårats. Flera tiotal amerikanska soldater har redan mist livet
            under övningar och förberedelser för vad som kan komma.
          </note>
          <note>
            Skulle ett krig bryta ut väntas en mänsklig katastrof av oanade
            mått. Bedömare talar om tiotusentals, kanske hundratusentals dödsoffer
            och ett oräkneligt antal sårade.
          </note>
          <note>
            Irak kvarhåller fortfarande mellan tre och fyra tusen utlänningar
            mot deras vilja. Ett stort antal av dessa är utplacerade vid militära
            och civila anläggningar som förmodas vara mål för väpnade attacker.
          </note>
          <note>
            Ett antal svenskar hålls också fortfarande kvar i
          </note>
          <note>
            Bagdad.
          </note>
          <note>
            Den svenska regeringen har vid upprepade tillfällen krävt att
            alla utlänningar som så önskar skall få lämna Irak. UD har på
            olika sätt aktivt verkat härför. Ett mindre antal svenskar har
            i olika sammanhang tillåtits resa ut.
          </note>
          <note>
            Svensk-palestinska vänskapsförbundet har gjort en beundransvärd
            insats härför, liksom också Sveriges
          </note>
          <note>
            Muslimska råd. Jag vill ta detta tillfälle att å regeringens
            vägnar tacka dessa båda organisationer för deras värdefulla bidrag
            till vår gemensamma sak.
          </note>
          <note>
            Jag vill vidare försäkra Per Gahrton och riksdagens övriga ledamöter
            att regeringen fortsätter att med all kraft driva frågan om svenskarnas
            utresa.
          </note>
          <note>
            Förutom våra egna direkta kontakter med Iraks regering har en
            rad andra länder, organisationer och personer engagerats i denna
            sak.
          </note>
          <note>
            Jag kan här inte gå närmare in på exakt vilka detta gäller och
            hur de eller vi agerar, men jag kan försäkra att denna fråga fortsätter
            att ha högsta prioritet och att utrikesdepartementet arbetar vidare
            på högvarv.
          </note>
          <note>
            Det är allas vår förhoppning att vi snart skall uppnå det för
            oss självklara resultatet att alla svenskar som så önskar skall
            få återvända hem till Sverige från
          </note>
          <note>
            Irak.
          </note>
          <note type="speaker">
            Anf. 50 PER GAHRTON (mp):
          </note>
          <note>
            Herr talman! Jag tackar för svaret. Jag noterar med tillfredsställelse
            utrikesministerns syn på läget i området och det yttersta allvar
            som utrikesministern ger uttryck för här.
          </note>
          <note>
            Jag utgår från att det också innebär att Sverige fortsättningsvis
            kommer att prioritera olika försök att få till stånd en fredlig
            lösning på denna konflikt praktiskt taget till varje pris, men
            givetvis inom ramen för vad FN sysslar med. I dessa tider när
            det skramlas med vapen på många ställen är det oerhört viktigt
            att det i världen finns en röst som talar om förstånd och fred.
            Det gäller naturligtvis för alla inblandade, men det gäller också
            för våra landsmän som finns mitt i detta getingbo med stor oro.
            De har många anhöriga som också känner en berättigad oro.
          </note>
          <note>
            Jag vill rikta ytterligare tack till utrikesministern, men inte
            är för egen del. För mina vänners skull, för Sveriges Muslimska
            råds och framför allt för de svenskars som kvarhålls och deras
            anhörigas skull tackar jag verkligen med emfas för utrikesministerns
            vänliga ord. Det känns bra, framför allt å de hemkomna svenskarnas
            vägnar, efter den ganska osakliga kritik som riktades från visst
            håll mot att vi över huvud taget gjorde denna aktion. Det känns
            mycket bra att få det erkännandet från regeringens sida.
          </note>
          <note>
            Jag har inte så mycket att fråga om, men jag vill ha ett klargörande
            på tre punkter. För det första vill jag för säkerhets skull kollationera
            att jag har tolkat saken rätt och att regeringen kommer att fortsätta
            att arbeta för en fredslösning. För det andra undrar jag om man
            kan tolka berömmet till dessa delegationer så att regeringen ser
            positivt på att eventuellt andra delegationer åker om det skulle
            bli nödvändigt. För det tredje vill jag ta upp en fråga som gäller
            hoppet för de anhöriga. Det har talats om att de skulle få åka
            ner till jul. Kan utrikesministern möjligen ge någon antydan om
            att det inte skall behövas, att de anhöriga inte skall behöva
            åka till Bagdad i jul utan att saken då skall vara ur världen?
          </note>
          <note>
            Anf. 51 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag hoppas naturligtvis, utan att kunna ge några
            garantier för så kommer att ske, att alla svenskar skall vara
            hemma före jul. Det arbetar vi för på allt sätt.
          </note>
          <note>
            Vi har inte heller något emot att andra delegationer, i likhet
            med Palestinska vänskapsförbundet eller Sveriges Muslimska råd,
            åker ner. Det viktigaste i detta läge, kanske också för svenskarna,
            är att vi på allt sätt fortsätter våra ansträngningar att hitta
            eller hjälpa till att hitta en fredlig lösning. De flesta som
            man talar om det här med börjar nu bli mycket pessimistiska. Man
            är klar över vilka steg som borde finnas med i en fredsprocess,
            men ingen har ännu kommit på hur man skall ta det första steget.
          </note>
          <note>
            I det avseendet kan möjligen länder som Sverige spela en roll.
            Det kräver dock dels att parterna vill att Sverige skall finnas
            med, dels att parterna hyser fullt förtroende för Sverige. Det
            krävs åtminstone att de hyser mycket större förtroende för Sverige
            än vad de hyser för varandra.
          </note>
          <note type="speaker">
            Anf. 52 PER GAHRTON (mp):
          </note>
          <note>
            Herr talman! Jag vill starkt understryka behovet av aktiva insatser
            för fred. Vi mötte kravet från många håll att Sverige skall engagera
            sig mera aktivt.
          </note>
          <note>
            Bland dem som vi pratade med hade en del inte tyckt sig uppfatta
            att det förekommer kraftfulla insatser. Nu har utrikesministern
            varit ute och rest på ett sätt som jag för min del tycker är mycket
            positivt och lovande. Jag skall inte begära noggranna besked om
            exakt vad som har tilldragit sig vid dessa samtal. Ibland måste
            man kanske få gå diplomatiskt till väga.
          </note>
          <note>
            Jag konstaterar också att regeringen gärna ser att nya delegationer
            reser. Jag vill understryka vikten i att det finns en beredskap
            för sådana resor om de verkligen skulle behövas. De opinionsbildare
            som sitter på sina stolar här och var och skriver utan att tänka
            på människorna ute i världen, kanske borde tänka efter. Det fungerar
            inte på oss som är mer eller mindre proffspolitiker, utan på de
            människor som närmast drabbas när de får höra att det är en kombination
            av fåfänga och stupiditet som har gjort att man över huvud taget
            vill hjälpa dem. Jag noterar att vi i detta avseende har samma
            uppfattning som regeringen tycks ha.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1990/91:109 om åtgärder för att hindra svenska
            män att utnyttja barn i Asien
          </note>
          <note type="speaker">
            Anf. 53 Statsrådet BENGT LINDQVIST (s):
          </note>
          <note>
            Herr talman! Gudrun Schyman har frågat socialministern vilka
            åtgärder svenska regeringen tänker vidta för att inte svenska
            män skall utnyttja barn i Asien. Frågan har överlämnats till mig
            för besvarande.
          </note>
          <note>
            Att barn utnyttjas i sexuellt syfte är självklart någonting som
            vi med all kraft måste bekämpa. När det gäller sexuellt utnyttjande
            av barn i andra länder är detta en fråga som till största delen
            kräver samarbete mellan länderna för att kunna lösas. I
          </note>
          <note>
            Sverige är det i första hand genom opinions- och upplysningsarbete
            som insatser kan ske. Under vissa förutsättningar kan brott som
            förövats utomlands bestraffas i Sverige, om gärningsmannen är
            bosatt här. Dessa regler gäller också straffbelagda övergrepp
            mot barn.
          </note>
          <note>
            Frågan om sexuellt utnyttjande av barn och ungdomar har de senaste
            åren fått ökad uppmärksamhet i FN.
          </note>
          <note>
            I konventionen om barnets rättigheter har slagits fast att det
            är en mänsklig rättighet för varje barn att skyddas mot övergrepp
            och utnyttjande. Det gäller självfallet också exploatering i sexuella
            sammanhang. Konventionens artikel 32 slår fast staternas skyldighet
            att vidta åtgärder såväl nationellt som internationellt för att
            förhindra att barn utnyttjas för prostitution. Konventionen bildar
            därför en viktig bas för åtgärder på detta område.
          </note>
          <note>
            Vid årets möte med FNs kommission för de mänskliga rättigheterna
            antogs två beslut rörande exploatering av barn. För det första
            tillsattes en särskild rapportör med uppgift bl.a. att studera
            förekomsten av sexuellt utnyttjande av barn. För det andra beslöt
            kommissionen att för synpunkter från bl.a. stater sända ut ett
            förslag till aktionsprogram mot sexuell exploatering av barn.
          </note>
          <note>
            Sverige stödjer helt och fullt antagandet av ett sådant program.
            Meningen är att kommissionen nästa år skall anta aktionsprogrammet,
            som bl.a.
          </note>
          <note>
            behandlar frågan om åtgärder mot s.k. sexturism.
          </note>
          <note>
            Även inom Europarådet pågår ett arbete för att komma till rätta
            med utnyttjandet av barn för prostitution. Efter gemensamt nordiskt
            initiativ har
          </note>
          <note>
            Europarådet tillsatt en arbetsgrupp som skall föreslå åtgärder
            mot olika former av sexuellt utnyttjande av barn.
          </note>
          <note>
            Jag kan därför konstatera att frågan om sexuellt utnyttjande
            av barn är föremål för åtskillig uppmärksamhet både inom och utom
            FN. Sverige kommer att verka för att detta arbete bedrivs så aktivt
            som möjligt.
          </note>
          <note type="speaker">
            Anf. 54 GUDRUN SCHYMAN (v):
          </note>
          <note>
            Herr talman! Jag skall be att få tacka statsrådet
          </note>
          <note>
            Lindqvist för svaret. Vi är överens om att detta är en mycket
            allvarlig fråga, som väl förtjänar att uppmärksammas ännu mer
            än hittills. Bakgrunden till att jag har ställt den här frågan
            är att en treårig kampanj har startats, ledd av en pastor från
            Nya
          </note>
          <note>
            Zeeland som har fått pengar från FN:s barnfond.
          </note>
          <note>
            Det är alltså en kampanj för att väcka uppmärksamhet runt om
            i världen för dessa frågor.
          </note>
          <note>
            Framför allt riktar sig kampanjen till länder i den rika världen,
            i världen, för att väcka opinion och för att få regeringarna att
            reagera på något sätt.
          </note>
          <note>
            Jag känner till barnkonventionen och vad som görs internationellt
            och att detta är en fråga för FN. Men jag tror att en mycket viktig
            del i detta arbete är att skapa en nationell opinion, att få ett
            tryck i det egna landet som blir så starkt att det blir omöjligt
            för män, som det företrädesvis är fråga om, att resa till länder
            i tredje världen och utnyttja barn på detta sätt. Man kan tänka
            sig vad som skulle hända om vi hade motsatt trafik, om det kom
            män från tredje världen och utnyttjade våra flickor som är i åldrarna
            sex--nio år -- det finns siffror som visar att det rör sig om
            det -- i den enorma utsträckning som det är fråga om i tredje
            världen. Jag tror att det skulle väcka ett ramaskrik. Jag menar
            också att detta är ett tecken på hur man skiljer på i-värld och
            u-värld, och hur man delvis tar lätt på sådana här uppgifter.
          </note>
          <note>
            Jag skulle vilja koncentrera den här debatten till vad vi kan
            göra här i Sverige för att få upp frågan på dagordningen -- inte
            som ett internationellt problem, det är vi överens om att det
            är -- utan jag för att få igång den här debatten och för att få
            fram de reaktioner som skulle omöjliggöras att den här typen av
            resor över huvud taget arrangeras och som skulle omöjliggöra att
            detta fortsätter i den utsträckning som faktiskt sker nu. Jag
            vill ha litet konkreta exempel på vad vi kan göra här i Sverige
            nu.
          </note>
          <note type="speaker">
            Anf. 55 Statsrådet BENGT LINDQVIST (s):
          </note>
          <note>
            Herr talman! Vi är helt överens om att det behövs åtgärder på
            olika plan och att åtgärder här i Sverige är viktiga under förutsättning
            att vi kan finna åtgärder som är effektiva och som gör att vi
            verkligen kommer åt problemen. Jag tror alltså att det är viktigt
            att man försöker öka kunskapen om vad som pågår, att man kartlägger
            de här resorna och att man sprider information av vad som faktiskt
            är på gång, dvs. att man avslöjar den s.k.
          </note>
          <note>
            sexturismens verkliga innehåll och inriktning. Men jag tror samtidigt
            att det är en ganska svår uppgift, eftersom dessa länder är attraktiva
            turistmål i sig.
          </note>
          <note>
            Mycket av den turism som sker i denna riktning i världen är naturligtvis
            fullt legitim och oantastlig.
          </note>
          <note>
            Men vi borde anstränga oss för att försöka göra sådana insatser.
            Kanske är det frivilligorganisationerna som kämpar för barns rättigheter,
            både internationellt och i Sverige, som borde engagera sig i att
            med olika metoder försöka avslöja vad som pågår. Och skulle sådana
            propåer komma från det hållet skulle jag söka efter möjligheter
            att stödja dessa organisationer.
          </note>
          <note>
            Herr talman! Jag vill också passa på att säga att utöver de internationella
            aktiviteter som jag redan har nämnt har också underkommittén till
            kommissionen för de mänskliga rättigheterna, som sysslar med olika
            minoritetsgrupper, satt i gång ett kartläggningsarbete som handlar
            om handel med barn över huvud taget. Jag tror att en av uppgifterna
            från svensk sida är att se till att de olika kartläggningar som
            nu görs verkligen leder till ökad kunskap och till att vi sedan
            använder den kunskapen både här hemma och i vårt internationella
            arbete.
          </note>
          <note type="speaker">
            Anf. 56 GUDRUN SCHYMAN (v):
          </note>
          <note>
            Herr talman! Jag är överens med Bengt Lindqvist om att detta
            är en svår uppgift. Och det kan många gånger vara svårt att avslöja
            den trafik som pågår.
          </note>
          <note>
            Och vi skall vara medvetna om att det är fråga om stora pengar,
            det finns mycket pengar att tjäna i denna verksamhet, vilket gör
            denna fråga mycket svår.
          </note>
          <note>
            Det finns broschyrer på flygplatser och på resebyråer i vilka
            det ges information och upplysningar om vad som försiggår ute
            i världen.
          </note>
          <note>
            Det finns en broschyr som heter Pass upp, som ungdomar får när
            de reser. Syftet med den är att hjälpa dem att inte råka ut för
            olyckor. Denna broschyr kan även handla om aids, osv. Det finns
            en broschyr som heter Pass på, där det påpekas att man skall kolla
            sitt bagage så att man inte ofrivilligt blir langare av knark,
            m.m.
          </note>
          <note>
            Vi har motionerat i riksdagen om att staten borde kunna bekosta
            något liknande där man pekar på att denna typ av s.k. turism förekommer
            i dessa länder och att denna verksamhet är djupt kränkande och
            olaglig ur olika synpunkter.
          </note>
          <note>
            Anf. 57 Statsrådet BENGT LINDQVIST
          </note>
          <note>
            (s):
          </note>
          <note>
            Herr talman! Jag ställer mig inte avvisande till något sådant,
            om vi bara kan finna effektiva former för det. Om vi skall komma
            till rätta med detta på nationellt plan här hemma i Sverige tror
            jag att det måste handla om åtgärder av ett sådant slag som gör
            att de människor som planerar resor med denna avsikt verkligen
            känner ett obehag och känner sig avslöjade. Om det går att åstadkomma
            på något sätt är jag positiv till att vidta åtgärder om vi kan
            finna formerna för dem. Men jag tror att det är där som vi måste
            sätta in stöten.
          </note>
          <note>
            För min del tror jag också mycket på åtgärder bland barn och
            ungdomar i de länder det gäller. Vi måste utveckla vårt stöd till
            barnen, inte minst till gatubarnen, slumbarnen, i de stora städerna
            både i Asien och i Latinamerika. Om det kunde bli ett massivt
            stöd i barnkonventionen för sådana insatser, tror jag faktiskt
            att vi skulle kunna göra något i positiv riktning för att komma
            till rätta med denna svåra situation.
          </note>
          <note type="speaker">
            Anf. 58 GUDRUN SCHYMAN (v):
          </note>
          <note>
            Herr talman! Om detta är vi fullständigt överens.
          </note>
          <note>
            Jag tolkar denna debatt som att när det kommer konkreta förslag
            till åtgärder som kan vidtas här i
          </note>
          <note>
            Sverige -- vare sig de kommer från frivilligorganisationer eller
            från annat håll eller i form av motioner, kanske t.o.m. i riksdagen
            -- så kommer statsrådet att ställa sig positiv till dem och vara
            villig att hjälpa till i detta mycket viktiga arbete.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1990/91:155 om bilförmåner
          </note>
          <note type="speaker">
            Anf. 59 Statsrådet ERIK ÅSBRINK (s):
          </note>
          <note>
            Herr talman! Carl Frick har frågat mig vad jag avser att göra
            för att komma till rätta med företagsbilarna. Han syftar därvid
            på värderingen av bilförmån.
          </note>
          <note>
            Värderingen av bilförmån är starkt schabloniserad.
          </note>
          <note>
            Någon ändring i det avseendet sker inte genom skattereformen.
            Detta hänger samman med att förmån av fri bil är mycket vanligt
            förekommande.
          </note>
          <note>
            Av främst förenklingsskäl tas t.ex. inte hänsyn till körsträckans
            längd i det enskilda fallet.
          </note>
          <note>
            Beskattningen av förmånsbilarna skärptes dock högst väsentligt
            i samband med reformen. Jag kan tillägga att till grund för beräkningen
            av förmånsvärdet ligger en antagen privat körsträcka på 1 500
            mil per år.
          </note>
          <note>
            De regler som skall tillämpas fr.o.m. den 1 januari
          </note>
          <note>
            1991 har som nämnts nyligen behandlats och antagits av riksdagen.
            Jag har för närvarande inte för avsikt att verka för en omprövning
            av dem.
          </note>
          <note type="speaker">
            Anf. 60 CARL FRICK (mp):
          </note>
          <note>
            Herr talman! Jag tackar för svaret. Jag tror att det är ett av
            de kortaste svar som jag någonsin har fått i ett sådant här sammanhang.
            Och nöjd är jag naturligtvis inte, eftersom regeringen tydligen
            inte har någon avsikt att göra något åt detta.
          </note>
          <note>
            Bilförmånen är, som jag ser den, en ganska märklig historia som
            ju innebär att man får en bil till sitt förfogande från sitt företag
            mot att man betalar en viss procentsats av nybilsvärdet i skatt
            eller liknande. Problemet är ju inte att man använder bilen i
            företagets tjänst. Problemet är i stället den privata körningen
            som innebär att man får gratis bensin och många andra saker. Det
            finns därför inga begränsningar för dessa människor när det gäller
            att köra bil. Dessutom känner de ju inte av skattehöjningar och
            bensinprishöjningar. Det finns alltså ingen gräns.
          </note>
          <note>
            Vi har ju också sett att bensinbolagen ger ut
          </note>
          <note>
            Europakort som man kan åka på i Europa och låta företagen betala.
            Då får man åka ganska billigt.
          </note>
          <note>
            Vad detta innebär är egentligen en inledning till en stimulans
            till ofantligt slöseri med bensin och åkande. Vi har ju ställt
            oss bakom olika konventioner för att begränsa utsläpp av kväveoxider.
            Vi har sagt att det skall finnas ett tak för koldioxidutsläpp
            osv. Här har man då en verksamhet som i stället accelererar detta.
            Jag tycker att det är litet beklämmande att man från regeringens
            sida inte har uppmärksammat det. Det här är en sorts miljöfråga.
            Därför borde man se till att vi får bort sådana här bilförmåner
            och successivt leder oss in i ett sunt tänkande när det gäller
            miljö och framtid, så att vi får ner den här typen av verksamhet,
            som jag dessutom tycker är ganska orättvis.
          </note>
          <note>
            Vad är det som ligger bakom regeringens ovilja egentligen mot
            miljö? Den slutsats som man drar av statsrådets svar är att regeringen
            struntar i miljön --
          </note>
          <note>
            regeringen har ju fixat en skatterefom.
          </note>
          <note type="speaker">
            Anf. 61 Statsrådet ERIK ÅSBRINK (s):
          </note>
          <note>
            Herr talman! Carl Frick sade att beslutet var inledningen till
            en stimulans till körande med förmånsbilar. Så är det inte. Som
            jag sade i mitt svar är det här principiellt inget nytt med anledning
            av skattereformen, utan dessa regler har vi haft i flera år. Vad
            vi gör med skattereformen är att vi kraftigt skärper beskattningen
            av förmånsbilarna, man tar upp ett större förmånsvärde till beskattning.
            Det gör att förmånen inte är lika attraktiv som den var tidigare.
            Detta skall jämföras med kontantlön, som beskattas lägre än tidigare.
            Det gör att vi i praktiken får en tröskel som gör att för dem
            som kör litet blir det här inte en intressant förmån. En viss
            återhållande effekt tror jag att detta har.
          </note>
          <note>
            Jag skall gärna medge att dessa regler inte är perfekta. Det
            beror på att vi i skattesammanhang liksom på andra områden ofta
            måste en göra en avvägning mellan enkelheter å ena sidan och precsionen,
            millimeterrättvisan, å den andra. Vi klarar inte i praktiken --
            jag har i varje fall inte sett något sådant konkret förslag --
            att mäta hur lång den faktiska körsträckan är. Om man bygger på
            körsträckan måste man därför ändå förlita sig på schabloner. Då
            är vi tillbaka i den typ av problematik som vi har med dagens
            system. Sådana praktiska hänsyn gör att vi tvingas arbeta med
            schabloner, som inte ger exakt rätt resultat i varje enskilt fall.
            Men jag tycker ändå att det blir bättre resultat än med det system
            vi har.
          </note>
          <note>
            Jag vill vidare säga att betydande ansträngningar har gjorts
            från regeringen att få skattereformen också miljömässigt riktig.
            Det är inte alltid som vi har fått tillräckligt starkt stöd från
            andra för att kunna genomföra skattereformen i alla dessa delar.
          </note>
          <note type="speaker">
            Anf. 62 CARL FRICK (mp):
          </note>
          <note>
            Herr talman! Vad jag menade var alltså att man faktiskt inleder
            människor i frestelse att köra mycket. Man har en fast kostnad,
            och sedan finns det ingen gräns för privat körande. Jag har träffat
            familjer där hela familjen uttnyttjar bilen och kör enormt långa
            sträckor. Det är verkligen ett fantastiskt sätt att inleda människor
            i frestelse att köra mycket och därmed aktivt delta i miljöförstöringen.
          </note>
          <note>
            Jag har själv inget förslag, men jag tycker att det vore värt
            att gemensamt fundera ut sätt att på något vis få kåll på den
            här verksamheten, när vi ändå i andra sammanhang uppmanar människor
            att vara återhållsamma med användningen av fossila bränslen. Här
            har vi i stället ett system som uppmanar människor till att göra
            precis tvärtom.
          </note>
          <note type="speaker">
            Anf. 63 Statsrådet ERIK ÅSBRINK (s):
          </note>
          <note>
            Herr talman! Jag skall inte upprepa mig, men jag vill lägga till
            att indirekt kan det ändå vara en press på förmånsinnehavaren.
            Det är nämligen arbetsgivaren som får betala de kostnader som
            är förknippade med bensinförbrukningen. Det kan ändå ha någon
            återhållande effekt att ett överdrivet körande innebär ökade kostnader.
          </note>
          <note>
            Jag vill än en gång understryka att det inte är ett perfekt system.
            Carl Frick är välkommen med förslag om hur man skall kunna genomföra
            ett mera miljövänligt system, som samtidigt är praktiskt fungerande
            och som dessutom har erforderliga förutsättningar att få politiskt
            stöd i denna kammare.
          </note>
          <note type="speaker">
            Anf. 64 CARL FRICK (mp):
          </note>
          <note>
            Herr talman! Någon restriktivitet kanske företagen kan ha, men
            ärligt talat tror jag inte så mycket på det.
          </note>
          <note>
            Jag skall gärna delta i ett arbete och komma med ett förslag
            som kan vara bra. Om socialdemokraterna och miljöpartiet på någon
            punkt kan vara överens i det här, då borde det finnas politisk
            majoritet i riksdagen för att åstadkomma en miljöförbättring av
            det här slaget.
          </note>
          <note>
            Det tror jag dessutom skulle ha psykologiska verkningar. Folk
            är utomordentligt förgrymmade över att vissa personer i landet
            får fara runt utan begränsningar. Så det finns också en sorts
            social sida i det hela, som borde vara uppmuntrande för en socialdemokrat.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1990/91:173 om realisationsvinstbeskattningen
            av bostadsrätter
          </note>
          <note type="speaker">
            Anf. 65 Statsrådet ERIK ÅSBRINK (s):
          </note>
          <note>
            Herr talman! Bo Lundgren har frågat mig om regeringen är beredd
            att ändra reavinstreglerna så att vid försäljning av bostadsrätter
            hänsyn inte tas till föreningens skulder.
          </note>
          <note>
            En utgångspunkt i skattereformen är att skattereglerna för egnahem
            och bostadsrätter skall vara enhetliga och likformiga. För bostadsrätternas
            del innebär detta att reavinsten skall beräknas med hänsyn till
            lägenhetens andel i föreningens skulder.
          </note>
          <note>
            Detta i kombination med en rätt för den skattskyldige att dra
            av sin andel i föreningens utgifter för ny-, till- och ombyggnadskostnader
            och för motsvarande andel av utgifter för värdehöjande reparationer
            och underhåll under fem år före avyttringen innebär att reglerna
            för bostadsrätter och egnahem har fått samma principiella utformning.
          </note>
          <note>
            Mot den bakgrunden är det -- vilket Bo Lundgren gör gällande
            -- inte riktigt att påstå att en förlustaffär kan leda till reavinstbeskattning.
            Mitt svar på den av Bo Lundgren ställda frågan är att jag inte
            är beredd att föreslå några förändringar när det gäller reavinstbeskattningen
            av bostadsrätter.
          </note>
          <note type="speaker">
            Anf. 66 BO LUNDGREN (m):
          </note>
          <note>
            Herr talman! Det är fullt möjligt att som i skatteomläggningen
            driva enhetlighetsprincipen väl långt. Man kan inledningsvis konstatera
            att bostadsrätten innebär en rätt att bebo en lägenhet som tillhör
            en förening där man är medlem. Men när man äger ett småhus, som
            för övrigt också kan vara bostadsrätt, är det inte så med äganderätten,
            utan där äger man tillgången i sig själv i dess helhet.
          </note>
          <note>
            Det är alltså ganska klart en skillnad redan i upplåtelseformen.
          </note>
          <note>
            Statsrådet säger att en förlustaffär inte kan leda till reavinstbeskattning.
            Jag vill fråga: Är statsrådet beredd att stå här och säga att
            inte vid något enda tillfälle kan en försäljning av bostadsrätt,
            som ger en förlust, leda till reavinstbeskattning?
          </note>
          <note>
            Som statsrådet sade är det mycket komplicerade regler. Om man
            är beredd att ändra i det hänseendet skulle man kunna förenkla
            reglerna och samtidigt få bort de tvivelaktiga effekter som innebär
            att, inte normalt men i vissa fall, t.o.m. en förlustaffär kan
            leda till reavinstbeskattning, då hade man sluppit många problem.
            För den enskilde är det nämligen fråga om att ha betalat ett pris
            för rätten att bebo en lägenhet och få ett visst annat pris vid
            försäljning av bostadsrätten. Det är fullt möjligt, utan att det
            blir några som helst skatteflyktsproblem eller annat, att beskatta
            en reavinst vid försäljning av bostadsrätten, om man nu över huvud
            taget skall beskatta den. Jag vill fråga statsrådet: Är det verkligen
            till hundra procent säkert att det aldrig kan bli en reavinstskatt
            vid en förlustaffär?
          </note>
          <note type="speaker">
            Anf. 67 Statsrådet ERIK ÅSBRINK (s):
          </note>
          <note>
            Herr talman! Det är riktigt, som Bo Lundgren säger, att det är
            vissa skillnader i själva besittningsformen mellan bostadsrätten
            och äganderätten. Det är också så att vi i skattereformen eftersträvat,
            och till stora delar också uppnått, en lika behandling i ekonomiskt
            hänseende. Det har varit kännetecknande för strävandena på det
            här området, där vi ännu en kort tid har kraftigt olika regler
            för äganderätt och bostadsrätt. Jag ser ett stort värde i att
            vi får samma skattemässiga behandling, att vi i ekonomisk mening
            behandlar de olika besittningsformerna så lika som möjligt. Det
            gör vi med den här förändringen. Då är det nödvändigt att ta hänsyn
            till förändringarna av skulden i bostadsrättsföreningen. De gamla
            reglerna ledde till en felaktig beskattning. Det är inte så att
            en felaktig beskattning bara slår i den ena riktningen, den kan
            lika väl slå i den andra riktningen, dvs. att man i vissa fall
            kanske beskattar för litet och i andra för mycket. Det är inte
            så, som det ibland antyds, att den ändring vi gör skulle utfalla
            entydigt negativt för bostadsrätterna. Den kan i många fall få
            den motsatta effekten. Man får ett ekonomiskt riktigare resultat.
          </note>
          <note>
            Jag skall medge att det kan finnas vissa pedagogiska problem
            att sprida insikt om innebörden av de nya skattereglerna. Men
            det är då viktigt att vi alla hjälps åt att ge korrekta beskrivningar
            av hur reglerna fungerar och skall tillämpas. Då tror jag att
            vi efter hand kommer att få stor förståelse för reglerna, även
            i det här avseendet.
          </note>
          <note type="speaker">
            Anf. 68 BO LUNDGREN (m):
          </note>
          <note>
            Herr talman! Statsrådet Åsbrink svarade inte på frågan, som jag
            tycker är rätt central, nämligen om det kan bli beskattning vid
            en förlustaffär.
          </note>
          <note>
            Låt mig sedan säga att problemet med reavinstbeskattningen ju
            är att den generellt är för hög i Sverige, både när det gäller
            bostäder och när det gäller andra tillgångar. Som den nu är utformad
            är det också en mycket komplicerad lagstiftning som inte får avsedda
            effekter, i varje fall inte enligt mitt sätt att se det. Den pedagogiska
            uppgiften hade kunnat förenklas om man hade avstått från de komplicerande
            regler som nu har införts.
          </note>
          <note>
            Men låt mig gå tillbaka till den fråga som jag ställt till statsrådet.
            Eftersom man bara får dra av värdehöjande reparationer och underhåll
            som gjorts under fem år före avyttringen, innebär exempelvis en
            investering sex år tidigare att man har fått en skuldökning, om
            man har lånat kapital till det, men man får inte avdrag för motsvarande
            kostnad från reavinsten för andelen. Det innebär att skulden mycket
            väl kan ha ökat utan att avdragsvolymen ökat på samma sätt, och
            därmed har man en förlust. Detta är orimligt. Jag frågar återigen:
            Är det korrekt, som statsrådet säger i sitt svar? Om det inte
            är det, bör det upplysas om det av rent pedagogiska skäl.
          </note>
          <note type="speaker">
            Anf. 69 Statsrådet ERIK ÅSBRINK (s):
          </note>
          <note>
            Herr talman! Femårsregeln har tillkommit av praktiska skäl. Det
            föreligger svårigheter att gå alltför lång tid tillbaka. Här finns
            återigen en likabehandling av bostadsrättsinnehavaren och den
            som äger sin bostad.
          </note>
          <note>
            Bo Lundgren tycker att reavinstbeskattningen är för hård. Jag
            kan bara konstatera att det här är ett utflöde av en princip som
            jag för min del anser vara mycket viktig, nämligen att vi skall
            ha lika beskattning av arbetsinkomster och kapitalinkomster. Det
            är möjligt att Bo Lundgren anser att inkomster av arbete skall
            beskattas hårdare. Jag har i varje fall inte den uppfattningen.
          </note>
          <note>
            Jag ser ett stort värde i att vi har likabehandling, och det
            uppnår vi med skattereformen fr.o.m. nästa år.
          </note>
          <note type="speaker">
            Anf. 70 BO LUNDGREN (m):
          </note>
          <note>
            Herr talman! När man jämför beskattningen av arbete och beskattningen
            av kapital bör man, som statsrådet själv gör i andra sammanhang,
            säga att vi har för hög kapitalbeskattning i Sverige, inte minst
            med tanke på den inflationstakt som regeringen de facto har åstadkommit,
            bl.a. genom finansieringen av skatteomläggningen och genom andra
            brister i den ekonomiska politiken. Men det är en alltför hög
            skattesats som gäller, såväl när det gäller kapitalinkomster som
            när det gäller kapitalvinstbeskattningen. Det är också en mycket
            hög beskattning i förhållande till vad man har i övriga Europa.
            Det kan väl statsrådet, som har ansvaret för detta, knappast förneka!
          </note>
          <note>
            Men den fråga det här gäller är att reavinstbeskattningen, bortsett
            från att den är för hög, är orimligt och tveksamt utformad.
          </note>
          <note>
            Femårsgränsen är en praktisk regel, säger statsrådet. Ja, för
            skatteförvaltningen i första hand.
          </note>
          <note>
            Det intresserar mig inte att samma sak gäller för småhusen. Frågan
            är återigen: Kan inte investeringar som är gjorda före femårsperioden
            leda till att skuldökningen blir sådan att man de facto får en
            skatt trots att man har gjort en förlust på affären?
          </note>
          <note type="speaker">
            Anf. 71 Statsrådet ERIK ÅSBRINK (s):
          </note>
          <note>
            Herr talman! Det är möjligt att det inte intresserar
          </note>
          <note>
            Bo Lundgren att man har en femårsregel också för egnahem, men
            för mig har det stort intresse, och jag ser även på den här punkten
            ett värde i att vi har lika regler för äganderätt och bostadsrätt.
          </note>
          <note>
            Sedan är det riktigt att finansieringen av skattereformen engångsvis
            medför en viss höjning av priserna -- det är ingen bestående effekt
            utan en engångseffekt. Jag är betydligt mer orolig för vad en
            underfinansiering med 40 miljarder kr., som moderaterna haft,
            i varje fall i sina hittillsvarande skatteförslag, skulle innebära,
            bl.a. för inflationstakten här i landet, om det förslaget genomfördes.
            Min tro är att det skulle leda till galopperande inflation i den
            svenska ekonomin.
          </note>
          <note>
            Jag hoppas att vi slipper uppleva ett sådant scenario.
          </note>
          <note type="speaker">
            Anf. 72 BO LUNDGREN (m):
          </note>
          <note>
            Herr talman! I denna skattedebatt vill jag bara framhålla --
            det vet statsrådet mycket väl, i varje fall efter riksdagsdebatten
            den 13 juni -- att det inte finns någon underfinansiering i det
            förslag som vi har lagt fram. Bortsett från att de påståendena
            är i sak fel på varje punkt är det inget parti som lägger fram
            förslag om en underfinansiering på 40
          </note>
          <note>
            miljarder av en skattesänkning på 54 miljarder --
          </note>
          <note>
            det är orimligt i sig självt.
          </note>
          <note>
            Låt mig sedan säga att femårsregeln, som gäller både småhus och
            bostadsrätter, är någonting som i sig själv komplicerar tillvaron,
            inte minst för de personer som är berörda i sammanhanget.
          </note>
          <note>
            Men åter till frågan. Här gäller det att inte få oskäliga effekter.
            Jag har inte fått svar på frågan:
          </note>
          <note>
            Menar statsrådet seriöst att det inte går att vid en förlustaffär
            vid en bostadsrättsförsäljning hamna i den situationen att man
            får betala reavinstskatt?
          </note>
          <note type="speaker">
            Anf. 73 Statsrådet ERIK ÅSBRINK (s):
          </note>
          <note>
            Herr talman! Jag har redan svarat på den fråga som
          </note>
          <note>
            Bo Lundgren har ställt. Vi genomför fr.o.m. nästa år lika regler
            för äganderätt och bostadsrätt. Jag ser det som en stor vinst
            att vi når dithän. Jag ser det också som en stor vinst att vi
            så långt det är praktiskt möjligt får en likabehandling av arbetsinkomster
            och kapitalinkomster i skattesystemet.
          </note>
          <note>
            Sedan kan jag instämma i beteckningen ''orimligt''
          </note>
          <note>
            på det skatteförslag som moderaterna tidigare har presenterat.
            Det är orimligt, och det går inte att förverkliga. Den intressanta
            fråga som man kan ställa sig är om den överenskommelse som nyligen
            har träffats mellan moderatledaren och folkpartiledaren också
            innebär att moderatledaren nu överger sin tidigare skattepolitik
            och därmed i tysthet accepterar den skattereform som har genomförts,
            eller om ni moderater alltjämt kräver att skattereformen rivs
            upp för att ni skall kunna bilda en regering tillsammans.
          </note>
          <note type="speaker">
            Anf. 74 BO LUNDGREN (m):
          </note>
          <note>
            Herr talman! Som statsrådet också mycket väl vet kommer marginalskattesänkningarna
            självfallet att ligga fast även vid ett regeringsskifte, som är
            nödvändigt för svensk ekonomi. Om man däremot skall sänka skattetrycket
            -- vilket vi och folkpartiet är överens om -- krävs uppenbarligen
            att några skatter sänks. Exempelvis kan det då bli aktuellt med
            sådana som har varit inslag i finansieringen av skattereformen.
            Man måste sänka vissa skatter för att få ett sänkt skattetryck
            -- det är nödvändigt.
          </note>
          <note>
            Låt mig sedan slå fast att det trots vad statsrådet sade i sitt
            svar -- det har han i och för sig sedan inte velat upprepa --
            är fullt möjligt att hamna i den situationen att man får betala
            reavinstskatt på en faktisk förlustaffär om man försäljer en bostadsrätt.
            Det är orimligt. Det är en följd av att vi har för hög beskattning
            och av att man använder en felaktig teknik. Den bör alltså ändras.
          </note>
          <note type="speaker">
            Anf. 75 Statsrådet ERIK ÅSBRINK (s):
          </note>
          <note>
            Herr talman! Det är ett fullständigt felaktigt återgivande av
            vad jag har sagt. Det är tvärtom på det sättet att med de ändringar
            som vi nu genomför i beskattningen kan vi eliminera ett antal
            fall där beskattningen har varit felaktig, i vissa fall för hög
            och i andra fall för låg. Med den reform vi nu genomför följer
            alltså, som jag ser det, en stor förbättring även i det här avseendet.
          </note>
          <note>
            För övrigt får jag väl tolka Bo Lundgrens uttalanden så, att
            det alltjämt är ett moderat krav att folkpartiet skall hoppa av
            från och riva upp den skattereform som man varit överens med oss
            om att genomföra. Det gäller även reavinstbeskattning av bostäder.
          </note>
          <note type="speaker">
            Anf. 76 BO LUNDGREN (m):
          </note>
          <note>
            Herr talman! I ord vill socialdemokrater ibland sänka skattetrycket.
            Att det aldrig blir så i gärning är väl känt av svenska folket,
            som får betala skatterna. Men om socialdemokraterna i ord vill
            sänka skattetrycket måste också socialdemokraterna överväga att
            exempelvis sänka momsuttaget eller sänka kapitalbeskattningen.
          </note>
          <note>
            Statsrådet Åsbrink sade själv i den offentliga hearingen i skatteutskottet
            att kapitalbeskattningen sannolikt var för hög och att den kanske
            måste omprövas så småningom. Det innebär ett avsteg från skattereformen,
            som tydligen inte får ändras över huvud taget.
          </note>
          <note>
            Låt mig sedan säga att om en person köper en bostadsrätt för
            en viss summa och sedan genomför värdehöjande reparationer och
            underhåll sex år innan denna bostadsrätt försäljs igen och om
            vederbörande finansierar detta med lån är det fullt möjligt för
            vederbörande att hamna i den situationen att han eller hon, om
            vederbörande säljer bostadsrätten med en viss förlust i termer
            av försäljningspris minus anskaffningskostnad, får betala reavinstskatt
            för en faktisk förlust, på grund av att skuldökningen är så stor
            och på grund av att man inte får göra avdrag för reparationen.
            Så är det, statsrådet!
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1990/91:179 om vården i familjehem och skatteomläggningen
          </note>
          <note type="speaker">
            Anf. 77 Statsrådet ERIK ÅSBRINK (s):
          </note>
          <note>
            Herr talman! Stina Eliasson har frågat mig om vilka åtgärder
            jag avser att vidta för att de s.k.
          </note>
          <note>
            familjehemmen -- trots skattereformen -- skall kunna finnas tillgängliga
            för socialtjänstens behov när det gäller vård av barn och ungdom
            i behov av samhällets särskilda stöd.
          </note>
          <note>
            Ett av huvudsyftena med skattereformen är att skapa en neutral
            beskattning av arbetsinkomster.
          </note>
          <note>
            Detta gäller i princip alla slag av ersättningar för arbetsinsatser.
          </note>
          <note>
            Beträffande kostnadsersättningar har i princip offentligt anställda
            varit befriade från att ta upp dem till beskattning, och de har
            då inte heller fått avdrag för de omkostnader som ersättningen
            avsett att täcka. Av likformighetsskäl gäller i fortsättningen
            emellertid samma beskattningsregler för såväl offentligt som privat
            anställda i detta avseende. Kostnadsersättningar skall således
            tas upp som intäkt medan avdrag medges för omkostnaderna.
          </note>
          <note>
            Vad jag nu sagt kommer också att gälla för sådan kostnadsersättning
            som utges för vård av person i enskilt familjehem. Det kan vara
            svårt att beräkna omkostnadernas storlek. Det är därför dessa
            normalt bör antas kunna uppgå till ett schablonbelopp med vilket
            avdrag kan medges vid taxeringen. I sådana fall kommer inte heller
            preliminärskatt att dras på kostnadsersättningen.
          </note>
          <note>
            Riksskatteverket bör kunna ge närmare rekommendationer om bl.a.
            schablonbeloppens storlek. Det står naturligtvis den skattskyldige
            fritt att visa att kostnaderna varit högre och på så vis få avdrag
            för dessa.
          </note>
          <note>
            Skatteomläggningen leder till likformig och lägre beskattning
            av arbetsinkomster. Skattereformen bör därför enligt min mening
            få en positiv inverkan på människors engagemang i familjehemsvården.
          </note>
          <note>
            Talmannen konstaterade att frågeställaren inte var närvarande
            i kammaren och förklarade överläggningen avslutad.
          </note>
          <note>
            15 § Svar på fråga 1990/91:172 om åtgärder i anledning av riksdagens
            tillkännagivanden i vissa biståndsfrågor
          </note>
          <note>
            Anf. 78 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Jan-Erik Wikström har frågat mig om vilka åtgärder
            som vidtagits med anledning av riksdagens beslut i vissa biståndsfrågor.
          </note>
          <note>
            Frågorna som Jan-Erik Wikström tar upp åtgärdas för närvarande
            på olika sätt inom UD och biståndsmyndigheterna.
          </note>
          <note>
            När det gäller utredningen om kreditinstrumentets roll i biståndet
            kan jag meddela Jan-Erik Wikström att den kommer att tillsättas
            inom kort. Direktiv till utredningen håller på att utarbetas,
            och enligt vår tidsplan skall resultatet av utredningen kunna
            presenteras före sommaren 1991. Utredningens uppgift är beroende
            av andra diskussioner och överväganden som t.ex. regeringens ställningstagande
            till utredningen om det bilaterala biståndets organisation och
            arbetssätt, och i synnerhet då förslagen som gäller behovet av
            att stödja u-ländernas näringslivsutveckling.
          </note>
          <note>
            Utredningen kommer nu lägligt i tiden, inte minst med hänsyn
            till de livliga internationella diskussioner som pågår om krediternas
            roll i biståndet. Att utarbeta direktiv som sätter frågan i sitt
            rätta internationella sammanhang har tagit några månader.
          </note>
          <note>
            Jan-Erik Wikströms andra fråga gäller det franskspråkiga Afrika.
            FNs utvecklingsprogram,
          </note>
          <note>
            Världsbanken och Afrikanska utvecklingsbanken har tagit initiativ
            till en särskild fond för att bygga upp kunskap och kapacitet
            för att i ett långsiktigt perspektiv skapa underlag för utvecklingspolitiken
            i Afrika. Efter riksdagens beslut har Sverige aktivt medverkat
            i detta arbete och kommer att ingå i en styrelse för fonden som
            väntas börja sin verksamhet i början av år 1991. En viktig fråga
            har för svensk del varit att det franskspråkiga Afrikas problem
            och behov skall uppmärksammas. Arbetet i fonden ger anledning
            till att bygga upp kunskap på svensk sida om förhållandena i dessa
            länder.
          </note>
          <note>
            Den tredje delfrågan avsåg hur hemvändande biståndsarbetares
            erfarenheter tas till vara. Med breddningen i det svenska biståndssamarbetet
            kommer nya personalkategorier in i bilden. SIDAs nya utbildningsbyrå
            söker nya vägar för att ta till vara dessa personalkategoriers
            erfarenheter i biståndsarbetet. Det avser bl.a. möjligheter att
            mer systematiskt dra in företagsanställd personal i utbildningsverksamheten.
            I årets budgetproposition avser jag att återkomma till hela frågan
            om utvärderings- och erfarenhetsåterföring i det svenska biståndet.
          </note>
          <note type="speaker">
            Anf. 79 JAN-ERIK WIKSTRÖM (fp):
          </note>
          <note>
            Herr talman! Jag läser självfallet allt riksdagstryck, särskilt
            skrivelser från regeringen, mycket noggrant. När jag läste skrivelse
            1990/91:15 och kom till s. 24, fann jag under rubriken
          </note>
          <note>
            Internationellt utvecklingssamarbete att skrivelsen var slutbehandlad.
            Jag undrade då vad som hade hänt med de tre tillkännagivanden
            som utrikesutskottet hemställt om att riksdagen skulle göra. Tillkännagivandena
            gällde alltså åtgärder för en långsiktig kunskapsuppbyggnad om
            det fransktalande Afrika, en parlamentarisk utredning med uppgift
            att göra en översyn av u-krediterna och andra kreditinstrument
            från biståndspolitisk synpunkt samt vikten av att ta till vara
            hemvändande biståndsarbetares erfarenheter. Det stod att läsa
            att skrivelsen var slutbehandlad, men inte ett ord om dessa tillkännagivanden.
            Det var därför jag ställde min fråga.
          </note>
          <note>
            Jag tackar nu biståndsministern för svaret. Jag vet inte vad
            som har hänt, om man i raketfart har tagit upp dessa tre frågor
            inom utrikesdepartementet för att kunna komma med ett lämpligt
            svar i dag. Min fråga är: Varför fanns inte dessa tillkännagivanden
            omnämnda i regeringens skrivelse?
          </note>
          <note>
            Anf. 80 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Tiden mellan riksdagens beslut om biståndsbudgeten
            och denna skrivelse är omkring en månad. Under denna månad har
            vi inte hunnit att fullfölja alla de propåer som riksdagen har
            kommit med. Det är kutym att regeringen får ta litet längre tid
            på sig än så. Detta är orsaken till att dessa tillkännagivanden
            inte har behandlats i skrivelsen.
          </note>
          <note>
            Så här i efter hand tycks det mig felaktigt att tolka detta som
            att skrivelsen är slutbehandlad, för det är den naturligtvis inte.
            Vi fortsätter att behandla detta.
          </note>
          <note type="speaker">
            Anf. 81 JAN-ERIK WIKSTRÖM (fp):
          </note>
          <note>
            Herr talman! Misstag kan ju hända i de bästa kretsar. Om man
            bara erkänner misstagen, så blir man genast förlåten.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1990/91:120 om plan- och bygglagen
          </note>
          <note>
            Anf. 82 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Karin Israelsson har frågat mig om jag anser att
            plan- och bygglagen (1987:10) spelat ut sin roll. Bakgrunden till
            frågan är regeringens beslut i ett ärende avseende ett överklagande
            av en detaljplan i Umeå kommun.
          </note>
          <note>
            Svaret är nej. Plan- och bygglagen är både nu och fortsättningsvis
            grunden för samhällsplaneringen och ett viktigt instrument för
            medborgarinflytandet.
          </note>
          <note type="speaker">
            Anf. 83 KARIN ISRAELSSON (c):
          </note>
          <note>
            Herr talman! Jag vill tacka bostadsministern för svaret, som
            var ett klart nej på min fråga om planoch bygglagen har spelat
            ut sin roll.
          </note>
          <note>
            Jag undrar ändå om detta är med sanningen överensstämmande, eftersom
            regeringen genom ett beslut har godkänt byggande av ett höghus
            som skall bli hotell i centrala Umeå, där det finns riksintressanta
            områden som enligt fastlagd stadsplan är av riksintresse.
          </note>
          <note>
            Nu vill en penningstark intressent bygga ett höghushotell mitt
            i centrala staden, och detta har regeringen genom sitt beslut
            stöttat. Det finns inga motiv i regeringsbeslutet till varför
            man har gått ifrån stadsplanen. Området är tydligen inte längre
            av riksintresse, då man tillåter byggandet av detta höghushotell.
          </note>
          <note>
            Eftersom det saknas skäl, funderar också många andra kommuner
            över vad som ligger bakom beslutet. Inte minst inom Stockholms
            kommun undrar man vad regeringen egentligen menar.
          </note>
          <note>
            Det enda som statsrådet har anfört var när han under en intervju
            i Ekot sade att han inte vill köra över de lokala politikerna
            i Umeå, men en sådan intervju kan ju inte innehålla allt. Det
            är väl inget skäl som det finns något stöd för i plan- och bygglagen!
          </note>
          <note>
            Kommer detta att bli vägledande inför framtiden?
          </note>
          <note>
            Kommer de starka ekonomiska intressena att väga tyngre än riksintressen,
            miljöintressen och bevarandeintressen? I så fall borde det ske
            en lagändring eller ett slopande av kriteriet riksintressen, om
            dessa så snabbt kan köras över när det finns andra intressenter
            med i bilden.
          </note>
          <note>
            Statsrådet borde ha kunnat motivera beslutet.
          </note>
          <note>
            Anf. 84 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Jag vill med kraft vända mig emot påståendet att
            det för regeringens ställningstagande skulle ha haft någon som
            helst betydelse vem det är som skall bebygga tomten. Regeringen
            har i enlighet med vad som sägs i plan- och bygglagen prövat detta
            ärende.
          </note>
          <note>
            Om man ifrågasätter om ett riksintresse har påverkats av en plan
            är det länsstyrelsen som i första hand har att bevaka ett riksintresse
            och att det inte -- som det uttrycks i lagen -- påtagligt skadas
            av de kommunala besluten. Länsstyrelsen har gjort en genomgång,
            och man har kommit fram till att riksintresset inte påtagligt
            skadas av de kommunala besluten. Därför har man ansett att det
            var möjligt att godta denna plan. Regeringen har gjort samma bedömning
            som länsstyrelsen.
          </note>
          <note>
            Regeringen har också bedömt att riksintresset inte påtagligt
            skadas i detta fall och har därför ansett att planen kan antas.
          </note>
          <note>
            Det har i denna fråga också förekommit en lång rad överklaganden
            från kommuninnevånare. Låt mig bara säga att det inte är fråga
            om att köra över en lokal opinion. Det är fråga om att mot bakgrund
            av vad som sägs i plan- och bygglagen bedöma det som vi hade att
            i första hand ta ställning till, nämligen riksintresset som sådant.
            Vi har alltså i regeringen funnit att det inte påtagligt skadas
            av det kommunala beslutet.
          </note>
          <note type="speaker">
            Anf. 85 KARIN ISRAELSSON (c):
          </note>
          <note>
            Herr talman! Det var bra att höra att det funnits i varje fall
            några tankar i samband med beslutet och att detta inte tillkommit
            på lösa boliner, men vad bostadsministern förtiger är att riksantikvarieämbetet
            och boverket har ansett att det aktuella läget är av så stort
            riksintresse att det är bevarandevärt. Det är för en lekman som
            mig när jag reser genom Umeå stad helt klart att stadssilhuetten
            och miljön kommer att förändras alldeles påtagligt av detta stora
            spökhotell mitt inne i en låg bebyggelse. Det kommer att skymma
            mycket av den utsikt som finns mot den vackra älvbrinken osv.
          </note>
          <note>
            Dessutom kommer hotellet att påverka miljön i staden, eftersom
            det kommer att dra till sig mycken trafik. Det vore kanske på
            sin plats att man klarare definierade vad ett riksintresse är
            och om det kan offras så här lätt.
          </note>
          <note>
            Anf. 86 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Jag vill upprepa att det finns ett riksintresse
            ur kulturminnesvårdssynpunkt i centrala Umeå. Det är helt riktigt
            att riksantikvarieämbetet menade att detta riksintresse skulle
            ta skada av detta kommunala beslut.
          </note>
          <note>
            Länsstyrelsen och även regeringen gjorde en annan bedömning.
            Regeringen har därför, som sagt, mot bakgrund av att vi ansett
            att riksintresset icke påtagligt skadas om planen genomförs, antagit
            planen. Det är det som ligger bakom beslutet och den redovisning
            som jag har lämnat.
          </note>
          <note type="speaker">
            Anf. 87 KARIN ISRAELSSON (c):
          </note>
          <note>
            Herr talman! Det är bara att beklaga att beslutet har utfallit
            på detta sätt. Det kan inte vara så att alla mellanstora städer
            i Sverige numera skall ha ett höghus inne i centrala staden för
            att de skall anses vara städer av god kvalitet. Det finns många
            områden i Umeåregionen som skulle ha passat betydligt bättre för
            inplacering av ett höghushotell.
          </note>
          <note>
            Man var inte bunden vid en förläggning enbart till denna plats.
          </note>
          <note>
            Regeringen borde kanske också ha tagit litet mera hänsyn till
            de protester som även har riktats mot regeringen i detta ärende.
            Också de tunga myndigheterna riksantikvarieämbetet och boverket
            gjorde en annan avvägning.
          </note>
          <note>
            Beslutet får dessutom den principiella följden att det skapas
            en stor osäkerhet om huruvida det över huvud taget finns någon
            mening i att för framtiden klassa miljöer som riksintressanta.
            Den situationen uppstår om man så snabbt kan gå ifrån ett sådant
            här avgörande, dessutom på så svaga grunder som har skett i Umeå.
          </note>
          <note>
            Anf. 88 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Regeringens prövning har gällt ärendet i Umeå. Regeringen
            kommer självfallet i alla de sammanhang där det anförs att riksintressen
            skulle ta skada att pröva ärendena från fall till fall.
          </note>
          <note>
            Det är alltså inte fråga om prejudicerande ställningstaganden,
            utan de är att betrakta som ställningstaganden i de aktuella fallen.
            I detta fall har det gällt påverkan på riksintressen beträffande
            kulturminnesvården i den centrala delen av Umeå, och regeringen
            har funnit att ett antagande av planen inte skulle innebära någon
            påtaglig skada för riksintresset. Det är det som har legat till
            grund för beslutet.
          </note>
          <note type="speaker">
            Anf. 89 KARIN ISRAELSSON (c):
          </note>
          <note>
            Herr talman! Det återstår naturligtvis att se. Jag antar att
            det kommer flera prövningsärenden till regeringen. Med det inträffade
            som grund kommer man kanske att vilja få fram den tolkningen att
            regeringen kräver sådana här beslut. Vi skall naturligtvis med
            stort intresse följa den inställning som regeringen ger uttryck
            för i de olika frågorna.
          </note>
          <note>
            Vi förstår att det i detta fall haft stor betydelse att starka
            socialdemokratiska företrädare har stått bakom beslutet. Jag tycker
            inte att detta skall väga tyngst, utan det är riksintresset som
            i sådana fall skall göra det. Jag ser det som ett stort svek mot
          </note>
          <note>
            Umeå stads innerkärna att man tillåter byggandet av ett hotell
            av den här storleksordningen där.
          </note>
          <note>
            Anf. 90 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Jag vill än en gång med skärpa understryka att de
            insinuationer som nu görs om vad som skulle varit bakgrunden till
            regeringens beslut är i allt oriktiga. Det enda som varit vägledande
            för oss är bestämmelserna i plan- och bygglagen, varvid vi haft
            att pröva om ett riksintresse lider påtaglig skada, om en plan
            antas.
          </note>
          <note>
            Vi har funnit att det här inte lider någon påtaglig skada och
            att planen därför kan antas.
          </note>
          <note>
            Jag undanber mig varje form av insinuationer om att annat skulle
            ha varit vägledande för regeringens beslut i denna fråga.
          </note>
          <note type="speaker">
            Anf. 91 KARIN ISRAELSSON (c):
          </note>
          <note>
            Herr talman! Det som statsrådet nu tillade om beslutsunderlaget
            var intressant. Det är naturligtvis tröstefullt att hänsynen till
            plan- och bygglagen varit vägledande, men det stillar inte den
            oro inför framtiden som jag känner när man kan frångå en översiktsplan
            och på detta sätt klart förändra en stadsbild.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1990/91:144 om lagstiftningen om brutet räkenskapsår
          </note>
          <note>
            Anf. 92 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Karl-Gösta Svenson har frågat finansministern vilka
            åtgärder han tänker vidta för att åstadkomma en fullgod lagstiftning
            avseende brutna räkenskapsår. Arbetet inom regeringen är så fördelat
            att det är jag som skall svara på frågan.
          </note>
          <note>
            Reglerna om räkenskapsår finns i bokföringslagen.
          </note>
          <note>
            Riksdagen beslöt i våras om vissa ändringar i reglerna som trädde
            i kraft den 1 juli i år.
          </note>
          <note>
            Ändringarna innebär att bl.a. enskilda näringsidkare som regel
            skall ha kalenderåret som räkenskapsår. Som Karl-Erik Svenson
            har varit inne på finns det sedan tidigare en regel som innebär
            att alla företag inom en koncern skall ha samma räkenskapsår.
            En koncern i dagens mening kan bestå exempelvis av en enskild
            näringsidkare och ett aktiebolag som ägs av honom. Sammantaget
            leder detta till att ett aktiebolag som ägs av t.ex. en enskild
            näringsidkare nu kan behöva byta räkenskapsår så att det blir
            samma inom koncernen. Detta gäller emellertid inte om näringsidkaren
            är en enskild jordbrukare, eftersom denne omfattas av jordbruksbokföringslagen,
            som inte har någon liknande koncernregel. Av detta följer att
            den jordbrukare som i Karl-Gösta
          </note>
          <note>
            Svensons exempel äger mer än hälften av aktierna i ett byggnadsföretag
            inte behöver lägga om räkenskapsåret i aktiebolaget.
          </note>
          <note>
            Reglerna i bokföringslagen innebär vidare att man kan få dispens
            från den nu angivna regleringen.
          </note>
          <note>
            Förutsättningen för dispens är att det föreligger synnerliga
            skäl. Dispensfrågorna prövas av riksskatteverket, vars beslut
            kan överklagas till regeringen.
          </note>
          <note>
            Karl-Gösta Svenson har påstått att en tillämpning av de nu gällande
            reglerna på detta område innebär att man måste bryta mot minst
            en av de i sammanhanget relevanta lagarna. Jag förstår inte vad
            han menar med det. Såvitt jag förstår är så inte fallet. Jag kan
            därför inte heller finna någon anledning att nu ändra dessa bestämmelser.
          </note>
          <note type="speaker">
            Anf. 93 KARL-GÖSTA SVENSON (m):
          </note>
          <note>
            Herr talman! Jag tackar statsrådet för svaret. Det är bra att
            vi har fått detta klarläggande beträffande jordbrukarna, men av
            svaret kan man konstatera att det uppstår en styrande effekt när
            en person som idkar enskild näringsverksamhet samtidigt driver
            ett bolag inom en helt annan bransch. Även när det inte föreligger
            något samband mellan verksamheterna får man den effekten att räkenskapsåret
            måste ändras till kalenderår för det aktuella bolaget. Jag tycker
            att det är en svaghet i lagstiftningen. Det är näst intill omöjligt
            att få dispens, eftersom det härför fordras att synnerliga skäl
            skall föreligga.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1990/91:159 om köerna vid kriminalvården
          </note>
          <note>
            Anf. 94 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Hugo Hegeland har frågat mig vilka åtgärder jag
            har för avsikt att vidta eller föreslå för att minska köerna till
            fångvården.
          </note>
          <note>
            Av Hugo Hegelands fråga får man intrycket att dömda som skall
            verkställa ett fängelsestraff inte kan tas emot. Så är inte fallet.
            De som inställer sig på en anstalt med ett föreläggande eller
            en verkställbar dom får alltid omgående påbörja verkställigheten.
          </note>
          <note type="speaker">
            Anf. 95 HUGO HEGELAND (m):
          </note>
          <note>
            Herr talman! Jag tackar statsrådet för försöket att svara på
            min fråga. Jag är mycket förvånad över svaret, eftersom min fråga
            föranleddes av just meddelanden i pressen och i TV om ökande köer
            till fängelserna. Nu bestrider statsrådet detta, och det var ju
            utomordentligt intressant, eftersom en av anledningarna till att
            man halverade strafftiden just var att man ville minska köerna
            till fängelserna. Det har alltså uppstått en helt ny situation.
          </note>
          <note>
            Svaret ger ett starkt intryck av att statsrådet inte vet vad
            ordet ''verkställa'' betyder. Det är ju inte de dömda som skall
            verkställa ett fängelsestraff, utan det är givetvis kriminalvården
            som verkställer straffet. Den dömde avtjänar straffet. Man bör
            enligt min uppfattning i detta sammanhang ha bättre distinktioner.
          </note>
          <note>
            Drygt 16 000 personer per år döms i dag till fängelse eller kriminalvård,
            som det heter i förskönande syfte. Man har diskuterat att det
            måste byggas fler fängelser eller kriminalvårdsanstalter, men
            det fattas pengar, och därför har vi fått köer. Är detta helt
            felaktigt, statsrådet?
          </note>
          <note>
            Anf. 96 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Läget är det att vi har en mycket hög beläggning
            i våra fängelser. De öppna anstalterna har i dag i vart fall på
            sina håll en beläggning på upp emot 96 %, och det är högre än
            föregående år. På de slutna anstalterna var beläggningen den 1
          </note>
          <note>
            november i år 91 %.
          </note>
          <note>
            Vi har som ambition att hålla en beläggning på
          </note>
          <note>
            85 % för att i anstalterna ha utrymme för placeringar som kräver
            hänsyn till särskilda behov.
          </note>
          <note>
            Vi har numera en mycket ambitiös kriminalvård, som försöker tillgodose
            exempelvis behovet av att få komma till en narkotikafri anstalt
            eller till en anstalt som har en särskild behandling att erbjuda.
          </note>
          <note>
            När vi har en så pass hög beläggning som det här är fråga om
            -- över 90 % -- uppstår givetvis svårigheter när det gäller att
            uppfylla dessa ambitioner.
          </note>
          <note>
            Dessutom är kriminalvårdsstyrelsens system för placeringar av
            dem som är dömda och skall inställa sig för verkställighet föråldrat.
            Vi har än så länge inget ADB-stöd.
          </note>
          <note>
            Detta är emellertid frågor som kriminalvårdsstyrelsen mycket
            aktivt arbetar med, och vi har vidtagit särskilda åtgärder för
            att få till stånd en större effektivitet när det gäller att utnyttja
            de tillgängliga fängelseplatserna.
          </note>
          <note type="speaker">
            Anf. 97 HUGO HEGELAND (m):
          </note>
          <note>
            Herr talman! Jag tackar statsrådet för detta betydligt fylligare
            svar, som bättre svarar mot min fråga och anledningen till min
            fråga. Eftersom jag har suttit vid förhandlingarna i justitieutskottet
            och även har besökt kriminalvårdsanstalter kan jag säga att det
            är mycket ambitiöst att man försöker placera de dömda i rätta
            miljöer. Detta är särskilt problematiskt när det gäller längre
            fängelsestraff, och det skapar givetvis köer.
          </note>
          <note>
            Jag skulle utöver detta vilja ställa en fråga. Det är heller
            inte omöjligt att statsrådet har funderat över detta. I USA har
            det blivit allt vanligare att privata firmor tar över fängelserna.
            Jag har sett en uppgift i tidningen Arbetet -- som naturligtvis
            är ett verkligt sanningsvittne -- från den 13 maj om att privata
            fängelser öppnas runt om i landet i USA. Det finns även en del
            ideella föreningar inom den här verksamheten. Bl.a. sköts ett
            kvinnofängelse i
          </note>
          <note>
            Minnesota av den frivilliga organisationen
          </note>
          <note>
            Volunteers of America. Andra fängelser sköts av vinstdrivande
            företag, såsom The Corrections
          </note>
          <note>
            Cooperation of America, i översättning ungefär
          </note>
          <note>
            ''det amerikanska tuktbolaget''. Florida var den första delstaten
            som hade en ungdomsvårdsskola av den här typen.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1990/91:164 om registrerat partnerskap för
            homosexuella
          </note>
          <note>
            Anf. 98 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Ylva Johansson har frågat mig om regeringen avser
            att presentera ett lagförslag om registrerat partnerskap för homosexuella
            under innevarande riksmöte.
          </note>
          <note>
            Det förslag till lagstiftning om registrerat partnerskap som
            socialstyrelsen har utarbetat behandlas för närvarande inom justitiedepartementet.
            Förslaget, som snarare kan karakteriseras som en skiss, reser
            en hel del frågeställningar som kräver ytterligare analyser.
          </note>
          <note>
            Socialstyrelsens förslag innehåller t.ex inte någon fullständig
            inventering av de rättsverkningar som kan följa, utan är mera
            att se som en modell. Det fortsatta nödvändiga beredningsarbetet
            bör äga rum under parlamentarisk medverkan. Detta arbete kommer
            knappast att kunna slutföras inom sådan tid att ett lagförslag
            kan överlämnas till riksdagen under innevarande riksmöte.
          </note>
          <note type="speaker">
            Anf. 99 YLVA JOHANSSON (v):
          </note>
          <note>
            Herr talman! Riksdagen har konstaterat att det är samma känslomässiga
            och ekonomiska sammanbindning som utgör grunden för både heterosexuell
            och homosexuell samlevnad. Men homosexuella par saknar i dag möjlighet
            till ett fastare familjebildningssystem. Regeringen har själv
            tidigare framfört att det måste vara en viktigt samhällsuppgift
            att underlätta en stabil homosexuell samlevnad.
          </note>
          <note>
            Nu har socialstyrelsen presenterat ett lagförslag som syftar
            till att rättslikhet mellan hetero- och homosexuella parförhållanden
            skall uppnås i flera viktiga avseenden.
          </note>
          <note>
            Jag vill tacka justitieministern för svaret, men jag är besviken
            över att regeringen inte planerar att komma med en proposition
            i den här frågan under detta riksmöte. Jag skulle vilja fråga
            justitieministern om regeringen har för avsikt att presentera
            ett lagförslag om registrerat partnerskap för homosexuella eller
            om det här är ett försök att begrava frågan. Såvitt jag är underrättad
            har också den socialdemokratiska partikongressen uttalat sig positivt
            i frågan och uttalat att frågan bör ges en skyndsam behandling
            av regeringen.
          </note>
          <note>
            Jag skulle också vilja fråga om anledningen till att man vill
            ha en parlamentarisk beredning. Det är ju sällan riksdagen ställer
            sig negativ till en parlamentarisk beredning av en fråga. Men
            på vilka punkter finns det anledning att förankra den här frågan
            i andra partier? Min övertygelse är att en ganska bred majoritet
            av den här kammaren i dag skulle stödja ett förslag från regeringen
            om införande av registrerat partnerskap för homosexuella.
          </note>
          <note>
            Anf. 100 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Det gläder mig att Ylva Johansson är övertygad om
            att det i riksdagen finns en bred enighet om att i den här frågan
            följa den riktning som socialstyrelsen har presenterat i sitt
            förslag.
          </note>
          <note>
            Det torde underlätta det beredningsarbete som kvarstår innan
            regeringen har möjlighet att lägga fram en proposition.
          </note>
          <note>
            Regeringen kommer att arbeta med den här frågan så skyndsamt
            som det över huvud taget är möjligt.
          </note>
          <note type="speaker">
            Anf. 101 YLVA JOHANSSON (v):
          </note>
          <note>
            Herr talman! Det var välkommet att regeringen skall arbeta så
            skyndsamt som möjligt. Men jag skulle ändå vilja ställa en kompletterande
            fråga, eftersom jag tycker att det vore mycket olyckligt om frågan
            skulle behöva dras igenom valrörelsen och inte kunde avgöras förrän
            efter det kommande valet. Socialstyrelsen förslag har ju i alla
            fall av socialstyrelsen presenterats som ett lagförslag, och det
            har de fördelarna att det inte skulle innebära många ändringar
            i annan lagstiftning. På vilka punkter betraktas detta förslag
            som skiss eller modell?
          </note>
          <note>
            Anf. 102 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Det vi talar om nu är ett helt nytt rättsinstitut
            i svensk lagstiftning. När man inför ett sådant är det ganska
            viktigt att man har klart för sig vilka rättsverkningar som kan
            följa. Detta måste naturligtvis beredas på ett noggrant sätt.
            Det vore mycket olyckligt om vi genomförde en så pass genomgripande
            lagändring som detta innebär utan att vara övertygade om att den
            kommer att fungera och vilka konsekvenser den över huvud taget
            får.
          </note>
          <note>
            Jag reagerar litet grand mot Ylva Johanssons sätt att närma sig
            frågan. Vi har ett förslag från socialstyrelsen. Det kräver ytterligare
            beredning, bl.a. för att, som jag tidigare sade, inventera de
            olika rättsverkningar som kan bli en följd av institutet. Detta
            kräver en utredning i vanlig ordning, och jag bedömer det för
            närvarande knappast som möjligt, ens om arbetet sker med största
            skyndsamhet, att en proposition kan föreligga under innevarande
            riksmöte. Det är möjligt att vi hinner med det, men jag bedömer
            det som väldigt svårt att hinna med. Jag tycker att Ylva
          </note>
          <note>
            Johansson borde vara nöjd med ett sådant svar.
          </note>
          <note type="speaker">
            Anf. 103 YLVA JOHANSSON (v):
          </note>
          <note>
            Herr talman! Jag har naturligtvis stort förtroende för regeringens
            beredningsarbete. Jag är själv inte jurist och kan inte avgöra
            frågan. Självfallet litar jag på att regeringen gör en riktig
            bedömning av hur man behöver förbereda andra rättsliga verkningar.
          </note>
          <note>
            Men vad jag frågade var på vilka punkter detta gällde och hur
            förslaget förhåller sig till det danska förslaget, som redan är
            genomfört.
          </note>
          <note>
            Överläggningen var härmed avslutad.
          </note>
          <note>
            Ajounering
          </note>
          <note>
            Kammaren beslöt kl. 16.39 på förslag av talmannen att ajournera
            frågestunden till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00
          </note>
          <note>
            20 § Svar på fråga 1990/91:116 om grundvattnet
          </note>
          <note>
            Anf. 104 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Gudrun Schyman har frågat mig om jag är beredd att
            medverka till ett snabbt riksdagsbeslut i enlighet med naturvårdsverkets
            önskan i fråga om skydd av grundvattnet.
          </note>
          <note>
            Situationen beträffande grundvattnet är allvarlig.
          </note>
          <note>
            Regeringen uppdrog därför i augusti 1989 åt naturvårdsverket
            att utarbeta underlag för en nationell strategi för god vattenkvalitet.
            Uppdraget har redovisats till regeringen i mitten av september
            i år i form av rapporten Sötvatten '90, ett aktionsprogram för
            en nationell strategi för god vattenkvalitet. Rapporten kompletterar
            de andra aktionsplanerna Hav '90, Luft '90 och Natur '90.
          </note>
          <note>
            Samtliga dessa aktionsplaner har tagits fram på uppdrag av regeringen
            som ett led i förberedelserna för den miljöproposition som läggs
            fram för riksdagen under våren. Regeringen kommer då att ge sin
            helhetssyn på miljöpolitiken och också närmare redogöra för sitt
            ställningstagande till de åtgärder som föreslås i Sötvatten '90.
          </note>
          <note>
            Då Gudrun Schyman, som framställt frågan, anmält att hon var
            förhindrad att närvara vid sammanträdet, medgav andre vice talmannen
            att
          </note>
          <note>
            Annika Åhnberg i stället fick delta i överläggningen.
          </note>
          <note type="speaker">
            Anf. 105 ANNIKA ÅHNBERG (v):
          </note>
          <note>
            Herr talman! Gudrun Schyman är tyvärr förhindrad att närvara
            här i kammaren i dag. Jag ber att på hennes vägnar få tacka för
            svaret på denna fråga.
          </note>
          <note>
            Gudrun Schyman har ställt frågan därför att hon känner stor oro,
            vilket ministerns svar bekräftar att vi alla gör, över situationen
            för grundvattnet. Vi tycker naturligtvis att det är mycket bra
            att naturvårdsverket har fått i uppgift att göra en samlad utredning
            kring grundvatten och sötvatten i övrigt och att detta kommer
            till riksdagen i samband med att vi behandlar den stora miljöpolitiska
            propositionen.
          </note>
          <note>
            Det kan ändå inte hjälpas att man ibland känner att det finns
            delar i detta beslut som vi hade kunnat ta upp tidigare och att
            ambitionen att behandla helheten kan leda till att kanske förhållandevis
            enkla men viktiga beslut i onödan fördröjs. Jag tänker då särskilt
            på en del som berörs i denna fråga, nämligen saltvatteninträngningen
            speciellt i skärgårdsområden. Där har vi från vänsterpartiet tidigare
            motionerat och krävt att man skulle belägga denna rätt att använda
            vattnet med någon typ av tillståndsplikt i syfte att göra människor
            uppmärksamma på vad som faktiskt håller på att hända och att det
            faktum att någon oansvarigt utnyttjar vatten på sin fritidstomt
            till sitt fritidshus kan leda till att man -- för hur långt fram
            till vet vi inte -- ödelägger möjligheterna för alla att få tillgång
            till färskvatten. Därför tycker vi nog att frågan hade kunnat
            bli föremål för riksdagens beslut redan för några år sedan. Därmed
            hade vi kanske sluppit en del av de problem som vi har sett föregående
            sommar men även denna sommar.
          </note>
          <note>
            Anf. 106 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Det är i och för sig riktigt att vi genom att ha
            ingripit på ett tidigare stadium, innan vi fick en så omfattande
            exploatering av vissa väldigt känsliga skärgårdsområden, skulle
            ha kunnat förebygga denna situation. Det var för att få en möjlighet
            att hantera dessa frågor som naturvårdsverket fick uppdraget.
          </note>
          <note>
            Remissinstanserna yttrade sig över förslaget den 5
          </note>
          <note>
            november. Det har inte riktigt gått en vecka sedan dess. Jag
            kan försäkra att vi inte kommer att dröja med att vidta åtgärder
            nu.
          </note>
          <note>
            Det rör sig om bl.a. ganska komplicerade lagfrågor och gammal
            sedvanerätt, som man måste angripa.
          </note>
          <note>
            Det är inte så enkelt, vilket naturvårdsverket också har påpekat.
            Jag vill dock säga att det finns möjligheter för kommuner och
            länsstyrelser att ingripa även med stöd av nuvarande lagstiftning.
          </note>
          <note>
            Också detta är ganska komplicerat. Men jag skall ge ett exempel.
          </note>
          <note>
            Det finns i vattenlagen en allmän aktsamhetsregel, som innebär
            att var och en måste iaktta aktsamhet så att icke vattentillgången
            skadas. För att förstärka skyddet för en yttre grundvattentillgång
            får länsstyrelsen inrätta ett vattenskyddsområde kring denna samt
            föreskriva de inskränkningar i rätten att förfoga över fastigheter
            och meddela de andra föreskrifter som behövs.
          </note>
          <note>
            Det finns alltså faktiskt möjligheter att ingripa med utnyttjande
            av nuvarande lagstiftning. Men jag tror att det kommer att vara
            till nytta att få en samlad strategi, som vi kan se till att alla
            tillämpar i fortsättningen.
          </note>
          <note type="speaker">
            Anf. 107 ANNIKA ÅHNBERG (v):
          </note>
          <note>
            Herr talman! Jag delar uppfattningen att det är en fördel om
            vi kan få en samlad strategi. En anledning till att enskilda kommuner
            eller länsstyrelser inte utnyttjar denna möjlighet kan vara att
            de tycker att det är mycket svårt att gå fram på egen hand och
            avvika i väsentliga avseenden från hur likartade situationer blir
            behandlade i andra delar av landet. Jag tror också att det kan
            vara så att man inte har uppmärksammat denna möjlighet och att
            kommunerna kanske inte har upplevt att de har fått tillräckligt
            stöd i att använda sig av denna möjlighet. Regeringen borde kanske
            på ett tydligare sätt ha markerat för de kommuner som har starkt
            hotade områden att denna möjlighet redan finns och att kommunerna,
            om problemen är mycket allvarliga, borde ha använt denna möjlighet
            redan tidigare.
          </note>
          <note>
            Anf. 108 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Det syftet tjänar faktiskt själva utredningen, som
            har kartlagt detta och på ett tydligt sätt talat om att möjligheten
            finns.
          </note>
          <note>
            Naturvårdsverket håller nu på att förbereda föreskrifter till
            kommuner och länsstyrelser i denna fråga.
          </note>
          <note>
            Naturvårdsverket har framhållit att det skulle vara bra att göra
            en smärre ändring i vattenlagen enligt vilken tillsynsmyndigheten
            kan vid vite förelägga någon som saknar tillstånd till vattenuttag
            att upphöra med sin verksamhet även under period då beslutet är
            överklagat. En sådan lagändring förbereds just nu i justitiedepartementet.
          </note>
          <note type="speaker">
            Anf. 109 ANNIKA ÅHNBERG (v):
          </note>
          <note>
            Herr talman! Även om vi nu har klagat över att dessa beslut har
            dröjt för länge, vill jag gärna avsluta denna debatt med att säga
            att vi är mycket glada över att dessa frågor nu skall bli föremål
            för riksdagsbehandling. Jag är även glad över vad ministern sade
            om att regeringen verkligen inte skall, när utredningen och remissomgången
            är klara, dröja med att komma med förslag så att vi kan i bästa
            möjliga mån reparera tidigare synder på detta område.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1990/91:152 om åtgärder för att stärka skyddet
            av älvarna enligt naturresurslagen
          </note>
          <note>
            Anf. 110 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Siw Persson har, med hänvisning bl.a.
          </note>
          <note>
            till pågående regeringsprövning av ett markavvattningsföretag
            vid Brattströmmen i
          </note>
          <note>
            Österdalälven, frågat mig vilka initiativ jag är beredd att ta
            för att stärka älvarnas skydd i naturresurslagen.
          </note>
          <note>
            Låt mig först konstatera att de älvar och älvsträckor som riksdagen
            beslutat undanta från vattenkraftsutbyggnad har ett lagligt skydd
            genom bestämmelser i naturresurslagen 3 kap. 1 och 6 §§.
          </note>
          <note>
            Detta skydd innebär förbud mot vattenkraftverk, vattenreglering
            eller vattenöverledning för kraftändamål. Bestämmelserna innebär
            också att andra exploateringsföretag och ingrepp i miljön får
            komma till stånd inom de berörda områdena, endast om det kan ske
            på ett sätt som inte påtagligt skadar områdenas natur- och kulturvärden.
          </note>
          <note>
            Enligt min uppfattning är det av riksdagen beslutade skyddet
            av älvarna så starkt att jag för närvarande inte kan se att det
            skulle finnas något att vinna på att genomföra några ändringar
            i naturresurslagen i detta avseende.
          </note>
          <note>
            Beträffande Brattströmmen kan jag konstatera att den är belägen
            i en del av Österdalälven som åtnjuter skydd enligt bl.a. de bestämmelser
            i naturresurslagen som jag nu har nämnt.
          </note>
          <note>
            Markavvattningsärendet i det aktuella vattenområdet prövas för
            närvarande av regeringen, varför jag givetvis inte nu kan kommentera
            detta.
          </note>
          <note type="speaker">
            Anf. 111 SIW PERSSON (fp):
          </note>
          <note>
            Herr talman! Jag tackar för svaret. Det gläder mig, men i och
            för sig är det ett självklart svar för en ansvarsfull miljöminister.
            Naturvårdsverket har både i juni och senast häromveckan slagit
            fast att företaget i Brattströmmen utan tvekan är ett markavvattningsföretag
            och att företaget strider mot naturresurslagen 3 kap. 1 och 6
            §§.
          </note>
          <note>
            Varför har jag då ställt den här frågan till miljöministern?
            Jo, det är av följande anledning.
          </note>
          <note>
            Det går nämligen elaka rykten, Birgitta Dahl, om att ministern
            möjligen skulle vara beredd att kompromissa om NRL, därför att
            Älvdalens kommun har gått ut och gjort arbeten och nu har problem.
            Jag vill ge miljöministern möjlighet att här säga att det är elakt
            förtal, och att det aldrig skulle falla miljöministern in att
            förhandla om någonting så viktigt som de saker som finns upptagna
            i NRL.
          </note>
          <note>
            Anf. 112 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Jag måste upprepa, Siw Persson, att jag inte ens
            efter sådana provokationer, indirekt kan kommentera ett kommande
            beslut. Riktigt så enfaldig är jag inte. Jag vill inte avhända
            mig möjligheten att bevaka miljöintressena.
          </note>
          <note>
            Jag vill dock påminna om att regeringen i våras förbjöd schaktningsarbetena.
            Jag har klart och tydligt deklarerat att när det gäller naturresurslagen,
            och det vet Siw Persson, är just frågan om älvarna, de undantagna
            älvarna, inte förhandlingsbar. Det är inte en prövning enligt
            naturresurslagen som det är fråga om här. Det är en prövning i
            annan ordning som gäller just detta. Det beslut som skall komma
            efter det att alla inblandade har yttrat sig tänker jag redovisa
            när det beslutet är fattat.
          </note>
          <note type="speaker">
            Anf. 113 SIW PERSSON (fp):
          </note>
          <note>
            Herr talman! Jag måste be miljöministern förklara sig litet närmare.
            Jag förstod inte riktigt vad miljöministern menade. Det skall
            väl prövas av regeringen om det är ett markavvattningsföretag
            och om det strider mot NRL eller inte? Är det ytterligare något
            som skall prövas som jag har missat? I sådana fall ber jag miljöministern
            om en förklaring.
          </note>
          <note>
            Anf. 114 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Ja, det är riktigt att det skall prövas på det sättet.
          </note>
          <note type="speaker">
            Anf. 115 SIW PERSSON (fp):
          </note>
          <note>
            Herr talman! Vi är många som tycker att det är självklart att
            det som är intaget i NRL inte i någon form skall vara förhandlingsbart.
            Jag vill passa på tillfället att understryka detta.
          </note>
          <note>
            Man har från olika håll påpekat att om en kommun inte inväntat
            att ett länsstyrelsebeslut har vunnit laga kraft, utan satt i
            gång någonting som den sedan inte klarar av och får ekonomiska
            problem, får det vara dess egen huvudvärk. Det är myndigheternas
            självklara skyldighet att se till att de saker som är undantagna
            och skyddade i NRL skall bevakas.
          </note>
          <note>
            Jag vill också passa på att säga till miljöministern att det
            självfallet är problem med dessa översvämningar. Men man klarar
            inte av det genom att gå in i Brattströmmen. Naturvårdsverket
            har visat på en öppning. Man kan klara av detta genom att förbättra
            de undermåliga avloppssystem som finns uppe i området, i Idre.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1990/91:175 om Emån
          </note>
          <note>
            Anf. 116 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Ingrid Hasselström Nyvall har frågat mig om ansökningar
            om anslag inkommit för fortsatt arbete i Emån, och hur jag anser
            att detta skall utformas.
          </note>
          <note>
            Den ekonomiska ramen för det s.k. Emåprojektet fastställdes av
            riksdagen år 1978. Enligt vad jag har fått veta föreligger ingen
            framställning om ändrade ekonomiska förutsättningar för projektet.
          </note>
          <note>
            Lantbruksstyrelsen bemyndigades i anslutning till riksdagsbeslutet
            att lämna statsbidrag för åtgärder inom projektet. Jag har inhämtat
            från lantbruksstyrelsen att det för närvarande utgår bidrag för
            prövningskostnader.
          </note>
          <note>
            Av mitt svar i riksdagen till Ingrid Hasselström
          </note>
          <note>
            Nyvall den 20 oktober 1988 framgår att regeringen noggrant följer
            Emåprojektet. Regeringen har bl.a. i januari 1989 förbehållit
            sig prövningen av tillåtligheten enligt vattenlagen av flera delföretag
            inom projektet. Yttranden från förättningsmännen till regeringen
            förväntas komma in under 1991. Låt mig också nämna att regeringen
            i april 1989 till största delen fastställt ett beslut som länsstyrelsen
            i Kalmar län fattat i egenskap av tillsynsmyndighet enligt miljöskyddslagen.
            Genom beslutet förhindrades åtgärder som gav upphov till omfattande
            grumlingar i Emåns vatten.
          </note>
          <note>
            Regeringen har, så långt det är lagligen möjligt, skaffat sig
            inflytande över den prövning som skall föregå eventuella arbeten
            i Emån. Jag kan naturligtvis inte uttala mig om utformningen av
            sådana arbeten, eftersom det då finns risk att jag föregriper
            framtida regeringsbeslut.
          </note>
          <note>
            Anf. 117 INGRID HASSELSTRÖM NYVALL
          </note>
          <note>
            (fp):
          </note>
          <note>
            Herr talman! Tack för svaret, statsrådet Dahl. Jag får också
            tacka för att regeringen noggrant följer
          </note>
          <note>
            Emåprojektet. Det är ju inte första gången vi diskuterade detta
            och kanske heller inte den sista.
          </note>
          <note>
            Jag tror nog att de kvarnar som tidigare fanns i
          </note>
          <note>
            Emån säkerligen snurrade betydligt snabbare än dagens byråkratiska.
            Jag vet att man väntar på en vattendom. Men sedan Sydkraft dragit
            tillbaka sitt förslag om vattenkraftsutbyggnad borde ärendet kunna
            behandlas snabbare.
          </note>
          <note>
            Vad som nu föranlett min fråga är uppgifter om att årensning
            planeras norrut genom Emådalen förbi
          </note>
          <note>
            Mörlunda.
          </note>
          <note>
            Jag vill klart deklarera att debatten kring Emån måste handla
            om både hur åns egenart och särpräglade flora och fauna kan bevaras
            och hur lantbrukets intressen skall beaktas. Nu ligger en död
            hand över ån, och ingenting händer för att stimulera en positiv
            utveckling, t.ex. för att få ökadturism med fiske som ett väsentligt
            inslag.
          </note>
          <note>
            För två år sedan, i oktober 1988, lovade statsrådet
          </note>
          <note>
            Dahl mig i ett frågesvar att ta initiativ till en översyn av
            Emånprojektet med syfte att hela företaget skulle omprövas av
            riksdagen. Något sådant initiativ har vi inte sett.
          </note>
          <note>
            Är det inte dags att, i samband med den nya jordbrukspolitiken,
            se över om man inte kan koppla samman stödet för det öppna landskapet
            med Emåprojektet?
          </note>
          <note>
            Anf. 118 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Det jag lovade, och det har jag verkligen följt,
            var att noggrant följa
          </note>
          <note>
            Emåprojektet. Regeringen har förbehållit sig prövning, och regeringen
            har efter besvär från exploateringsintressena fastställt de länsstyrelsebeslut
            som skulle skydda Emån.
          </note>
          <note>
            Vi har även ändrat praxis och tagit beslut i ett antal enskilda
            ärenden som gäller våtmarker och dikningsföretag, någonting som
            jag också lovade vid det tillfället. Detta är ju ett av många
            exempel på företag som grundar sig på riksdagsbeslut som inte
            överensstämmer med nuvarande syn på naturvården. Vi är inte färdiga
            med detta. I ett antal andra ärenden har vi tagit beslut som har
            stärkt skyddsintressena mot exploatörerna. Det allra tydligaste
            exemplet är Hornborgasjön. Jag kan lova att vi kommer att fullfölja
            det arbetet och att det kommer att återspegla sig i den miljöpolitiska
            propositionen, i den aktionsplan för naturvården och i den förnyade
            skärpta lagstiftning på naturvårdsområdet som vi kommer att förelägga
            riksdagen. I detta arbete har jag ett mycket gott samarbete med
            jordbruksministern.
          </note>
          <note>
            Anf. 119 INGRID HASSELSTRÖM NYVALL
          </note>
          <note>
            (fp):
          </note>
          <note>
            Herr talman! Jag vill ändå återkomma med ytterligare en fråga.
            Det står här att statsrådet
          </note>
          <note>
            Dahl, från lantbruksstyrelsen, har inhämtat att det för närvarande
            utgår bidrag för prövningskostnader. Det vore intressant att veta
            om man vet någonting om omfattningen av de kostnaderna. Det står
            vidare att yttrandet från förrättningsmännen förväntas komma in
            till regeringen under 1991. Förekommer det någon styrning av detta
            t.ex. via naturvårdsenheten?
          </note>
          <note>
            Dessa förrättningsmän, arbetar de fullständigt fritt? Det var
            ju detta som ledde till den olyckliga utvecklingen 1988.
          </note>
          <note>
            Anf. 120 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! För det första får regeringen inte, som Ingrid Hasselström
            Nyvall vet, lägga sig i ens tillsynsmyndigheternas handläggning
            av enskilda ärenden. Vi följer däremot noggrant arbetet, och länsstyrelsen
            och regeringen har haft samma uppfattning i de här frågorna under
            de senaste åren.
          </note>
          <note>
            För det andra vill jag upplysa om att regeringens bemyndigande
            till lantbruksstyrelsen att lämna statsbidrag för åtgärder mot
            översvämningar i
          </note>
          <note>
            Emån som gavs 1978 föreskriver som villkor för statsbidraget
            att åtgärderna skall vara påbörjade före utgången av år 1988.
            Den tiden är alltså passerad.
          </note>
          <note>
            Anf. 121 INGRID HASSELSTRÖM NYVALL
          </note>
          <note>
            (fp):
          </note>
          <note>
            Herr talman! Ja, statsrådet det ser nu ut att kunna bli majoritet
            i riksdagen för att Emån skall omfattas av naturresurslagen när
            frågan kommer upp nästa gång. Det blir väl i vår som vanligt.
            Inför det undrar jag om inte miljöministern ändå kan fundera kring
            ett handlingsprogram för Emån. Ett lagskydd skulle kunna betyda
            utveckling för ett av Sveriges intressantaste vattendrag. Om man
            för in Emån under naturresurslagen, är det inte för att hindra
            utvecklingen. Jag hoppas i stället att det skall leda till ett
            ökat intresse och ökade resurser för Emån.
          </note>
          <note>
            Anf. 122 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Jag kan lova att det kommer att läggas fram förslag
            om förstärkt skydd för naturvården, för våtmarker och mot exploateringsintressen
            osv. Lagstiftningen skall skärpas, och det kommer att göras insatser
            för vård av kulturlandskapet och värdefulla naturmiljöer.
          </note>
          <note>
            Som Ingrid Hasselström Nyvall vet får vi inte ha retroaktiv lagstiftning.
            Jag får inte heller ingripa i strid mot lagstiftningen i enskilda
            ärenden där det föreligger olika rättsintressen som måste vägas
            enligt lagens bokstav och anda. Jag kan emellertid lova att jag
            skall utnyttja alla möjligheter, det har regeringen gjort genom
            att förbehålla sig prövningen, att ta till vara naturvårdens intressen
            när det gäller Emån.
          </note>
          <note>
            Anf. 123 INGRID HASSELSTRÖM NYVALL
          </note>
          <note>
            (fp):
          </note>
          <note>
            Herr talman! Jag får tacka för det här positiva beskedet. Jag
            kommer att ha det i åtanke, och jag vet att många med mig kommer
            att kontrollera att det följs.
          </note>
          <note>
            Överläggningen var härmed avslutad.
          </note>
          <note>
            23 § Svar på frågorna 1990/91:153, 154, 158, 166
          </note>
          <note>
            och 168 om SJs persontågstrafik
          </note>
          <note>
            Anf. 124 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Carl Frick har frågat mig vad som kommer att hända
            med den spårburna trafiken mellan Falköping och Nässjö samt hur
            det kommer att gå med Kinnekullebanan när regeringen drar tillbaka
            pengar för interregional tågtrafik. Viola
          </note>
          <note>
            Claesson har frågat mig om regeringens s.k.
          </note>
          <note>
            krispaket innebär att tågtrafik i Norrlandslänen kommer att läggas
            ner. Åke Gustavsson har frågat mig vilka åtgärder jag avser vidta
            för att invånarna i Jönköpings län även fortsättningsvis skall
            ha tillgång till goda kollektiva transporter på sträckan
          </note>
          <note>
            Nässjö--Jönköping. Karin Israelsson har frågat mig om regeringen
            ämnar stå fast vid beslutet att minska anslagen till SJ och om
            det i så fall innebär att persontrafiken i norr stoppas. Då frågorna
            berör samma anslag, dvs. statens köp av interregional persontrafik
            på järnväg, väljer jag att besvara dem i ett sammanhang.
          </note>
          <note>
            Statens kostnader avseende järnvägens infrastruktur och järnvägstrafik
            uppgår för närvarande till drygt 4 000 milj.kr. per år. Av dessa
            anslås, under innevarande budgetår, 618 milj.kr. till köp av interregional
            persontrafik på järnväg.
          </note>
          <note>
            Regeringen har ansett det nödvändigt att i krispaketet föreslå
            en minskning av detta anslag med 157 miljoner.
          </note>
          <note>
            Köpet av tågtrafik sker genom förhandling mellan regeringen,
            företrädd av transportrådet, och SJ.
          </note>
          <note>
            Transportrådet och SJ har i preliminärt avtal den 1
          </note>
          <note>
            oktober 1990 kommit överens om den statliga upphandlingen för
            budgetåret 1991/92. Detta avtal behöver nu omförhandlas med hänsyn
            till den lägre anslagsnivån. Det är viktigt att denna omförhandling
            sker snarast då tidtabellerna för den lokala och regionala kollektivtrafiken
            i länen i flertalet fall är anpassade efter den interregionala
            tågtrafiken.
          </note>
          <note>
            Resultatet av förhandlingen kommer sedan att redovisas i regeringens
            budgetproposition till riksdagen i januari. Jag vill därför inte
            på detta stadium uttala mig om vilken tågtrafik som kommer att
            köpas. Jag förutsätter dock att sovvagnstrafiken till övre Norrland
            även fortsättningsvis kommer att ingå i upphandlingen. Det är
            enligt min mening otänkbart att halva Sverige skulle ställas utan
            persontrafik på järnväg.
          </note>
          <note>
            Vad avser Kinnekullebanan vill jag nämna att den är en länsjärnväg.
            Enligt det trafikpolitiska beslutet år 1988 omfattas inte länsjärnvägar
            av den statliga upphandlingen. Det är numera trafikhuvudmännen
            i länen som ansvarar för trafikförsörjningen på länsjärnvägarna.
            Jag finner därför ingen anledning till åtgärd på grund av frågan
            om Kinnekullebanan.
          </note>
          <note type="speaker">
            Anf. 125 CARL FRICK (mp):
          </note>
          <note>
            Herr talman! Jag får tacka för svaret. Riksdagen beslutade så
            sent som i våras att anslaget till den interregionala trafiken
            skulle vara oförändrat i två år, om jag minns rätt. Skälet till
            detta var att det har visat sig vara mycket besvärligt att klara
            upphandlingen och trafikplaneringen om nya beslut fattas varje
            år. Att man nu går in och skär i anslaget strider mot riksdagsbeslutet.
            Det strider även mot riksdagsbeslutet att det skall vara mera
            långsiktigt när det gäller den här typen av anslag.
          </note>
          <note>
            1988 års trafikpolitiska beslut innehöll ett löfte om att staten
            inte skall övervältra kostnaderna för persontrafik på järnväg
            till kommunerna. Om staten nu minskar sina inköp för persontrafik
            på järnväg kommer kommun och landsting att tvingas att antingen
            bekosta järnvägstrafiken eller att ersätta den med busstrafik.
            I bägge fallen innebär det att statens nuvarande kostnader övervältras
            på kommunerna i strid mot riksdagens beslut, såvitt jag kan förstå.
          </note>
          <note>
            Det här är besvärligt för länshuvudmännen att klara upp. Mot
            bakgrund av den enorma ryckigheten. Vi har också sett en skrivelse
            från landshövdingarna i Jönköpings och Skaraborgs län som uttalar
            sin förtvivlan över detta.
          </note>
          <note>
            År 1987 köpte staten persontrafik för 1,5 miljard, i dagens penningvärde.
            I år rör det sig om 0,6
          </note>
          <note>
            miljarder. Det är en mycket kraftig sänkning. Nu föreslås ytterligare
            en säkning med 30 %. Det kommer naturligtvis att inverka allvarligt
            på den interregionala trafiken när man gör på detta sätt.
          </note>
          <note>
            Man har anledning att hysa oro både för banan
          </note>
          <note>
            Falköping--Nässjö och för Kinnekullebanan. Om länshuvudmännen
            vill upprätthålla trafiken på t.ex.
          </note>
          <note>
            banan Falköping--Nässjö, måste man kanske offra
          </note>
          <note>
            Kinnekullebanan. Dessa frågor hänger ihop. Jag kan inte förstå
            varför regeringen går emot riksdagens beslut och på detta sätt
            hotar den trafik som faktiskt behövs för att man skall få bort
            så många fordon så möjligt från våra vägar. Det finns en väl fungerande
            järnvägstrafik.
          </note>
          <note type="speaker">
            Anf. 126 VIOLA CLAESSON (v):
          </note>
          <note>
            Herr talman! Jag vill tacka kommunikationsministern för svaret.
            Jag kan faktiskt bara finna ett enda riktigt kategoriskt uttalande
            i detta, nämligen att det enligt kommunikationsministern är otänkbart
            att halva
          </note>
          <note>
            Sverige skulle ställas utan persontrafik på järnväg.
          </note>
          <note>
            Detta är en ganska låg ambitionsnivå. Det stämmer inte ett dugg
            med de beslut som riksdagen har fattat.
          </note>
          <note>
            Sedan förra våren har regeringen minskat anslaget till den interregionala
            tågtrafiken -- den som kallas olönsam -- med 190 milj. kr. Nu
            skall ytterligare en minskning med 157 miljoner ske.
          </note>
          <note>
            Svenska lokaltrafikföreningen säger att det leder till en ohållbar
            situation. En omfattande och dramatisk nedläggning av tågtrafiken
            kommer att äga rum i juni 1991. I praktiken tvingas man att ersätta
            indragen tågtrafik med busstrafik, vilket
          </note>
          <note>
            Carl Frick också har varit inne på här.
          </note>
          <note>
            Dessutom strider det mot de beslut som vi tidigare har fattat
            här i riksdagen. Det skulle vara intressant att veta om det finns
            någon rimlig och logisk tanke bakom den här regeringspolitiken.
            Har man studerat var den miljövänliga trafiken skall minskas på
            grund av att det finns t.ex. ett överskott på miljövänlig tågtrafik?
            Finns det ett sådant överskott av miljövänlig tågtrafik, Georg
          </note>
          <note>
            Andersson? Var i landet finns det i så fall? Nu kommer tydligen
            sovvagnstrafiken till övre
          </note>
          <note>
            Norrland att räddas. Om ambitionsnivån är att halva Sverige inte
            kan ställas utan tågtrafik, undrar människor i hela Sverige var
            trafiken skall läggas ner. Var i landet finns det för mycket tågtrafik
            i dag?
          </note>
          <note type="speaker">
            Anf. 127 ÅKE GUSTAVSSON (s):
          </note>
          <note>
            Herr talman! På en punkt delar jag statsrådets uppfattning, nämligen
            att det är nödvändigt att ha ett sparpaket i det nuvarande ekonomiska
            läget. I
          </note>
          <note>
            övrigt gör jag bedömningen att det inte är riktigt sjyst mot
            de olika delar av landet som håller på att försöka klara en bra
            regionaltrafik att göra kraftiga nedskärningar.
          </note>
          <note>
            Detta gäller särskilt i fallet med banan Nässjö--
          </note>
          <note>
            Falköping, där parterna är helt överens.
          </note>
          <note>
            Konsekvensen av ett sparpaket som skulle slå mot denna bandel,
            är att man helt rycker undan marken för en långsiktig utveckling
            av trafikpolitiken. Det kan dessutom innebära att man övervältrar
            kostnader på kommun och landsting, vilket strider mot det trafikpolitiska
            beslutet.
          </note>
          <note>
            Jag tycker att det är rimligt att man bibehåller sovvagnstrafiken
            i Norrland. Däremot tycker jag att det är fel att plocka ut vissa
            bandelar och inte studera hur de skall kunna fungera på mest effektiva
            sätt. Väljer man metoden att plocka ut sovvagnstrafiken på Norrland,
            vilket statsrådet har gjort, tycker jag att det är precis lika
            rimligt att säga att man skall ha kvar trafiken Nässjö--Falköping
            enligt den överensskommelse som transportrådet och SJ redan har
            träffat. Därför är min logiska fråga till kommunikationsministern:
            Varför är statsrådet inte beredd att göra samma utfästelse för
            en geografiskt begränsad region som berör åtskilliga hundratusen
            invånare och som har stor regionalpolitisk betydelse?
          </note>
          <note type="speaker">
            Anf. 128 KARIN ISRAELSSON (c):
          </note>
          <note>
            Herr talman! Jag ber att få tacka statsrådet för svaret på frågan.
          </note>
          <note>
            För en månad sedan undertecknade SJ tillsammans med transportrådet
            det avtal som skulle gälla för trafikperioden från sommaren 1991
            till sommaren
          </note>
          <note>
            1992. Så här kort tid efter detta kommer det ett besked om att
            ytterligare besparingar måste ske.
          </note>
          <note>
            Då sattes rykten i svang om att även sovvagnstrafiken på Norrland
            skulle dras in, att inlandsbanan skulle läggas ned och att vissa
            andra ingrepp i Norrlandstrafiken skulle göras. Vad som oroade
            mig mest var att sovvagnstrafiken skulle tas bort. Nu påstår ju
            statsrådet i svaret att han förutsätter att sovvagnstrafiken till
            övre Norrland även fortsättningsvis kommer att ingå i upphandlingen.
            Det är ju en förutsättning, men det är ju inget besked om att
            så kommer att ske.
          </note>
          <note>
            I vissa intervjuer i hemortspressen har Georg
          </note>
          <note>
            Andersson varit mer bestämd i sin uppfattning att det skall tillskjutas
            medel som gör det möjligt att behålla sovvagnstrafiken. Jag hade
            hoppats på ett sådant klart besked även i det här svaret, men
            så blev det inte. Det är fortfarande förhandlarna som skall komma
            överens om det här. Det är mycket olyckligt, eftersom alla kostnader
            stiger för
          </note>
          <note>
            Norrlandsresenärerna. Turtätheten på Linjeflyg kommer att minska,
            och kostnaderna kommer att öka ganska påtagligt. Dessutom har
            ju kostnaderna för transporter med egen bil ökat alldeles påtagligt
            för oss som har långa avstånd. Vad som har hänt är att bussarna
            redan har vaknat. De står i kö får att få klara av denna trafik.
            Ur miljösynpunkt är det ju beklagligt att så skall vara fallet
            när vi har en järnväg som är lagd och klar men som inte kan trafikeras.
            Järnvägen är ju ett miljövänligt alternativ.
          </note>
          <note>
            Något som har bidragit till att försämra SJs ekonomi är förslaget
            om momspåslag på persontrafik, vilket har slagit undan benen för
            SJ.
          </note>
          <note>
            Jag undrar om regeringen är beredd att förändra momsen på persontransporter.
          </note>
          <note>
            Anf. 129 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Detta är ingen rolig situation. Vi har under några
            veckor arbetat med ett krispaket med anledning av behovet av att
            minska statens utgifter.
          </note>
          <note>
            Det är många besvärande beslut som vi har fått fatta. Det här
            är ett av dem. Det hade varit mycket skojigare att få presentera
            en ytterligare expansion på detta område liksom på många andra
            områden.
          </note>
          <note>
            Jag håller med Carl Frick om att det inte är lyckligt att göra
            hastiga brott i den här utvecklingen. Och jag har respekt för
            riksdagens tidigare beslut. Men nu föreläggs riksdagen förslag
            om att ändra detta beslut. Då är det upp till riksdagen att ta
            ställning.
          </note>
          <note>
            Om riksdagen vill tillskjuta pengar är det riksdagen obetaget
            att göra det. Men regeringen har bedömt att vi måste spara och
            begränsa utgifterna på en rad områden, och vi har då valt också
            detta område med en begränsad reduktion av subventionen av tågtrafiken.
            Jag noterar att ingen kommenterat hur mycket som vi egentligen
            satsar på järnvägstrafiken. I stället angriper alla den begränsade
            besparingen, som är nog så känslig där den inträffar.
          </note>
          <note>
            Det är riktigt att det inte finns överskott på miljövänlig trafik.
            Vi skulle behöva mer av den sorten. Men det här är en ekonomisk
            fråga.
          </note>
          <note>
            Sparpaketet var nödvändigt, säger Åke
          </note>
          <note>
            Gustavsson, och att det är det som är bakgrunden.
          </note>
          <note>
            Jag har plockat ut övre Norrland av alldeles bestämda skäl. Jag
            finner det inte rimligt att
          </note>
          <note>
            Norrland, trots det här sparpaketet, skall drabbas på det sättet
            att ingen persontrafik skall förekomma i övre Norrland. Därför
            har jag gjort det, men jag har gjort det med reservation. Jag
            har sagt att om upphandlingen blir för dyr måste vi se över SJs
            ensamrätt att trafikera dessa banor och utöva denna sovvagnstrafik.
            Det är alltså fortfarande ett förhandlingsläge, som jag menar
            måste finnas gentemot SJ när det gäller uppköpen av detta liksom
            i övriga delar.
          </note>
          <note type="speaker">
            Anf. 130 CARL FRICK (mp):
          </note>
          <note>
            Herr talman! Jag har respekt för att man satsar 4
          </note>
          <note>
            miljarder på järnvägen. Samtidigt har man ju fattat ett beslut
            om att införa moms på kollektivtrafiken, och då tar man säkert
            tillbaka en hel del av dessa förträffliga pengar.
          </note>
          <note>
            Men vad den här politiken är inledningen till upplever jag som
            en urholkning av hela järnvägspolitiken. Man har talat sig varm
            för att man skall storsatsa på järnvägen, osv. för att så många
            människor och så mycket gods som möjligt skall kunna transporteras
            på järnvägen. Först har anslagen till interregional trafik minskat
            med ungefär 50 % i reala värden, och sedan fortsätter den här
            politiken. Om man skall tro på järnvägen kan regeringen inte fortsätta
            att skära ned.
          </note>
          <note>
            Jag skall för miljöpartiets del gärna delta i ett arbete som
            syftar till att skrapa ihop de här pengarna och betydligt mer,
            så att vi kan bygga ut en väl fungerande internregional trafik
            i hela landet. Det är faktiskt nödvändigt om vi skall klara våra
            miljöproblem. Jag kan inte förstå varför regeringen på det här
            sättet prioriterar bil- och busstrafik. Jag är nämligen övertygad
            om att man gör förluster på olyckor och annat också i detta sammanhang.
          </note>
          <note type="speaker">
            Anf. 131 VIOLA CLAESSON (v):
          </note>
          <note>
            Herr talman! Det är inget nytt att riksdagens järnvägspartier
            får stå och slåss mot regeringen för en bättre och utbyggd järnvägstrafik
            i landet. De här 4 miljarderna kan låta mycket, men det är verkligen
            inte det, eftersom man skulle ha byggt efter behoven för länge
            sedan, och järnvägen är mycket eftersatt, det vet Georg Andersson
            mycket väl.
          </note>
          <note>
            Georg Anderssons ödesmättade tal, om att landet skulle vara i
            ekonomisk kris och att man därför kan skära utan att diskutera
            var man skall skära, varför man skall göra det och utan att det
            finns ett överskott på miljövänlig trafik i det här landet, accepterar
            inte jag och vänsterpartiet.
          </note>
          <note>
            Den EG-anpassning av trafiken som har ägt rum under flera år
            i det här landet har bl.a. inneburit att landets största företag,
            Volvo, har tjänat över 10
          </note>
          <note>
            miljarder på att utöka sin långtradararmada på landsvägarna.
            Det är en EG-anpassad politik som samhället får betala. Volvo
            har gjort vinster, och samhället har gjort förluster, och det
            ställer vi oss inte bakom.
          </note>
          <note type="speaker">
            Anf. 132 ÅKE GUSTAVSSON (s):
          </note>
          <note>
            Herr talman! Georg Andersson och jag är överens om att sparpaketet
            är nödvändigt. Men poängen i det jag försökte säga är att sparpaketet
            i detta avseende motverkar sina egna syften.
          </note>
          <note>
            För det första är det samhällsekonomiskt felaktigt av den enkla
            anledningen att kollektivtrafikresandet minskar.
          </note>
          <note>
            För det andra -- och det gäller den statsfinansiella situationen
            som vi nu diskuterar -- blir det rimligen svårare för SJ att uppfylla
            statsmakternas krav på förräntningar.
          </note>
          <note>
            För det tredje drabbar det miljön genom att folk tvingas ut på
            vägarna i större utsträckning.
          </note>
          <note>
            För det fjärde innebär det att trafiksäkerheten blir sämre. Här
            diskuteras t.ex. Jönköpings läns sämsta riksväg när det gäller
            olyckor.
          </note>
          <note>
            Jag menar alltså att det är viktigt att vi även fortsättningsvis
            klarar att genomföra det avtal som ligger klart.
          </note>
          <note type="speaker">
            Anf. 133 KARIN ISRAELSSON (c):
          </note>
          <note>
            Herr talman! När även de egna går in och håller med om kritiken
            så måste väl också statsrådet inse att det här är allvarligt.
            Det finns ingen regionalpolitisk grund i det krispaket som har
            lagts fram, utan det slår blint. Vi vet att de svagare regionerna
            drabbas ännu hårdare av krispaket som inte har någon regionalpolitisk
            inriktning eller någon solidaritet inbyggd i sig. Och det är alltid
            de svaga som då får betala det högre priset. Det är en fara i
            att anse sig vara så fattig att man inte har råd med de satsningar
            som på sikt är lönsamma och som ger de effekter som vi alla fyra
            här har talat om när det gäller miljö och alternativ. Man kan
            på det sättet satsa mycket felaktigt och åstadkomma stora skador
            för framtiden. Faktum är ju att man inte har råd att underhålla
            de vägar som finns, och det är något som är mycket påtagligt i
            Norrlandslänen.
          </note>
          <note>
            Jag tycker att det finns all anledning att inför förhandlingarna
            starkt hävda behovet av trafik i
          </note>
          <note>
            Norrland.
          </note>
          <note>
            Anf. 134 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Alla fyra frågeställarna talade för ökade utgifter
            för samhället. Det vore önskvärt att man kunde ställa upp. Regeringen
            har inte ansett att vi kan göra det, utan har tvingats att göra
            kännbara inskränkningar i utgifterna. Vi har dock en mycket medveten
            strävan i kommunikationsdepartementet att skydda investeringarna
            i infrastrukturen. Vad vi har dragit ner på är administration
            och bidragssystem. Det är genomgående i det krispaket som har
            presenterats.
          </note>
          <note>
            Moms ifrågasätter Carl Frick och andra. Kom ihåg att bensinmomsen,
            som vi har infört, drar in ca 10
          </note>
          <note>
            miljarder. Momsen på kollektivtrafiken, inkl. flyg, lokaltrafiktrafik
            och SJ, svarar för ungefär 2
          </note>
          <note>
            miljarder.
          </note>
          <note>
            Viola Claesson vill diskutera huruvida det finns en ekonomisk
            kris. Vi har aldrig varit inne i den diskussionen, utan vi har
            utgått från den ekonomiska analys som vi har presenterat för riksdagen.
            Sedan kan jag säga att det samhällsekonomiskt vore bättre att
            göra ytterligare satsningar, men de pengarna har vi inte.
          </note>
          <note type="speaker">
            Anf. 135 CARL FRICK (mp):
          </note>
          <note>
            Herr talman! Man kan ju dra den slutsatsen att när det gäller
            de järnvägssträckor som vi har talat om --
          </note>
          <note>
            Falköping--Nässjö och Norrlandstrafiken -- verkar det onekligen
            som att vi får räkna med neddragningar av trafiken. Indirekt drabbas
            också
          </note>
          <note>
            Kinnekullebanan. Jag tycker att det är ett slag mot
          </note>
          <note>
            Skaraborgs län, och också mot Jönköpings län. Jag tycker att
            det är utomordentligt dåligt att det transportmedel som vi borde
            utveckla i Sverige nu faktiskt kommer att minska i omfattning.
          </note>
          <note>
            Genom att man minskar bidragen, minskar man faktiskt också trafikmöjligheterna
            och åkmöjligheterna på ett naturvänligt sätt för människorna.
            Jag har väldigt svårt att förstå att det kan vara en god miljöpolitik
            -- det kunde vara en god socialdemokratisk politik också -- att
            man gör på det här sättet. Vi har ändå undertecknat en konvention
            mot ökade utsläpp av kväveoxider. Vi har fastställt ett koldioxidtak
            i Sverige. Vi har gjort en mängd andra saker som vi säger är viktiga
            för oss. Här handlar nu regeringen precis tvärtom. Nog tycker
            jag att vi gemensamt skulle kunna klara att hitta 157 miljoner,
            och säkert mer pengar, för att se till att den här trafiken kan
            räddas och utvecklas.
          </note>
          <note>
            Jag tycker att det är skrutt av regeringen!
          </note>
          <note type="speaker">
            Anf. 136 VIOLA CLAESSON (v):
          </note>
          <note>
            Herr talman! Ja, Carl Frick, det stämmer, och det tycker jag
            att vi har visat gång på gång i debatter som handlat om mer pengar
            till järnvägen. Det var väldigt bra att Georg Andersson själv
            bjöd på så utomordentliga argument. Han sade att flyget och
          </note>
          <note>
            SJ tillsammans bara ger statskassan 2 miljarder, när man har
            lagt på momsen. Ta då bort momsen på järnvägstrafiken!
          </note>
          <note>
            En fråga vill jag upprepa som vi har tagit upp här i riksdagen
            varje år: Varför skall flyget slippa att betala en drivmedelsskatt
            motsvarande den som bilismen får betala? Jag skulle uppskatta
            att ungefär 3 miljarder årligen skulle kunna tas in på flyget.
            Om man vill att det skall vara konkurrensneutralitet, något som
            regeringen nu har gått i spetsen för att driva igenom här i riksdagen,
            ta då pengarna därifrån och se samtidigt till att det inom det
            inrikesflyg som vi har finns en regionalpolitisk balans så, att
            linjerna mellan huvudstäderna inte vinner på andras bekostnad.
          </note>
          <note>
            Men se framför allt till att momsen försvinner på miljövänliga
            kollektivtransporter och att pengarna till interregional tågtrafik
            finns kvar med råge,
          </note>
          <note>
            Georg Andersson.
          </note>
          <note type="speaker">
            Anf. 137 ÅKE GUSTAVSSON (s):
          </note>
          <note>
            Herr talman! Kommunikationsministern säger att alla fyra talar
            för ökade utgifter från samhällets sida. Det är möjligt att det
            var felsägning -- jag förmodar att statsrådet syftar på statsfinanserna.
          </note>
          <note>
            Jag menar att det samhällsekonomiskt är felaktigt att vidta drastiska
            nedskärningar av den enkla anledningen att man skulle tvinga många
            ut på vägarna. Men jag ifrågasätter -- det är min poäng --
          </note>
          <note>
            att det statsfinansiellt är rätt att genomföra denna åtgärd.
            Det leder till att SJ får svårt att uppfylla statsmakternas krav
            på förräntningar. Jag tror att det blir sämre möjligheter att
            utveckla reseunderlaget på såväl västra stambanan som södra stambanan,
            mellan vilka bandelen Nässjö--
          </note>
          <note>
            Falköping går.
          </note>
          <note>
            Statsrådet är beredd att diskutera en frisedel på 200
          </note>
          <note>
            miljoner för att upprätthålla sovagnstrafiken.
          </note>
          <note>
            Okej, det kan man göra, men vad jag begär är en frisedel på 30
            miljoner. Bjud på det!
          </note>
          <note type="speaker">
            Anf. 138 KARIN ISRAELSSON (c):
          </note>
          <note>
            Herr talman! Krismedvetandet kom ovanligt snabbt den här gången.
            Den 1 oktober hade man ett helt annat underlag för överläggningarna.
            Nu plötsligt har underlaget förändrats. Jag håller med föregående
            talare om att förhållningssättet att presentera ett krispaket
            verkar något märkligt. Vi hör emellanåt hur bra det har gått i
            Sverige och hur bra den här regeringen har varit när det gällt
            att klara svensk ekonomi.
          </note>
          <note>
            Vad jag vill är att man bevakar Norrlandslänens intressen. Jag
            vet att -- det har man sagt också från
          </note>
          <note>
            SJ -- just momsbeslutet har omkullkastat mycket av
          </note>
          <note>
            SJs möjligheter att klara sig. Då tycker jag att det finns anledning
            att reparera skadorna något så när och se till att pengarna kommer
            SJ till godo.
          </note>
          <note>
            Anf. 139 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Till Karin Israelsson: En bra regering är en regering
            som tar ekonomiskt ansvar för landet. Det vill vi göra, även om
            det är obekvämt att presentera en del av de förslag som är nödvändiga.
            Karin Israelsson pläderade tidigare för mer pengar också till
            vägarna. Jag ger gärna mer pengar till vägarna i den utsträckning
            som vi kan plocka fram dem av skattebetalarna och på annat sätt.
            Vi arbetar intensivt med det.
          </note>
          <note>
            Vi bör hitta 157 miljoner, säger Carl Frick. Ja, hjälp till då!
            Riksdagen får ju tillfälle att ta ställning till frågan. Det är
            naturligtvis obetaget att plussa på detta och mer därtill.
          </note>
          <note>
            Momshöjningen är ju, som ni alla vet, en del av skattereformen.
            Där kan man hålla på att plocka ut den ena delen efter den andra
            och urholka hela reformen. Det är så litet pengar, säger Viola
          </note>
          <note>
            Claesson, att det kan man bjuda på. Så plockar man ut den ena
            delen efter den andra, men det går inte att bedriva en ansvarig
            ekonomisk politik på det sättet.
          </note>
          <note>
            30 miljoner vill Åke Gustavsson att jag skall bjuda på. Jag kan
            inte i dagens läge bjuda på mer än 618
          </note>
          <note>
            miljoner minskat med 157 miljoner.
          </note>
          <note>
            När det gäller Norrlandstrafiken har jag angett speciella villkor
            för, och även förklarat varför, att köpet skall komma till stånd.
          </note>
          <note type="speaker">
            Anf. 140 CARL FRICK (mp):
          </note>
          <note>
            Herr talman! Beträffande skattereformen har vi i miljöpartiet
            sagt att vi inte tycker om den så som den har antagits. Vi hade
            ett annat förslag. Vi hade dessutom finansierat de olika åtgärderna.
            Där ingick definitivt inte moms på järnvägstrafiken, det kan jag
            tala om. Däremot ingick ökade belopp till interregional trafik.
            Våra förslag är helt finansierade. Det borde finnas utrymme för
            att diskutera en omläggning i dessa frågor. Dessutom ingick, precis
            som Viola Claesson sade, också att vi faktiskt vill skattebelägga
            flygbränslet i motsvarande grad som man gör i fråga om bilismen.
          </note>
          <note>
            Vi kan tänka oss att skydda Gotlandstrafiken och trafiken i övre
            Norrland.
          </note>
          <note>
            Vad regeringen nu gör är en långsamt verkande --
          </note>
          <note>
            som jag upplever det -- dödsstöt mot tankarna på att bygga ut
            järnvägstrafiken. Man vill fortsätta med landsvägsbyggande med
            ökad bilism, ökade olyckor och ökad miljöförstöring.
          </note>
          <note>
            Socialdemokraterna uppträder som ett miljöförstörarparti, tyvärr,
            måste jag säga. Det är ett tydligt tecken på att man långsiktigt
            struntar i miljöfrågorna.
          </note>
          <note type="speaker">
            Anf. 141 VIOLA CLAESSON (v):
          </note>
          <note>
            Herr talman! Georg Andersson var själv litet grand inne på rätt
            linje, när han frågade oss om skattereformen skall uppluckras.
            Ja, visst skall den uppluckras -- självklart. Det finansiella
            läget i
          </note>
          <note>
            Sverige kräver inte så drastiska åtgärder som nu drabbar järnvägstrafiken
            överallt. Dessutom faller ju regeringens löften om miljövänlig
            kollektivtrafik på bilismens bekostnad, som lovades i t.ex.
          </note>
          <note>
            regeringsförklaringen 1989, platt till marken. Det går inte att
            fatta det ena miljöfientliga trafikbeslutet efter det andra och
            skära ner anslagen till järnvägen och påstå att man fortfarande
            håller fast vid sina löften.
          </note>
          <note>
            Nej, riv upp skattereformen, framför allt i de delar som får
            så här märkliga konsekvenser. Nu har man redan gjort upp tidtabeller
            med hänvisning till den uppgörelse som har träffats den 1 oktober.
            Hur skall man kunna åstadkomma en förändring som hinner träda
            i kraft nästa år?
          </note>
          <note type="speaker">
            Anf. 142 ÅKE GUSTAVSSON (s):
          </note>
          <note>
            Herr talman! Om kommunikationsministern ursäktar mig begränsar
            jag mig till att debattera den fråga som var ställd, inte skattefrågan.
          </note>
          <note>
            Det är naturligtvis tufft att få en debatt där flera frågeställare
            pressar kommunikationsministern.
          </note>
          <note>
            Det blir så när man -- som kommunikationsministern i det här
            fallet -- har en felaktig utgångspunkt.
          </note>
          <note>
            Jag tycker att vi har en bra regering. Regeringen tar i allmänhet
            intryck av de argument som finns och den diskussion som förs.
            Jag vet att Georg
          </note>
          <note>
            Andersson själv har god förmåga att lyssna. Därför utgår jag
            från att man i regeringen som helhet nu funderar vidare med utgångspunkt
            i denna debatt.
          </note>
          <note>
            Då tror jag att regeringen kommer till samma slutsats som jag
            har gjort, nämligen att man skall se till att kollektivtrafiken
            fungerar, se till att vi har bra förbindelser mellan Nässjö och
            Falköping.
          </note>
          <note>
            Anf. 143 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Det är viktigt att komma ihåg att det finns kvar
            ett betydande belopp för upphandling av olönsam interregional
            järnvägstrafik. Det är transportrådets uppdrag att genomföra en
            förnyad förhandling med SJ. Det är naturligtvis också SJs roll
            att bedriva så mycket järnvägstrafik som möjligt så rationellt
            som möjligt och få den att gå ihop. Vi kan inte klara SJ och järnvägspolitiken
            med ständigt ökande subventioner.
          </note>
          <note>
            Subventionsgraden för järnvägstrafiken som sådan ligger i dag
            på drygt 4 000 milj. kr. Det innebär totalt sett en fördubbling
            under de senaste tre åren.
          </note>
          <note>
            Någonstans finns naturligtvis en gräns.
          </note>
          <note>
            Sedan håller jag med Åke Gustavsson om att skattereformen inte
            är dagens ämne. Jag säger bara att jag inte är beredd att förorda
            att den rivs upp.
          </note>
          <note>
            Jag tycker att de som nu talar för det uttrycker sig på ett ansvarslöst
            sätt när det gäller landets ekonomi. Jag tror att vi med den skattereform
            som har beslutats kommer att ha ett mycket bättre underlag för
            att bedriva både en aktiv trafikpolitik och en aktiv miljöpolitik
            på lång sikt.
          </note>
          <note type="speaker">
            Anf. 144 CARL FRICK (mp):
          </note>
          <note>
            Herr talman! I så fall tycker jag att man börjar i bakänden --
            genom att förstöra för miljön och den här trafiken. Det hade varit
            bättre om man hade börjat med att se till att denna hade fungerat
            på ett bra sätt -- då kanske man hade skapat det underlag som
            verkligen behövs.
          </note>
          <note>
            Kommunikationsministern ondgjorde sig över att man subventionerar
            järnvägen. Men ett faktum är ju att den trafik vi har på vägarna
            i grunden är starkt subventionerad, eftersom den inte bär sina
            samlade miljö- och samhällskostnader. Det innebär att vi långsiktigt
            subventionerar miljöförstöring.
          </note>
          <note>
            Genom att subventionera järnvägen subventionerar man ingen miljöförstöring.
          </note>
          <note>
            Tvärtom -- man subventionerar möjligen en god framtid. Jag subventionerar
            hellre järnvägen än jag subventionerar biltrafik och bilism.
          </note>
          <note type="speaker">
            Anf. 145 VIOLA CLAESSON (v):
          </note>
          <note>
            Herr talman! Det är faktiskt nya begrepp som har använts under
            senare år, när man börjat tala om att järnvägen subventioneras
            med så och så mycket.
          </note>
          <note>
            Tidigare fick vi veta -- jag vet att den uppgiften är riktig
            -- att SJ i Sverige var det mest effektiva och rationella järnvägsföretaget
            i Europa. Jag tror att
          </note>
          <note>
            Georg Andersson måste hålla med om det. Men helt plötsligt började
            man tala om förluster och subventioner.
          </note>
          <note>
            Men, okej -- med utgångspunkt från det vill jag höra av Georg
            Andersson: Ställer regeringen upp på att åtminstone betrakta de
            olika trafikslagen på ett neutralt sätt, så att man låter konkurrensneutralitet
            råda?
          </note>
          <note>
            Nu skall jag inte nämna biltrafiken utan flyget.
          </note>
          <note>
            Varför skall flyget fortsätta att subventioneras så kraftigt
            att flyget inte ens behöver betala en drivmedelsskatt som motsvarar
            bilismens? Vad är anledningen till det, Georg Andersson? Där skulle
            man få in gott och väl de pengar som behövs för en bättre tågtrafik
            i stället för att avveckla tågtrafiken i Sverige.
          </note>
          <note>
            Anf. 146 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Jag ställer gärna upp och diskuterar flygtrafiken
            med Viola Claesson vid ett särskilt tillfälle -- jag finner inte
            utrymme att göra det nu.
          </note>
          <note>
            Carl Frick sade att jag ondgjorde mig över subventioneringen
            av järnvägstrafiken. Nej, det gör jag inte. Jag går in i den med
            öppna ögon. Jag har t.o.m. föreslagit en höjning av investeringsgraden
            och insatserna. Det är faktiskt på det sättet att vi över statsbudgeten
            betalar mer än 5 000 milj. kr. för järnvägstrafiken som sådan.
          </note>
          <note>
            SJ betalar banavgifter med knappt en miljard.
          </note>
          <note>
            Nettokostnaden för samhället för järnvägstrafiken ligger alltså
            på över 4 000 miljoner. Jag står för den politiken -- jag ondgör
            mig inte över den, men jag tycker det är ärligt att redovisa den.
          </note>
          <note>
            När det gäller vägtrafiken vill jag säga att det faktiskt är
            så att vägtrafikanterna i form av olika skatter inkl. moms betalar
            i storleksordningen 40
          </note>
          <note>
            miljarder. Vi satsar i statsbudgeten 10 miljarder för vägverkets
            verksamhet. Siffrorna talar för sig själva.
          </note>
          <note type="speaker">
            Anf. 147 CARL FRICK (mp):
          </note>
          <note>
            Herr talman! Jag fick uppfattningen att kommunikationsministern
            ondgjorde sig över subventionerna; han tyckte att det var otäckt
            att de skulle behöva öka. Jag tror tvärtom att det är viktigt
            att vi sätter in all kraft vi kan på att underlätta uppbyggnaden
            av en fungerande järnvägstrafik. Vi måste faktiskt få upp folk
            på tågen i mycket större utsträckning, om vi inte skall fortsätta
            att förstöra miljön.
          </note>
          <note>
            Jag kan av dagens frågestund bara dra den slutsatsen att jag
            inte kan få något klart besked från kommunikationsministern om
            att han är villig att se över det här beslutet. Han har fått erbjudanden
            från andra partier om att diskutera för att se vad man kan göra
            för att rädda situationen. Det är han uppenbarligen inte intresserad
            av. Han står fast vid sitt beslut. Det tycker jag är käckt, men
            det är inte så käckt för de människor som skall drabbas av det
            här.
          </note>
          <note>
            Det betyder uppenbarligen att de här banorna kommer att drabbas
            av olika nedskärningar -- det tycker jag är ytterligt beklagligt.
            Jag tycker att invånarna i de här länen skall notera att det finns
            en trafikmässig ovilja mot att utveckla den här länstrafiken.
          </note>
          <note>
            Anf. 148 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Jag vill bara än en gång konstatera att anslaget
            prutas med 157 miljoner. Kvar är ett belopp i storleksordningen
            500 miljoner, att köpa den här trafiken för. I vilken utsträckning
            sådana köp kan förverkligas kan jag i dag icke uttala mig om,
            men det är alltså betydande belopp kvar för köp av icke lönsam
            interregional trafik på de linjer som nu är i den här situationen.
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1990/91:156 om trafiken på
          </note>
          <note>
            E 4 genom Vaggeryd
          </note>
          <note>
            Anf. 149. Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Carl Frick har frågat mig vad regeringen avser att
            göra för att lösa de problem som genomfartstrafiken genom Vaggeryd
            orsakar samt om regeringen planerar några insatser för att snarast
            leda trafiken förbi Vaggeryd. Carl Frick frågar dessutom om regeringen
            kan tänka sig ett trafikförbud för långtradare under tiden kl.
            22.00
          </note>
          <note>
            till kl. 06.30 i avvaktan på annan trafiklösning.
          </note>
          <note>
            Planeringsprocessen för byggande av riksvägar innebär bl.a. att
            det på lokal och regional nivå lämnas förslag till prioriteringar
            av vilka investeringar som skall realiseras. Planerna upprättas
            och fastställs efter remissbehandling av vägverket. Det är således
            inte regeringen som beslutar vilka vägar som skall byggas.
          </note>
          <note>
            När det gäller planen för byggande av riksvägar i
          </note>
          <note>
            Jönköpings län har länsstyrelsen valt att prioritera en del andra
            objekt före förbifart Vaggeryd. Som exempel på sådana prioriteringar
            kan nämnas förbifart Eksjö samt västerleden i Vetlanda.
          </note>
          <note>
            Vägverket har inte funnit skäl att ändra länsstyrelsens bedömning.
            Regeringen har inte funnit några ekonomiska förutsättningar att
            göra särskilda insatser i detta fall. Enligt vad jag har inhämtat
            pågår dock för närvarande inom vägverket ett arbete med att genom
            omfördelningar inom tillgängliga medel försöka göra det möjligt
            att, om än i mindre omfattning, åstadkomma byggstart av projektet
            E 4 i Vaggeryd under samma år som byggstart sker av projektet
            förbifart Eksjö.
          </note>
          <note>
            Avslutningsvis vill jag med anledning av Carl Fricks andra fråga
            svara att jag inte är beredd att vidta några åtgärder för att
            införa trafikförbud för långtradare på den aktuella vägen.
          </note>
          <note type="speaker">
            Anf. 150 CARL FRICK (mp):
          </note>
          <note>
            Herr talman! Jag får tacka för svaret. Det som var intressant
            var att man skulle kunna tänka sig en byggstart av ett projekt
            där man skulle göra någonting liknande i Eksjö. Då är frågan:
            När är detta tänkt att genomföras? Det kan vara intressant för
            de människor som bor i Vaggeryd att veta, vilket år det här kan
            tänkas börja.
          </note>
          <note>
            Den andra frågan, om körförbud, är faktiskt mycket allvarligt
            tänkt. Genom det här samhället dundrar mellan 10 000 och 12 000
            fordon per dygn, och de passerar ganska tätt intill husen och
            förbi en skola. Skall människor kunna utföra ett gott arbete i
            samhällets tjänst måste de faktiskt kunna sova ordentligt. Jag
            tycker då att det är rimligt att avstänga den tunga trafiken under
            den tid de kan beräknas ta sin nattvila. Hur skall de kunna klara
            sina arbeten, om de hela nätterna störs av denna utomordentligt
            tunga och dundrande trafik? Jag tycker det är viktigt socialt
            att skydda människorna från detta intensiva buller som uppträder
            oregelbundet natten lång.
          </note>
          <note>
            Jag vill verkligen rekommendera regeringen att allvarligt fundera
            över att avlysa trafik på sådana här känsliga områden. Det gör
            man utomlands --
          </note>
          <note>
            det förekommer i både Schweiz och Österrike -- för att skydda
            befolkningen från nattstörningar. I dessa internationalismens
            tider är det konstigt att man inte skall kunna ta efter sådana
            goda exempel från andra länder, såvida det inte är -- som ofta
            är fallet -- fråga om att snabbt transportera varor och snabbt
            tjäna pengar, för det är uppenbarligen viktigare än människors
            väl och ve när det gäller deras nattsömn.
          </note>
          <note>
            Jag tycker att man skall sätta i gång så fort som möjligt med
            dessa arbeten och att man under tiden skall bereda människor möjligheter
            till nattvila genom att förbjuda den tunga trafiken mellan kl.
          </note>
          <note>
            22.00 och 6.30.
          </note>
          <note>
            Anf. 151 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Som komplettering till mitt svar vill jag säga att
            den här genomfarten är ett av de objekt som jag anser vara bland
            de pinsammaste att vi skall behöva ha som de är i dag. Jag har
            studerat detta på ort och ställe, och jag bedömer det som mycket
            angeläget att man finner en lösning. Jag har diskuterat detta
            tidigare privat med Åke
          </note>
          <note>
            Gustavsson och med den numera bortgångne riksdagsledamoten Sven-Erik
            Alkemark.
          </note>
          <note>
            Jag hoppas verkligen att det skall gå att hitta en lösning och
            att det arbete som vägverket nu bedriver skall kunna medverka
            till att detta påskyndas.
          </note>
          <note>
            Jag måste erkänna, Carl Frick, att jag tyvärr inte har något
            underlag med mig för att konkret kunna svara på den fråga som
            ställdes om tidpunkten.
          </note>
          <note>
            När det gäller införande av ett trafikförbud under nattetid,
            är det tyvärr inte möjligt att under så lång tid stänga av en
            sådan pulsåder som E 4 utgör i detta område.
          </note>
          <note type="speaker">
            Anf. 152 CARL FRICK (mp):
          </note>
          <note>
            Herr talman! Jag har all respekt för att kommunikationsministern
            inte kan lämna några detaljer om när byggandet skall påbörjas.
            Men jag noterar att inställningen är välvillig till att det skall
            påbörjas.
          </note>
          <note>
            Jag menar inte att hela trafiken på E 4 skall avstängas nattetid,
            utan jag avser bara den tunga trafiken. Den lätta trafiken som
            dundrar mindre borde man kunna acceptera.
          </note>
          <note>
            Jag vet ju själv hur det brukar gå till med de tunga mastiga
            långtradarna. Det vore en människovänlig handling av regeringen
            att se till att den tunga trafiken stängdes av nattetid. Den kan
            brusa fram på dagen intill den dag då man ordnar en förbifart
            som är bra.
          </note>
          <note>
            Det gläder mig att höra att kommunikationsministern tycker att
            situationen i
          </note>
          <note>
            Vaggeryd är väldigt allvarlig. Det borde borga för att det snart
            sätts in åtgärder, men glöm inte bort nattsömnen! Den är faktiskt
            viktig.
          </note>
          <note>
            Överläggningen var härmed avslutad.
          </note>
          <note>
            25 § Svar på fråga 1990/91:157 om produktion och underhåll m.m.
            av järnvägens rullande materiel
          </note>
          <note>
            Anf. 153 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Viola Claesson har frågat industriminister Rune
            Molin vilka åtgärder regeringen planerar för att Sverige skall
            ha kvar produktion, underhåll och yrkeskunnande inom järnvägens
            verkstadsområde. Arbetet inom regeringen är så fördelat att det
            är jag som skall svara på frågan.
          </note>
          <note>
            Jag svarade på en fråga om Notviksverkstaden tidigare i höst.
            Sedan den tidpunkten har behovet av omstrukturering inte förändrats
            vad gäller SJs verkstäder. För att SJ skall kunna uppnå en effektiv
            och därmed långsiktigt livskraftig verkstadsverksamhet krävs det
            omfattande omstruktureringar. Detta innebär dess värre personalminskningar,
            men dessa bedömer SJ som nödvändiga för att kunna klara den kvarvarande
            verkstadsverksamhetens fortlevnad.
          </note>
          <note>
            Beträffande malmvagnskorgar har SJ, enligt vad jag inhämtat,
            för avsikt att under 1991 begära offerter om tillverkning.
          </note>
          <note type="speaker">
            Anf. 154 VIOLA CLAESSON (v):
          </note>
          <note>
            Herr talman! Tack för svaret, Georg Andersson.
          </note>
          <note>
            Tyvärr verkar det som att Georg Andersson inte riktigt har förstått
            vad dessa frågor handlar om.
          </note>
          <note>
            Enligt det svar som har givits här tidigare är det fullständigt
            obehövligt att säga i detta sammanhang att det skulle behövas
            en omstrukturering av
          </note>
          <note>
            Notviken.
          </note>
          <note>
            Jag försöker ta upp den stora principiella frågan om att det
            finns ett väldigt stort behov av både personal och yrkeskunnande
            på SJs verkstadsområde i
          </note>
          <note>
            Sverige. Det stora problemet för dagen är ju att såväl SJ som
            Asea Brown Boveri sparkar personal på svenska verkstäder, samtidigt
            som man förhandlar med utländska bolag om order i mångmiljonklassen
            för att få detta arbete utfört utanför Sverige. Det är ju därför
            som man säger upp personal i Notviken och som Asea Brown
          </note>
          <note>
            Boveri och SJ har beslutat att lägga ned verkstaden i Östersund.
            Känner Georg Andersson inte till det här? Detta i sin tur möjliggjordes
            genom ett överrumplande beslut i regeringen 1988/89, som inte
            Georg Andersson direkt kan lastas för. Det var då som portarna
            öppnades för Asea Brown Boveris köp av SJs verkstad. Man firade
            detta med ett invigningsjippo för ungefär ett och ett halvt år
            sedan, men redan under hösten bestämde man sig för att lägga ner
            verksamheten. Samtidigt förhandlar man med ett f.d. östtyskt företag
            om att lägga en order som kommer från SSAB om specialvagnar till
            andra ställen än Notviken och
          </note>
          <note>
            Östersund. Kan detta vara rimligt om vi vill ha kvar yrkeskunskap,
            kunnande och människor som kan underhålla järnvägens materiel
            i Sverige, Georg
          </note>
          <note>
            Andersson?
          </note>
          <note>
            Anf. 155 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Med den utvidgning som Viola
          </note>
          <note>
            Claesson gör i denna fråga är det i vid mening en näringspolitisk
            och ekonomisk-politisk fråga. Då är vi egentligen tillbaka till
            diskussionen om krispaketet. Om svensk produktion blir så dyr
            att den inte kan hävda sig i konkurrensen, är vi illa ute.
          </note>
          <note>
            Det är bl.a för att dämpa kostnadsutvecklingen som krispaketet
            har presenterades.
          </note>
          <note>
            Det som Viola Claesson pekar på är bara ett exempel på att det
            nu finns i olika segment i det svenska näringslivet svårigheter
            att med framgång konkurrera med internationella producenter. Detta
            är ett allvarligt uttryck för den ekonomisk-politiska situation
            som vi befinner oss i och som vi måste möta med omfattande åtgärder.
            Då är denna fråga som vi nu diskuterar bara ett symtom på den
            situation som vi befinner oss i.
          </note>
          <note type="speaker">
            Anf. 156 VIOLA CLAESSON (v):
          </note>
          <note>
            Herr talman! Nu handlar det väl inte om vad Georg
          </note>
          <note>
            Andersson uppfattar som symtom eller inte.
          </note>
          <note>
            Anledningen till att jag ställde den här frågan till
          </note>
          <note>
            Rune Molin var att han har varit uppe i Östersund, eller om det
            var Notviken, och talat om att regeringen minsann inte kommer
            att bidra till några fler brandkårsutryckningar, dvs. för att
            rädda jobb.
          </note>
          <note>
            Jag försöker ta upp behovet av yrkeskunniga människor på detta
            område, om vi nu skall ha en järnväg i mer än halva Sverige, så
            att vi slipper bli beroende av utländska bolag för att kunna fortsätta
            att reparera egna vagnar, materiel och också nyproduktion.
          </note>
          <note>
            Är det inte längre kvalitetsmässiga och regionalpolitiska aspekterna
            värda någonting för regeringen, Georg Andersson? Det är vad arbetarna
            i Notviken och Östersund undrar över.
          </note>
          <note>
            Överläggningen var härmed avslutad.
          </note>
          <note>
            26 § Svar på fråga 1990/91:165 om SJs användning av vissa träslag
          </note>
          <note>
            Anf. 157 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Annika Åhnberg har frågat mig om vilka åtgärder
            regeringen avser vidta med anledning av SJs beslut om användning
            av utrotningshotat trä vid tillverkning av perrongbänkar.
          </note>
          <note>
            Efter vad jag inhämtat från SJ har man dragit tillbaka detta
            beslut och undersöker för närvarande alternativa material till
            sina perrongbänkar.
          </note>
          <note>
            Enligt min mening finns det inte anledning för regeringen att
            vidta någon åtgärd i denna fråga.
          </note>
          <note type="speaker">
            Anf. 158 ANNIKA ÅHNBERG (v):
          </note>
          <note>
            Herr talman! Det är ingen nyhet att de tropiska regnskogarna
            till stor del skövlas och att detta utgör ett betydande hot inför
            framtiden när det gäller den genetiska mångfalden och klimatförändringar.
            Det är ett väl känt faktum.
          </note>
          <note>
            För en tid sedan blev två beslut kända, som rör svenskt förhållningssätt
            till de tropiska regnskogarna. Ett beslut innebar att den svenska
            möbelindustrin och möbelhandlarna hade bestämt sig för att bojkotta
            import av trä från tropiska regnskogar, inte total bojkott, utan
            import av sådant trä som inte var producerat på ett ekologiskt
            rimligt anpassat sätt.
          </note>
          <note>
            Samtidigt blev det känt att statens järnvägar minsann inte alls
            hade några sådana planer utan tvärtom avsåg att importera trä
            för sina perrongbänkar utan några krav på hur det skulle vara
            avverkat och producerat.
          </note>
          <note>
            Ministern redovisade nu i sitt svar att SJ har ändrat sig, och
            det är bra. Det visar att man har varit lyhörd för en opinion
            som man i och för sig borde ha tagit hänsyn till tidigare. Man
            borde också ha insett att fakta -- och inte det här opinionstrycket
            --
          </note>
          <note>
            skulle ha lett till att man inte fattade detta beslut.
          </note>
          <note>
            Av svaret kan jag förstå att regeringen tycker att detta är någonting
            som varken riksdag eller regeringen skall lägga sig i. Det är
            klart att det naturligtvis handlar om marginella mängder sett
            i relation till hoten mot de tropiska regnskogarna.
          </note>
          <note>
            Men jag tillhör dem som ändå anser att man har rätt att ställa
            högre krav på statligt ägda företag. Jag menar att de t.o.m. skall
            kunna gå i spetsen, gå före andra företag.
          </note>
          <note>
            Det var därför ytterst beklämmande att finna att det i det här
            fallet var precis tvärtom med statens järnvägar. Av den anledningen
            tycker jag att frågan kändes angelägen att diskutera.
          </note>
          <note>
            Överläggningen var härmed avslutad.
          </note>
          <note>
            27 § Svar på fråga 1990/91:122 om EGs giftnormer
          </note>
          <note type="speaker">
            Anf. 159 Statsrådet ANITA GRADIN (s):
          </note>
          <note>
            Herr talman! Gudrun Schyman har frågat om jag tänker vidta några
            åtgärder för att få fram ett beslut om klassificering och märkning
            av formaldehyd i enlighet med kemikalieinspektionens förslag.
          </note>
          <note>
            De svenska märkningsbestämmelserna på kemikalieområdet överensstämmer
            i hög grad med
          </note>
          <note>
            EGs. Detta är bl.a. en följd av att Sverige utformat sitt system
            med EGs som bas. Vissa viktiga skillnader finns dock i systemen.
            Sverige har en fjärde klass som EG saknar och som framför allt
            omfattar lösningsmedel. Vi har således på vissa punkter kommit
            fram till andra slutsatser vad gäller farlighetsklassificering
            och märkning.
          </note>
          <note>
            Formaldehyd är ett sådant fall.
          </note>
          <note>
            Det är angeläget att vi så långt som möjligt försöker undvika
            att anta regler som avviker från övriga västeuropeiska länders.
            Samtidigt är det viktigt med ett fortsatt aktivt arbete för att
            undvika skador för hälsa och miljö. I det här fallet har de aviserade
            reglerna för klassificering och märkning av formaldehyd ansetts
            välgrundade.
          </note>
          <note>
            Kemikalieinspektionens styrelse väntas utfärda reglerna vid sitt
            nästa möte.
          </note>
          <note>
            Då Gudrun Schyman, som framställt frågan, anmält att hon var
            förhindrad att närvara vid sammanträdet, medgav andra vice talmannen
            att
          </note>
          <note>
            Viola Claesson i stället fick deltaga i överläggningen.
          </note>
          <note type="speaker">
            Anf. 160 VIOLA CLAESSON (v):
          </note>
          <note>
            Herr talman! Jag ber att få tacka för svaret.
          </note>
          <note>
            Frågan är vem som har ansett att de regler som man kan förutsätta
            att kemikalieinspektionen skall utfärda är välgrundade och att
            klassificeringen är välgrundad. Om svaret kan uppfattas så, att
            kemikalieinspektionen av regeringen har fått klartecken därför
            att regeringen tänker stå emot
          </note>
          <note>
            EG-kommissionens krav, då är detta ett mycket bra svar och någonting
            som man tacksamt kan notera.
          </note>
          <note>
            Jag hoppas att jag har tolkat svaret rätt.
          </note>
          <note>
            EG-kommissionen betraktar ju nämligen cancervarningar i anslutning
            till olika kemiska ämnen -- i detta fall talar vi om formaldehyd
            -- som ett slags handelshinder. Detta har upprört många. I
          </note>
          <note>
            Danmark har både befolkning och regering fått slåss för att hålla
            på sin princip om hur cancervarningen skall se ut och varför.
          </note>
          <note>
            Formaldehyd är just ett cancerframkallande ämne.
          </note>
          <note>
            Om jag kan tolka svaret som att Anita Gradin och regeringen verkligen
            tänker säga nej till EG-
          </note>
          <note>
            kommissionens krav och stå fast vid sin syn på hur man skall
            betrakta formaldehyd, då är detta bra.
          </note>
          <note>
            Då har vi fått det svar vi vill ha på Gudrun
          </note>
          <note>
            Schymans fråga.
          </note>
          <note type="speaker">
            Anf. 161 Statsrådet ANITA GRADIN (s):
          </note>
          <note>
            Herr talman! Viola Claesson har tolkat svaret korrekt.
          </note>
          <note>
            Överläggningen var härmed avslutad.
          </note>
          <note>
            28 § Svar på fråga 1990/91:140 om proposition om krigsmaterielexporten
          </note>
          <note type="speaker">
            Anf. 162 Statsrådet ANITA GRADIN (s):
          </note>
          <note>
            Herr talman! Torgny Larsson har frågat mig när den aviserade
            propositionen med förslag till ny lagstiftning på krigsmaterielområdet
            kommer att föreläggas riksdagen.
          </note>
          <note>
            I proposition 1987/88:154 med förslag till lag om förbud mot
            utförsel av krigsmateriel, m.m.
          </note>
          <note>
            förutskickade jag tillsättande av dels en parlamentarisk kommitté
            för att se över exportbehovet, utlandssamarbetet och riktlinjerna
            för krigsmaterielexporten, dels en särskild utredare för att göra
            en översyn av krigsmaterielbegreppet.
          </note>
          <note>
            Den särskilde utredaren, universitetskanslern
          </note>
          <note>
            Gunnar Brodin, överlämnade sitt betänkande,
          </note>
          <note>
            Begreppet krigsmateriel (SOU 1989:66), i oktober
          </note>
          <note>
            1989. Den parlamentariska kommittén överlämnade sitt betänkande,
            Utlandssamverkan på krigsmaterielområdet (SOU 1989:102), i februari
            1990. Bägge betänkandena var föremål för en bred remissbehandling
            under våren 1990.
          </note>
          <note>
            På grundval av utredningsbetänkandena och remissyttrandena pågår
            ett propositionsarbete inom utrikesdepartementets handelsavdelning.
            I
          </note>
          <note>
            samband därmed behandlas även vissa förslag som framfördes i
            den s.k. medborgarkommissionens rapport om svensk vapenexport
            i maj 1988 (SOU
          </note>
          <note>
            1988:15). Det gäller bl.a. frågan om en sammanslagning av lagarna
            om utförsel resp.
          </note>
          <note>
            tillverkning av krigsmateriel samt frågan om lagfästning av vissa
            övergripande kriterier för export av krigsmateriel från Sverige.
            I det sammanhanget finns det även anledning att uppmärksamma den
            socialdemokratiska partikongressens uttalande om lagfästning av
            s.k.
          </note>
          <note>
            ovillkorliga exporthinder.
          </note>
          <note>
            Propositionsarbetet är mycket omfattande och tidskrävande. Det
            har dessutom något försenats på grund av att den parlamentariska
            kommittén lämnade sitt betänkande drygt fyra månader senare än
            beräknat. De sista remissyttrandena kom därför in först under
            sommaren 1990. Ett femtiotal sakfrågor måste behandlas i propositionsarbetet.
          </note>
          <note>
            Därtill finns ett behov av att göra kompletterande utredningar
            beträffande vissa problem som också uppmärksammats i den politiska
            debatten. Det gäller den av Torgny Larsson berörda frågan om lagfästning
            av riktlinjerna, som har viktiga konstitutionella aspekter. Det
            gäller även inverkan av de folkrättsliga neutralitetsreglerna
            och av FN-
          </note>
          <note>
            stadgans principer på våra egna exportregler, en fråga som otillräckligt
            uppmärksammats i krigsmaterielexportutredningens betänkande.
          </note>
          <note>
            Av dessa skäl är det inte möjligt för mig att i dag säga exakt
            när propositionen om krigsmaterielfrågor kommer att föreläggas
            riksdagen. Min förhoppning är dock att det skall ske under år
            1991.
          </note>
          <note type="speaker">
            Anf. 163 TORGNY LARSSON (s):
          </note>
          <note>
            Herr talman! Jag ber att få tacka Anita Gradin för svaret. Jag
            har känt det som mycket angeläget att få ett klarläggande besked
            från regeringen om när en proposition för en ny vapenexportpolitik
            kan läggas fram. Som både Anita Gradin och jag vet, fattades det
            vid den socialdemokratiska partikongressen ett beslut om en skärpning
            av reglerna för vapenexport. Det är därför av stort värde att
            veta vilka konsekvenser regeringen har tagit av detta.
          </note>
          <note>
            Mot bakgrund av utredningar som har arbetat har --
          </note>
          <note>
            antar jag -- en proposition förberetts för att lämnas under våren
            1991. Det är viktigt att propositionsarbetet inte försenas och
            att det blir möjligt att redan under pågående riksmöte fatta ett
            beslut.
          </note>
          <note>
            Det har naturligtvis utförts ett omfattande utredningsarbete.
            Jag förstår att ett stort arbete också måste bedrivas på departementet.
            Såvitt jag kan förstå är tanken att de beslut som fattades under
            den socialdemokratiska partikongressen skall inarbetas i propositionen.
          </note>
          <note>
            Jag skulle vilja fråga vad som menas med den sista meningen i
            statsrådets svar, där det står att statsrådets förhoppning är
            att detta skall ske under år 1991. Kan det alltså innebära en
            risk för att det blir fråga om hösten 1991?
          </note>
          <note type="speaker">
            Anf. 164 Statsrådet ANITA GRADIN (s):
          </note>
          <note>
            Herr talman! Det är väldigt svårt för mig att ge något löfte,
            eftersom detta arbete har försenats. Vi har dels fått påpekanden
            från folkrättsdelegationen, som enligt min mening i sitt remissvar
            har gjort mycket riktiga invändningar.
          </note>
          <note>
            Man påtalar där bristerna på just det området. Det gör att vi
            nu arbetar igenom den delen tillsammans med de folkrättsligt sakkunniga.
          </note>
          <note>
            Det är vidare fråga om det som Torgny Larsson själv tar upp,
            nämligen det uttalande som gjordes på den socialdemokratiska partikongressen.
            Även detta gör det naturligtvis nödvändigt att ytterligare studera
            dessa frågor.
          </note>
          <note>
            Risken finns därför att propositionen kan läggas fram först senare
            under året.
          </note>
          <note type="speaker">
            Anf. 165 TORGNY LARSSON (s):
          </note>
          <note>
            Herr talman! Skulle det ändå inte vara möjligt att nu prioritera
            detta arbete? Det är ju viktigt att det fattas ett beslut i och
            med att den mandatperiod vi nu är inne i snart är till ända. Det
            vore mycket bra om vi kunde klara av frågan före valet.
          </note>
          <note>
            Jag skulle vilja vädja till statsrådet och till regeringen att
            om möjligt lägga fram ett förslag så att riksdagen kan fatta beslut
            redan under våren, i maj eller juni.
          </note>
          <note>
            Överläggningen var härmed avslutad.
          </note>
          <note>
            29 § Svar på fråga 1990/91:177 om svenskars arbetsresor till
            Norge
          </note>
          <note type="speaker">
            Anf. 166 Statsrådet ANITA GRADIN (s):
          </note>
          <note>
            Herr talman! Isa Halvarsson har ställt en fråga till jordbruksminister
            Mats Hellström angående gränspendlare till Norge. Frågan har överlämnats
            till mig.
          </note>
          <note>
            Problemet gäller tillämpningen av en internationell tullkonvention
            om tillfällig införsel av privata vägfordon. Konventionens syfte
            är att undvika dubbelbeskattning av privatbilar i samband med
            bilägarens tillfälliga besök utanför bosättningslandet. Dess värre
            har bosättningsbegreppet inte definierats i konventionen, vilket
            öppnat möjligheter till olika tolkningar. I Sverige strävar tullverket
            efter att tillämpa samma principer som används i den svenska folkbokföringen.
            I Norge tillämpar tullmyndigheterna mer restriktiva principer
            som i större utsträckning beaktar var man har sin arbetsplats.
            Detta leder till att en svensk pendlare med familjebostad i Sverige
            och en tillsvidareanställning i Norge anses som bosatt i
          </note>
          <note>
            Norge. Därigenom är pendlaren inte berättigad till temporär tullfrihet
            där.
          </note>
          <note>
            En del av bakgrunden till problemen är att Sverige har en lägre
            bilbeskattning än de andra nordiska länderna. Det kan därför vara
            frestande för personer i andra nordiska länder att köpa bil här.
          </note>
          <note>
            För närvarande arbetar en nordisk arbetsgrupp på att försöka
            åstadkomma gemensamma nordiska regler. Arbetsgruppen studerar
            de regler som gäller eller föreslagits inom EG.
          </note>
          <note>
            Enligt svenska bestämmelser har tullmyndigheterna också möjlighet
            att ge dispens från reglerna i olika situationer då en person
            som är bosatt i landet tillfälligt använder en utländsk bil.
          </note>
          <note>
            Den möjligheten finns inte i Norge. Från svensk sida har vi i
            den blandade svensk-norska kommissionen för ekonomiskt samarbete
            föreslagit att man i Norge skapar samma möjligheter till smidig
            tillämpning. Vi har också instruerat den svenska ambassaden i
            Oslo att ta upp frågan med norska myndigheter, vilket har skett.
          </note>
          <note type="speaker">
            Anf. 167 ISA HALVARSSON (fp):
          </note>
          <note>
            Herr talman! Jag tackar statsrådet så mycket för svaret.
          </note>
          <note>
            Det är märkligt att det inte skall gå att ändra dessa regler.
            Det skulle verkligen underlätta för människor om rätten att föra
            en bil över gränsen inom Norden fastslogs, och det skulle också
            leda till ett enhetligare Norden. Det är mycket beklagligt att
            detta byråkratiska krångel skall leda till så många hinder och
            svårigheter för människor.
          </note>
          <note>
            Detta är en mycket gammal fråga, men det som gjorde att jag ställde
            frågan var egentligen en artikel i Expressen där man betraktade
            detta som en Norgehistoria. Det blev mycket dyrt för den svensk
            som visserligen bodde i Norge men fick fel på sin bil och lånade
            sin systers bil i Göteborg. Han åkte alltså till Norge i en svensk
            bil, och det kostade honom 130 000 kr.
          </note>
          <note>
            Det är mer vanligt att svenskar arbetar i Norge och bor i Sverige.
            Några personer som bodde i
          </note>
          <note>
            Charlottenberg i Värmland och arbetade på
          </note>
          <note>
            Fornebu hade också väldiga problem. De arbetade skift och hade
            en mycket kort period för nattvila, och när de sov över betraktades
            de som bosatta i
          </note>
          <note>
            Norge trots att de var mantalsskrivna och hade sina hem i Sverige.
            En gammal historia är den om prästen som inte fick använda sin
            tjänstebil, utan frun var tvungen att hämta honom vid gränsen.
            Det vore en välgärning för de människor som bor nära gränsen om
            man kunde ändra på detta.
          </note>
          <note type="speaker">
            Anf. 168 Statsrådet ANITA GRADIN (s):
          </note>
          <note>
            Herr talman! Också jag anser att det skulle vara en välgärning
            om vi kunde komma överens i dessa frågor, och det är mycket tråkigt
            att vi inte gjort det. Vi har från svensk sida aktualiserat frågan
            i det nordiska samarbetet och vid handelsministrarnas möten, men
            tyvärr har vi inte lyckats komma överens. Det beklagar jag. Jag
            anser att detta skadar och ger dåligt rykte åt det nordiska samarbetet.
          </note>
          <note>
            Överläggningen var härmed avslutad.
          </note>
          <note>
            30 § Svar på fråga 1990/91:162 om konsumentinflytandet på livsmedelspolitiken
          </note>
          <note>
            Anf. 169 Statsrådet MARGOT WALLSTRÖM
          </note>
          <note>
            (s):
          </note>
          <note>
            Herr talman! Annika Åhnberg har frågat mig om regeringen avser
            att vidta åtgärder för att öka kännedomen om de medel som riksdagen
            anslog under våren 1990 för ökat konsumentinflytande på livsmedelspolitiken.
          </note>
          <note>
            Frågan om den närmare utformningen av stödet till ideella konsumentorganisationer
            bereds för närvarande inom regeringskansliet i samråd med berörda
            myndigheter. I det sammanhanget behandlas även frågan om hur information
            skall ske för att sprida kännedom om möjligheterna att utnyttja
            de anslagna medlen. Regeringen avser att fatta beslut i frågan
            före årsskiftet.
          </note>
          <note type="speaker">
            Anf. 170 ANNIKA ÅHNBERG (v):
          </note>
          <note>
            Herr talman! Riksdagen beslutade i våras om en ganska omfattande
            förändring av husmedelspolitiken som innebär att jordbruket skall
            avregleras över en femårsperiod.
          </note>
          <note>
            Detta beslut, och livsmedelspolitiken över huvud taget, är i
            stort inriktat på de produktionsmässiga aspekterna. Det är många
            som har ansett, bl.a. vi från vänsterpartiet, att konsumentinflytandet
            är litet. Men i detta beslut ingick att riksdagen anslog
          </note>
          <note>
            2 milj.kr. att fördelas via konsumentverket för ideellt konsumentarbete
            under just den period när livsmedelspolitiken förändras. Det är
            oerhört angeläget att konsumentperspektivet tas till vara och
            att man är med och påverkar.
          </note>
          <note>
            När nu statsrådet svarar att man håller på att fundera över hur
            detta skall läggas upp och hur anslaget skall fördelas, blir jag
            litet besviken. Jag tycker nog att det var ett ganska tydligt
            besked från riksdagen att 2 milj.kr. skulle fördelas via konsumentverket.
            Jag har litet svårt att förstå att det skall krävas så omfattande
            grubblerier av regeringen om hur man skall hantera dessa 2
          </note>
          <note>
            milj.kr. och att man skall behöva grunna så länge över hur man
            skall bära sig åt för att komma ut med information kring detta.
            Pengarna behövs nu.
          </note>
          <note>
            Det är säkert ingen nyhet för statsrådet att det finns en spirande
            rörelse kring de frågor som har med matpriser och matkvalitet
            att göra. Jag tror att många av de organisationer som arbetar
            ideellt med dessa frågor, nybildade eller sådana som har funnits
            tidigare, skulle vara i stort behov av även ett litet ekonomiskt
            bidrag för att anordna möten och för att kunna bygga upp sin verksamhet.
            Jag måste nog säga att jag är besviken över att det har gått så
            sakta att få dessa pengar fördelade. Jag hoppas verkligen att
            det blir som statsrådet säger, dvs. att arbetet blir färdigt före
            årsskiftet.
          </note>
          <note>
            Anf. 171 Statsrådet MARGOT WALLSTRÖM
          </note>
          <note>
            (s):
          </note>
          <note>
            Herr talman! Om Annika Åhnberg tolkar mig på detta sätt tror
            jag att byråkratsvenskan har ställt sig i vägen för oss två. Vi
            är alla mycket glada över att hela denna livsmedelspolitiska debatt
            har kommit i gång, och det också utifrån konsumentintresset.
          </note>
          <note>
            Regeringen har allt intresse av att få ut dessa pengar så snabbt
            som möjligt. Det som har skett är att jordbruksdepartementet omedelbart
            gav ett uppdrag till konsumentverket. Det handlar inte bara om
            att allmänt fundera kring dessa pengar, utan det handlar om vilka
            kriterier som skall gälla för att man skall få bidrag. Det är
            just detta som konsumentverket har redovisat till jordbruksdepartementet,
            och regeringen är alltså i färd med att så att säga sätta i sjön
            dessa bestämmelser så att man kan börja söka dessa pengar.
          </note>
          <note>
            En rad organisationer har hört av sig till mig, och jag har också
            tagit upp den här frågan när jag varit ute och talat. Vi har ett
            gemensamt intresse, och regeringen skall inte långdra denna fråga.
            Det har varit nödvändigt att få ett underlag så att vi vet efter
            vilka riktlinjer detta stöd skall fördelas. Detta tror jag är
            nödvändigt. Det är just sådana frågor som man vänder sig till
            regeringen med: Vilka kan få medel, de samarbetsorganisationer
            som nu har dykt upp eller andra? Vilka kan få ta del av dessa
            pengar? När detta uppdrag nu är redovisat skall det inte dröja
            länge.
          </note>
          <note type="speaker">
            Anf. 172 ANNIKA ÅHNBERG (v):
          </note>
          <note>
            Herr talman! Det är också många representanter från olika organisationer
            som har vänt sig till mig och frågat vart dessa pengar har tagit
            vägen. Jag är mycket glad att få detta klargörande, dvs. att regeringen
            ser detta som en angelägen uppgift.
          </note>
          <note>
            Annars skulle man kunna gripas av misstanken att regeringens
            intresse för ett aktivt konsumentarbete i livsmedelspolitiken
            inte vore så stort, och det skulle vara mycket tråkigt om det
            skulle uppfattas så.
          </note>
          <note>
            Anf. 173 Statsrådet MARGOT WALLSTRÖM
          </note>
          <note>
            (s):
          </note>
          <note>
            Herr talman! De misstankarna skall vi verkligen se till att ta
            död på. Så är det naturligtvis inte. Vi är tvärtom mycket intresserade
            av att medlen kommer ut. Som jag upplever det känns det mycket
            bra att kunna erbjuda denna möjlighet till alla dem som nu startar
            nya konsumentorganisationer -- jag har tagit med en del tidningsklipp
            om detta -- och som är intresserade av att delta i denna debatt
            något som vi väl alla hälsar med glädje.
          </note>
          <note type="speaker">
            Anf. 174 ANNIKA ÅHNBERG (v):
          </note>
          <note>
            Herr talman! Jag är glad att statsrådet tycker att det känns
            bra att kunna erbjuda dessa medel. Jag är naturligtvis särskilt
            glad eftersom det var en motion från vänsterpartiet som låg bakom
            detta beslut.
          </note>
          <note>
            Regeringen skulle kanske kunna känna sig glad ännu fler gånger
            om den tog till sig fler av våra förslag.
          </note>
          <note>
            Överläggningen var härmed avslutad.
          </note>
          <note>
            31 § Bordläggning
          </note>
          <note>
            Anmäldes och bordlades
          </note>
          <note>
            Motionerna
          </note>
          <note>
            med anledning av prop. 1990/91:47 Vissa frågor inför allmän fastighetstaxering
            år 1992
          </note>
          <note>
            1990/91:Sk15 avBo Lundgren m.fl. (m)
          </note>
          <note>
            1990/91:Sk16 av Knut Wachtmeister m.fl. (m)
          </note>
          <note>
            1990/91:Sk17 av Gunnar Björk m.fl. (c)
          </note>
          <note>
            1990/91:Sk18 av Hans Dau (m)
          </note>
          <note>
            1990/91:Sk19 av Kjell Johansson m.fl. (fp)
          </note>
          <note>
            med anledning av prop. 1990/91:48 Tillämpning i fråga om Irak
            och Kuwait av lagen (1971:176) om vissa internationella sanktioner:
          </note>
          <note>
            1990/91:U3 av PerGahrton m.fl. (mp)
          </note>
          <note>
            1990/91:U4 av Bengt Hurtig (v)
          </note>
          <note>
            32 § Anmälan om frågor
          </note>
          <note>
            Anmäldes att följande framställts
          </note>
          <note>
            den 13 november
          </note>
          <note type="speaker">
            1990/91:182 av Eva Goe s (mp) till kommunikationsministern om
            bron över Södertälje kanal:
          </note>
          <note>
            Broförbindelsen på E 4 över Södertälje kanal består av två broar.
            Den av broarna som ligger nedströms havererade den 13 maj 1990.
            Den ersattes med en provisorisk fast bro, som starkt begränsar
            den segelfria höjden i kanalen. Sjöfarten blir därför nödgad att
            ta en omväg på ca 10 mil.
          </note>
          <note>
            Sjöfartsverket har påtalat denna olägenhet för vägverket och
            vill ha en snabb hantering och lösning av ärendet.
          </note>
          <note>
            Ännu har inget skett. Om vägverket tror att den bro som finns
            i dag är tillräcklig, är detta en felaktig bedömning: sjöfartsintressena
            lider i dag skada och kommer att skadas i framtiden om inte bron
            återställs, dvs. en bro med en segelhöjd på 42 meter i öppet läge.
          </note>
          <note>
            Ur miljö-, energi- och resurssynpunkt måste sjöfarten prioriteras
            före biltrafiken, och arbetet med att bygga en ny bro måste påbörjas
            omgående.
          </note>
          <note>
            Min fråga till kommunikationsministern är:
          </note>
          <note>
            Har otillräckliga resurser avsatts för att snabbt ersätta den
            havererade bron med en ny enligt ovan?
          </note>
          <note type="speaker">
            1990/91:183 av Gunnar Björk (c) till socialministern om härbärgen
            för socialt utslagna:
          </note>
          <note>
            Sedan socialdemokraterna övertog regeringsmakten 1982 har inkomst-
            och förmögenhetsskillnaderna i Sverige ökat. Antalet hem- och
            bostadslösa, s.k. uteliggare, har ökat dramatiskt. Ett forskningsprojekt
            i Karolinska institutets regi uppskattade 1988 antalet hem- och
            bostadslösa enbart i Stockholm till 4 000--5 000
          </note>
          <note>
            personer.
          </note>
          <note>
            Bidragen och antalet bidragsberoende kommer att öka till följd
            av skattereformen. Samtidigt medför den försvagade konjunkturen
            ökad arbetslöshet, vilket också det riskerar att öka bidragsberoendet
            och antalet hem- och bostadslösa.
          </note>
          <note>
            Situationen och den utveckling som är på väg är djupt beklaglig.
            Om Sverige gör anspråk på att vara ett välfärdssamhälle får det
            inte acceptera att socialt utslagna tvingas söka sitt nattkvarter
            i trappuppgångar och kulvertar. Regeringen har dess värre inte
            med kraft tagit itu med problemen.
          </note>
          <note>
            Jag vill med anledning av ovanstående rikta följande fråga till
            socialministern:
          </note>
          <note>
            Vad avser statsrådet att föreslå riksdagen för åtgärder för att
            tillgodose behovet av härbärgen för socialt utslagna?
          </note>
          <note type="speaker">
            1990/91:184 av Allan Ekström (m) till civilministern om polisbemanningen
            på Lidingö:
          </note>
          <note>
            Polisstationen på Lidingö hålls sedan två veckor stängd under
            natten.
          </note>
          <note>
            Vad avser statsrådet att göra för att tillförsäkra
          </note>
          <note>
            Lidingöborna ett tillfredsställande rättsskydd även nattetid?
          </note>
          <note>
            33 § Kammaren åtskildes kl. 19.29.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m.
          </note>
          <note>
            ajourneringen kl 16.39 och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
