<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--116</head>
          <docDate when="1991-05-22">1991-05-22</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 15 maj.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1990/91:N127--N137 till näringsutskottet
          </note>
          <note>
            3 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Justitieutskottets betänkanden 1990/91:JuU28--
          </note>
          <note>
            JuU30, JuU33 och JuU38
          </note>
          <note>
            Utrikesutskottets betänkande 1990/91:UU18
          </note>
          <note>
            Kulturutskottets betänkanden 1990/91:KrU19,
          </note>
          <note>
            KrU30 och KrU31
          </note>
          <note>
            Utbildningsutskottets betänkanden
          </note>
          <note>
            1990/91:UbU13--UbU15
          </note>
          <note>
            Bostadsutskottets betänkande 1990/91:BoU17
          </note>
          <note>
            Meddelande om samlad votering
          </note>
          <note>
            Talmannen meddelade att trafikutskottets betänkanden TU24 och
            TU27 skulle avgöras i ett sammanhang efter avslutad debatt.
          </note>
          <note>
            4 § Trafikens infrastruktur
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1990/91:TU24 Trafikens infrastruktur (prop.
          </note>
          <note>
            1990/91:87 delvis).
          </note>
          <note type="speaker">
            Anf. 1 GÖREL BOHLIN (m):
          </note>
          <note>
            Herr talman! Goda transportmöjligheter är en av de viktigaste
            förutsättningarna för det svenska välfärdssamhället. Utan ett
            väl fungerande transportnät hade vi i Sverige inte haft möjlighet
            att bygga upp den starka industri som ligger bakom det svenska
            välståndet, och inte heller hade vi haft så stor personlig rörelsefrihet
            eller så stora möjligheter att välja var vi skall arbeta och bo.
          </note>
          <note>
            Järnvägsutbyggnaden vid sekelskiftet bidrog till att
          </note>
          <note>
            Sverige blev världsledande inom stål- och skogsindustrin, och
            utbyggnaden av vägarna under efterkrigstiden underlättade för
            utvecklingen av den verkstadsindustri som länge har varit en dominerande
            faktor i svenskt näringsliv.
          </note>
          <note>
            Det täta inrikesflyget och det tekniskt välutvecklade telenätet
            har inneburit att företag har kunnat etableras och upprätthållas
            spritt i landet och att de aktivt kunnat bidra till förbättrade
            förutsättningar för alla delar av Sverige.
          </note>
          <note>
            Näringslivet är således grunden för vår välfärd, för vår individuella
            och ekonomiska frihet.
          </note>
          <note>
            Näringslivet är också grunden för att vård och omsorg skall kunna
            ges dem som behöver det och för att kultur och utbildningsväsende
            skall få tillräckliga resurser. Vi tar allt detta för självklarheter,
            men i en tid av nedgång och kostnadskris för företagen blir medvetandet
            om varifrån grunden för välfärden kommer större, dock ännu inte
            tillräckligt stort. Näringslivets kostnadsproblem är allas våra
            problem. När vårt näringsliv inte kan konkurrera, inte sälja sina
            produkter därför att konkurrenterna har lägre priser och lika
            bra produkter, när våra företag flyttar till andra länder med
            lägre kostnader och vi därigenom får ökad arbetslöshet, då ökar
            medvetandet om varifrån välfärden egentligen kommer.
          </note>
          <note>
            Transportkostnaderna är en viktig del av företagens kostnader,
            och företagen strävar efter att sänka denna och andra kostnadsdelar.
            Men transportkostnaderna har under senare år utvecklats väsentligt
            mer ogynnsamt i Sverige än i viktiga konkurrentländer. Den utvecklingen
            har dessutom förstärkts de senaste åren. Från 1987 till
          </note>
          <note>
            1990 steg kostnaderna för vägtransporter i Sverige med inte mindre
            än 30 %, och den ogynnsamma utvecklingen orsakades främst av ökade
            lönekostnader och kraftigt höjda vägskatter. Staten har ett särskilt
            ansvar för infrastrukturen, som ju i stor utsträckning ägs av
            staten, drivs och byggs av statliga verk eller myndigheter. Staten
            utformar också reglerna för privata aktörer. Staten kan medverka
            till att sänka kostnaderna för kommunikationerna genom snabbare
            och renare transporter, genom att effektivisera och förbättra
            samtransportsystemens förutsättningar och genom att bygga bort
            flaskhalsar och omvägar.
          </note>
          <note>
            Infrastrukturen har avgörande betydelse för vilka förutsättningar
            och villkor som gäller för människor och deras verksamheter. Det
            är ett väsentligt krav att infrastrukturen får ett utseende och
            en uppbyggnad som överensstämmer med människors önskemål och behov
            och inte anpassas till någon centralt skapad byråkratisk vision
            om hur samhället bör se ut.
          </note>
          <note>
            I den mån det går att finna marknadsanpassade mekanismer för
            att styra och finansiera infrastrukturen, bör dessa mekanismer
            utnyttjas. I
          </note>
          <note>
            många fall går det, i andra fall inte, att bygga upp sådana marknadsanpassade
            system. Då måste tills vidare den politiska styrningen och finansieringen
            finnas kvar.
          </note>
          <note>
            Förhållandena är mycket olika i skilda delar av vårt land vad
            gäller både den infrastruktur som är lämplig och den som faktiskt
            finns. Biltrafiken kan orsaka betydande skador på miljön, vilket
            måste motverkas bl.a. genom att den tekniska utvecklingen ytterligare
            stimuleras. Biltrafiken har också blivit ett problem i flera större
            städer,
          </note>
          <note>
            Stockholm, Göteborg och Malmö, framför allt till följd av trängsel
            och köer. I övriga landet är bilen kanske mer än i storstaden
            en förutsättning för det dagliga livet, samtidigt som den där
            orsakar väsentligt mindre miljöproblem.
          </note>
          <note>
            Trots att vi ofta talar om kommunikationernas betydelse, trots
            att vi vet hur oändligt betydelsefulla kommunikationssystemen
            är för ett lands välstånd och trots att bristerna och deras följder
            tränger sig på oss och märks -- inte minst i de underutvecklade
            länderna -- har vi i Sverige under en följd av år försummat både
            nyinvesteringar och underhåll av transportnätet. På järnvägarna
            satsades praktiskt taget inte en krona under flera decennier,
            och före omstruktureringen av järnvägstrafiken och uppdelningen
            i banverk och SJ hade Sverige i detta hänseende halkat efter övriga
            Europa säkert 30 år.
          </note>
          <note>
            Under nästan hela 70- och 80-talen försummades såväl underhållet
            som förnyelsen av det svenska väg- och järnvägsnätet alltmer.
            Detta har lett till en accelererande kapitalförstöring, som står
            i kontrast mot de växande behoven inför den ekonomiska och politiska
            integrationen med den europeiska kontinenten.
          </note>
          <note>
            Vägarna är av särskild betydelse i ett så vidsträckt land som
            Sverige. Det gäller såväl
          </note>
          <note>
            Norrlandsvägar -- t.ex. för skogstransporter eller enskilda vägar
            -- som de stora stråken för snabba transporter, Europavägarna.
          </note>
          <note>
            De avkastningsberäkningar som görs av vägverket och som ligger
            till grund för prioriteringsordningen när det gäller investeringar
            och underhåll visar att lönsamheten i investeringarna och underhållet
            är störst när det gäller de intensivast trafikerade vägavsnitten.
            Detta sammanhänger med behovet av snabba varutransporter, behovet
            av försäljning och distribution till olika delar av Sverige och
            inte minst till Europa.
          </note>
          <note>
            Näringslivet har utvecklat ett system för snabba transporter,
            just-in-time, för att kunna öka snabbheten i distributionen och
            för att kunna sänka kostnaderna för lagerhållning och transporter
            och därmed också för varor. Det är livsnödvändigt för oss i konkurrensen
            med framför allt övriga Europa att alla möjligheter tas till vara
            att sänka kostnaderna i och för näringslivet.
          </note>
          <note>
            Från moderat sida har vi i många pekat på att mer pengar behöver
            satsas i vägnätet, och vi har också föreslagit ytterligare satsningar.
            Även i år har vi i vårt budgetförslag anslagit två miljarder utöver
            regeringens förslag. Men det är då viktigt att förbättringarna
            sker där de gör mest nytta, ger störst avkastning. Det betyder
            inte att delar av landet skall försummas, men i den situation
            vi nu befinner oss i skall satsningarna först göras där de får
            störst effekt.
          </note>
          <note>
            Inrikesflyget i Sverige är förhållandevis väl förgrenat. Mycket
            beror detta på de satsningar som de enskilda kommunerna har gjort
            för att hålla egna flygplatser samt på det luftfartssystem som
            vuxit fram med Arlanda som nav och som gjort många och täta förbindelser
            samt snabba resor över dagen möjliga.
          </note>
          <note>
            Regeringens s.k. tillväxtproposition visar på insikt om transportsystemens
            avgörande betydelse för vårt land och på behoven av att stora
            satsningar nu görs. Regeringen föreslår i propositionen att en
            fond skall bildas och att särskilda satsningar skall göras på
            järnvägar, vägar och kollektivtrafik -- 5
          </note>
          <note>
            miljarder 1990/91, 5 miljarder 1992/92, 10 miljarder under 1990-talet
            och en planeringsram på 20
          </note>
          <note>
            miljarder. Satsningarna skall enligt propositionen gå till större
            sammanhållna projekt av nationell betydelse. En särskild storstadssatsning
            på 5,5
          </note>
          <note>
            miljarder ur fonden skall göras på de tre storstadsregionerna,
            under förutsättning av medfinansiering från resp. region. I övrigt
            förutsätts att samplanering och samfinansiering skall ske i många
            fall och att avgifter också skall kunna tas ut för att bekosta
            vissa projekt.
          </note>
          <note>
            Utskottet avstyrker regeringens förslag om en särskild inrättad
            fond och en delegation för att besluta om investeringsanslag ur
            fonden. Utskottet anslår dock samma belopp som regeringen men
            anser att riksdagen bör ha större inflytande över planeringsprocessen
            och anslagets fördelning och föredrar därför särskilda årliga
            anslag samt planeringsredovisning till riksdagen.
          </note>
          <note>
            Även i andra frågor har utskottet en annan mening än regeringen,
            t.ex. när det gäller satsningen på vissa projekt av nationell
            betydelse. Vissa regioner i landet skulle kunna gå miste om medel
            ur fonden.
          </note>
          <note>
            Utskottet anser därför att en rad uppräknade regioner också skall
            få del av anslaget.
          </note>
          <note>
            Därmed menar vi från moderat sida att en del av poängen med den
            särskilda inriktningen går förlorad, nämligen att medlen skall
            gå till projekt av nationell betydelse och med stor nytta. Här
            delar vi från moderat sida regeringens bedömning. Det är nödvändigt
            att i första hand göra de investeringar som ger en god effektivitet
            och avkastning.
          </note>
          <note>
            Storstadssatsningen är exempel på detta.
          </note>
          <note>
            Kringfartsleder och tvärleder löser knutar i trafiken. Kollektiv-
            och spårtrafik lyfter bort en del av biltrafiken från gatunätet.
          </note>
          <note>
            Inte på över 25 år har någon utbyggnad av avlastande leder skett
            t.ex. i Stockholmsområdet, vilket när regionen vuxit befolknings-
            och näringsmässigt samt när biltrafiken ökat så mycket lett till
            en igenkorkad stad, onödigt stora luftföroreningar, tidsförluster
            och irritation i hela regionen.
          </note>
          <note>
            Från moderat sida föreslås att ett nytt finansieringssystem övervägs,
            nämligen att en andel av bensinskattemedlen går direkt till att
            finansiera vägunderhåll, med andra ord ''raka rör''
          </note>
          <note>
            från brukare till investeringsobjekt, vilket leder till mer effektivt
            använda medel och större förståelse från bilisternas sida.
          </note>
          <note>
            Vi menar också -- och detta redovisar vi i reservation 6 tillsammans
            med folkpartiet -- att försäljning av hela eller delar av affärsverken
            bör ske, varvid intäkterna kan investeras i infrastruktur, som
            ju alltid är samhällsekonomiskt lönsamma investeringar.
          </note>
          <note>
            Även avgifter bör kunna utgöra tillskott vid finansiering. Men
            avgifterna skall enligt moderat uppfattning inte kunna tas ut
            på befintliga vägar --
          </note>
          <note>
            dessa vägar är ju redan betalda via skatter -- utan avgifter
            skall kunna tas ut endast vid nybyggande, särskilda projekt. Samfinansiering
            är också möjligt efter särskilda avtal med tänkbara medfinansiärer.
          </note>
          <note>
            Herr talman! Med det anförda yrkar jag bifall till reservation
            1, men jag står givetvis bakom även övriga reservationer med moderata
            namn. I övrigt yrkar jag bifall till hemställan i utskottsbetänkandet.
          </note>
          <note type="speaker">
            Anf. 2 KENTH SKÅRVIK (fp):
          </note>
          <note>
            Herr talman! Det känns bra och glädjande att vi äntligen i utskottet
            har kunnat enas om en större satsning totalt på vår infrastruktur
            inför 1990-talet.
          </note>
          <note>
            Det är angeläget att säga att detta kan innebära att det kan
            bli en större sammanhållen investering av nationell betydelse
            för järnvägen, kollektivtrafiken och vägområdena.
          </note>
          <note>
            Nu gäller det att vi verkligen står för våra åtaganden och löften
            om pengar till att förverkliga de föreslagna utbyggnaderna och
            upprustningen av en förfallen infrastruktur i vårt land. Frågan
            är väl egentligen: Har vi råd att låta bli att satsa på en återuppbyggnad
            av vårt järnvägsnät eller en oundviklig satsning på våra vägar?
          </note>
          <note>
            Från folkpartiet liberalernas sida är vi också nöjda med att
            utskottets initiativ angående den föreslagna infrastrukturfonden
            innebar att den inte blev förverkligad utan att riksdagen som
            sig bör även i fortsättningen har fullt inflytande över de pengar
            som skall användas till infrastrukturen.
          </note>
          <note>
            Vissa delar av den svenska infrastrukturen har försummats och
            förfallit under ett antal år såsom järnvägen och våra vägar. Andra
            delar, t.ex. flyget och telekommunikationerna, har haft en gynnsammare
            utveckling.
          </note>
          <note>
            Folkpartiet liberalerna förordar en kraftig satsning på järnvägen
            och vägarna under 1990-talet.
          </note>
          <note>
            Ingen kan säga exakt vilka resurser som kommer att kunna avsättas
            för att förnya dessa försummade områden. Vad som blir möjligt
            är i hög grad beroende av den ekonomiska utvecklingen. Men även
            det omvända gäller -- investeringar i infrastruktur kan bli en
            hävstång för den ekonomiska tillväxten. Därför är det angeläget
            att vi politiker nu och under kommande år är beredda att göra
            sådana prioriteringar att utrymme skapas för omfattande strukturinvesteringar.
          </note>
          <note>
            Vi har också i motioner och i utskottsarbetet hävdat att vår
            bedömning är att det för drift, underhåll och investeringar i
            jänrvägar och vägar bör avsättas resurser i storleksordningen
            140 miljarder kronor under 1990-talet. Av dessa pengar är det
            troligt att
          </note>
          <note>
            40 miljarder behövs inom järnvägsområdet och 100
          </note>
          <note>
            miljarder inom vägområdet.
          </note>
          <note>
            Vi har också i våra motioner anvisat hur dessa medel skall kunna
            skapas eller tas fram för att göra dessa nödvändiga åtaganden
            möjliga att genomföra under en tioårsperiod.
          </note>
          <note>
            Välståndets historia är tätt sammanflätad med transportsystemens.
            Utvecklingen inom andra samhällsområden har påverkat transporterna,
            och ibland har påverkan gått i andra riktningen -- nya fartygstyper
            fick nya hamnstäder och kulturer att blomstra, järnvägarnas utbyggnad
            skapade helt nya städer och samhällen, vägarna skapade möjligheter
            till kontakter och bättre arbetstillfällen.
          </note>
          <note>
            Allt tyder på att investeringar i infrastruktur är mycket lönsamma.
            Ett lands produktivitet påverkas positivt av en god infrastruktur.
          </note>
          <note>
            En god utveckling i Sverige förutsätter således goda förbindelser
            för både utrikes och inrikes trafik.
          </note>
          <note>
            Såvitt vi kan förstå sker en kraftig satsning på marktransporternas
            infrastruktur i hela Europa.
          </note>
          <note>
            Goda kommunikationer med utlandet är en förutsättning för vårt
            deltagande i
          </note>
          <note>
            Europasamarbetet och möjligheterna att handla på en allt friare
            marknad. Goda kommunikationer i
          </note>
          <note>
            Sverige är en förutsättning för fortsatt utveckling av näringsliv
            och utkomstmöjligheter i alla delar av landet. Därför var det
            en skandal att inlandsbanan inte fick leva vidare med tanke på
            bl.a.
          </note>
          <note>
            turistverksamheten. Men det är en stor fördel att bl.a. stambanan,
            Mälarbanan, västkustbanan, E6-
          </note>
          <note>
            an och Öresundsbron färdigställs och byggs. Detta ger goda kontakter
            och bra kommunikationer.
          </note>
          <note>
            Det allmänna har ett stort ansvar för att kommunikationerna fungerar.
            Att kunna resa på våra vägar eller med kollektiva transportmedel
            är så grundläggande att det kan sägas ingå i den generella välfärdspolitiken.
            Det allmännas ansvar hindrar dock inte att avgiftsfinansiering
            är tankbar på vissa nybyggda broar och vägar.
          </note>
          <note>
            Glesbygdens trafikanter kan inte heller bära hela ansvaret för
            sina kommunikationer. Det skulle i längden bli alltför betungande
            och kostsamt för dem. Detta motiverar en regional utjämning och
            ett engagemang och ansvar från det allmännas sida när det gäller
            glesbygdens infrastruktur.
          </note>
          <note>
            Vi måste ha bra vägar och järnvägar i Sverige. De största städerna
            måste förbindas med motorvägar och snabbtåg. De glesare befolkade
            delarna måste ha goda väg-, tåg-, flyg- och teleförbindelser med
            resten av Sverige för att ett vitalt näringsliv skall kunna existera
            och utvecklas. Detta kräver också upprustning av många länsvägar.
          </note>
          <note>
            Vi måste självfallet ge försteg för miljöanpassade lösningar.
            Inte minst av det skälet förordar vi en kraftfull satsning på
            tåg. Snabbtågen har under året blivit en ny attraktion för den
            svenska järnvägen.
          </note>
          <note>
            SJ kan här erbjuda resenären ett både bekvämt, snabbt och miljövänligt
            alternativ till flyg och bil.
          </note>
          <note>
            Vi måste hela tiden se till att samspelet mellan regionerna fungerar
            och vara beredda till särskilda insatser i glest befolkade regioner.
            Samtidigt måste vi vara beredda att skapa attraktiva storstäder,
            med bättre kollektivtrafik och renare miljö.
          </note>
          <note>
            Satsningen på infrastrukturen enligt vår partimotion har inte
            en nostalgisk bakgrund utan är en offensiv satsning och ett inslag
            i en strategi för att bryta pessimismen och stagnationen i Sverige.
            Det ingår i ett program för tillväxt, välstånd och bättre miljö.
          </note>
          <note>
            Tre av regeringen utsedda utredningsmän har lagt fram förslag
            om hur våra tre storstadsregioner bör organisera sina vägar, kringfartsleder,
            pendeltrafik och kollektivtrafik för framtiden. Det är ordentliga
            krafttag som måste tas för att vi skall få en fungerande infrastruktur
            i dessa regioner. Men såvitt vi kan se är det nödvändigt att något
            sker, och det snart. I annat fall kommer trafiken kring dessa
            kommuner att bli ett kaos, och en besvärlig situation kommer att
            uppstå när det gäller miljön.
          </note>
          <note>
            Det är alltså oerhört viktigt att statsmakterna, landstingen
            och de kommunalt ansvariga verkligen tar sitt ansvar och förverkligar
            intentionerna i de olika utredningarna, allt för att rädda sig
            ur en besvärande situation för både trafik- och miljösidan. Men
            det gäller också att ge den som behöver använda sig av kollektiva
            transporter ett transportklimat som präglas av värdighet och snabbhet.
            Då skall vi inte heller glömma de handikappade, som är beroende
            av riks- eller länsfärdtjänst i full utsträckning. De har väntat
            länge nog nu.
          </note>
          <note>
            Godstransporterna är viktiga för att vårt samhälle skall fungera.
            En stor del av dessa transporter går i dag på våra vägar. Många
            av dessa transporter skulle med en utbyggd och mer funktionell
            järnväg kunna föras över på järnvägen. Vi skall inte heller i
            detta sammanhang glömma sjötransporterna som i detta fall har
            stora möjligheter att ta över en del av de godsmängder som transporteras
            bilvägen inom och utom Sveriges gränser.
          </note>
          <note>
            Redan i dag är det över 50 % av det gods som exporteras från
            Sverige som levereras med båt från svenska hamnar. Inräknas färjegodset
            och malmexporten via Narvik stiger siffran till över
          </note>
          <note>
            90 %.
          </note>
          <note>
            Sjöfarten är också av stor betydelse för de inrikes transporterna.
            45 % av transportarbetet -- 30
          </note>
          <note>
            miljarder tonkilometer -- sker med båt efter kusten eller på
            de inre vattenvägarna.
          </note>
          <note>
            I dag krävs det snabba transporter på ett helt annat sätt än
            förut, och det får vi acceptera, men det finns också transporter
            av gods som med god planering och med möjligheter att transportera
            på ett annat sätt än per bil och järnväg kan föras över till sjön.
          </note>
          <note>
            Vi måste också ge handelsflottan och kustsjöfarten sin chans
            att svara för sin del av infrastrukturen.
          </note>
          <note>
            Driften av hamnar och terminaler är en viktig fråga i sjöfartspolitiken.
            Vi vill också på den punkten peka på möjligheten av privatiseringar.
            I dag drivs de flesta hamnar i kommunal regi, medan stuveribolagen
            ibland är privatägda. Vi är övertygade om att både kommunerna
            och sjöfarten skulle vinna på om flera hamnar såldes till privata
            intressenter.
          </note>
          <note>
            Även om medvetenheten om flygets miljöpåverkan växt de senaste
            åren, måste det slås fast att inrikesflyget har en avgörande regionalpolitisk
            betydelse för många orter och regioner i Sverige.
          </note>
          <note>
            Med tanke på Sveriges geografi är det sannolikt att flyget kommer
            att spela en viktig och växande roll i infrastrukturen. Vi tycker
            att det är angeläget att flyget i princip bär sina egna kostnader.
          </note>
          <note>
            Staten bör medverka i en övergripande planering av flygets förutsättningar,
            vilka enligt vår mening bör inkludera skärpta miljökrav på flygplanen
            och skärpta koncessionskrav beträffande flygplatserna.
          </note>
          <note>
            Men i övrigt bör staten begränsa sitt engagemang i branschens
            utveckling.
          </note>
          <note>
            Herr talman! Tiderna förändras och väl är väl det.
          </note>
          <note>
            Inför 1990-talet har partierna bjudit över varandra när det gällt
            satsningar i infrastrukturen. På 80-talet satsade Sverige 60 miljarder
            kronor på infrastruktur, och på 90-talet anser regeringen att
            vi bör satsa 100 miljarder kronor, medan Tony
          </note>
          <note>
            Hagström talar om 160 miljarder kronor.
          </note>
          <note>
            Vi kan då fråga oss hur mycket som är realistiskt att investera
            på tio år.
          </note>
          <note>
            Som redan nämnts är den stora begränsande faktorn det investeringsutrymme
            som finns tillgängligt. Dessa stora satsningar skall ske i ett
            läge när svensk ekonomi befinner sig i mycket stora svårigheter.
          </note>
          <note>
            Folkpartiet liberalernas uppfattning är att vi just nu står inför
            ett avgörande. Frågan är hur vi skall ha det med vår infrastruktur
            i framtiden. Kan vi lita på regeringen när det gäller de förslag
            som har utlovats om verkställighet? Avtal och löften är ju inte
            alltid detsamma som trovärdighet när vår regering arbetar.
          </note>
          <note>
            Det är nödvändigt med en ordentlig satsning.
          </note>
          <note>
            Infrastrukturen betyder mycket för Sveriges välfärd framöver.
            Vi får inte återigen försumma den möjlighet vi har att satsa på
            järnvägarna, vägarna, flyget och sjöfarten för en god och framgångsrik
            infrastruktur i vårt land, en infrastruktur som innebär att vi
            får riktiga och ändamålsenliga persontransporter och snabba och
            riktiga godstransporter som gynnar och utvecklar ett framgångsrikt
            näringsliv.
          </note>
          <note>
            Med detta, herr talman, vill jag yrka bifall till reservation
            1.
          </note>
          <note>
            För övrigt ställer vi från folkpartiet liberalerna oss givetvis
            bakom de övriga reservationer som vi undertecknat, men yrkar inte
            i detta läge bifall till dem.
          </note>
          <note type="speaker">
            Anf. 3 ELVING ANDERSSON (c):
          </note>
          <note>
            Herr talman! Goda kommunikationer är en förutsättning för att
            hela Sverige skall leva. En utbyggnad av kollektivtrafiken och
            ett väl utbyggt väg- och järnvägsnät ökar möjligheterna för ett
            decentraliserat samhälle med boende och arbetstillfällen spridda
            över landet. Investeringar inom området person- och godstransporter
            är en avgörande förutsättning för att skapa tillväxtmöjligheter
            i alla delar av landet. Inte minst för de företag som har långa
            avstånd till sina marknader är behovet av goda kommunikationer
            stort för att man skall kunna hävda sig både nationellt och internationellt.
          </note>
          <note>
            Man kan säga att ett lands utveckling och välstånd står i direkt
            proportion till dess utbyggnad av infrastrukturen.
          </note>
          <note>
            Under hela den socialdemokratiska regeringsperioden från 1982
            och framåt har investeringarna i infrastrukturen, främst då i
            vägar och järnvägar, varit klart otillräckliga. På järnvägssidan
            har behoven varit mångfaldigt större än anslagen, och vägarnas
            investeringsandel av våra gemensamma resurser har stadigt minskat.
          </note>
          <note>
            Det var mot den här bakgrunden som vi för ett antal veckor sedan
            med stor spänning mottog regeringens s.k. tillväxtproposition.
            Nu äntligen skulle satsningarna komma. Av förhandsinformationen
            så hade allmänheten och även vi inom oppositionspartierna bibringats
            den uppfattningen att minst hundra nya friska miljarder skulle
            satsas på den viktiga infrastrukturen.
          </note>
          <note>
            Men tyvärr, som så många gånger förr så blev regeringens proposition
            i stora delar en besvikelse.
          </note>
          <note>
            Av de hundra miljarderna var det nästan bara en summering av
            redan utgående anslag. Dessutom fanns det en s.k. infrastrukturfond
            som totalt skulle komma att uppgå till 20 miljarder kronor, varav
            en mycket stor del skall gå till storstäderna. Till detta kom
            regeringens mycket optimistiska antaganden om avgiftsfinansiering
            och medverkan från näringsliv och andra intressenter.
          </note>
          <note>
            Från olika slag av vägavgifter förväntar sig regeringen intäkter
            på i storleksordningen 30
          </note>
          <note>
            miljarder kronor och i s.k.
          </note>
          <note>
            samfinansieringslösningar räknar man med intäkter på 10--15 miljarder
            kronor.
          </note>
          <note>
            Från centerns sida avvisar vi inte vare sig avgifter eller olika
            slag av extern finansiering. Vi är dock övertygade om att regeringens
            beräkningar av hur mycket pengar som kan komma in på detta sätt
            är alltför optimistiska.
          </note>
          <note>
            Det orealistiska i tanken på att få in 30 miljarder på någon
            form av vägtullar kan illustreras med ett räkneexempel som visar,
            att större delen av
          </note>
          <note>
            Sveriges vägnät skulle behöva avgiftsbeläggas eller att ca 750
            000 fordon per dag och år betalar 15 kr. i vägavgift.
          </note>
          <note>
            Från näringslivet har mycket klart dokumenterats att något större
            intresse för att finansiera investeringar i infrastrukturen inte
            föreligger.
          </note>
          <note>
            När det gäller medfinansiering från kommuner och län vill jag
            understryka att staten inte får lov att agera utpressare, som
            man t.ex. gjorde i samband med utbyggnaden av västkustbanan. Det
            måste slås fast att ansvaret för att vi har ett väl utbyggt nät
            av vägar och järnvägar åvilar staten. Det är ett ansvar som vi
            från centerns sida aldrig kan medverka till att luckra upp.
          </note>
          <note>
            Centerns utgångspunkt för investeringar i trafikanläggningar
            är att investeringarna skall göras samhällsekonomiskt och miljömässigt
            optimala.
          </note>
          <note>
            Detta måste ske utifrån varje regions specifika förutsättningar
            och behov. Det innebär att i regioner och områden där vägtrafiken
            är det enda realistiska alternativet -- där skall vägarna prioriteras.
            I tätbefolkade områden däremot, där det finns underlag för en
            effektiv kollektivtrafik --
          </note>
          <note>
            där skall kollektivtrafiken prioriteras. För långväga person-
            och godstransporter skall i första hand järnväg och sjöfart samt
            i vissa fall flyget prioriteras. Det handlar enligt centerns mening
            inte om antingen eller, utan om att investeringarna sammantaget
            skall leda till en utveckling av hela landet och till en förbättrad
            miljö.
          </note>
          <note>
            Herr talman! I 1988 års trafikpolitiska beslut lade riksdagen
            fast ett antal delmål för trafikpolitiken.
          </note>
          <note>
            Det är framför allt två av dessa delmål som jag menar att regeringen
            och riksdagsmajoriteten har svikit. Det gäller dels det s.k. miljömålet,
            dels målet om att trafikpolitiken skall medverka till en bättre
            regional balans. När det gäller att göra trafiksektorns negativa
            miljöpåverkan mindre är det framför allt de uteblivna kraftfulla
            satsningarna på en utbyggnad av järnvägsnätet och kollektivtrafiken
            som är grunden till att jag påstår att miljömålet har svikits.
          </note>
          <note>
            Järnvägstransporter är ur miljösynpunkt överlägsna transporter
            på landsväg. Om järnvägen skall kunna ta över en stor del av person-
            och godstransporterna krävs ett mycket omfattande investeringsprogram.
            Centern har under ett antal år krävt att minst 40 miljarder kronor
            skall avsättas för detta ändamål fram till sekelskiftet. Vi har
            tyvärr inte heller i år vunnit gehör för våra ståndpunkter.
          </note>
          <note>
            Beträffande de regionalpolitiska målen, kan en mycket stor del
            av vårt lands befolkning och näringsliv konstatera att läget är
            under all kritik.
          </note>
          <note>
            Framför allt är det grusvägarna och det s.k.
          </note>
          <note>
            lågtrafikerade länsvägnätet som har eftersatts.
          </note>
          <note>
            En betydande andel av det statliga vägnätet består av grusvägar.
            En mycket stor del av länsvägnätet har svag bärighet och saknar
            dessutom beläggning.
          </note>
          <note>
            Pengarna för drift och underhåll är så snålt tilltagna att man
            nu i flera län håller på att riva upp beläggningen och göra grusvägar
            av tidigare belagda vägar. För ett par veckor sedan var drygt
          </note>
          <note>
            15 000 kilometer, eller 15 %, av det totala vägnätet avstängt
            för tyngre trafik. I Norrbotten och i
          </note>
          <note>
            Jämtland var andelen så stor som 40 % av den totala väglängden.
          </note>
          <note>
            I tillväxtpropositionen pekas E 3, E 4 och E 6 ut som vägar där
            särskilda satsningar skall ske. Det är i och för sig behjärtansvärt,
            men det löser tyvärr inte problemen i resten av landet.
          </note>
          <note>
            Ett par av vårens stora ''stridsfrågor'' i trafikutskottet belyser
            som i ett nötskal regeringens regionalpolitiska ambitioner på
            trafikområdet.
          </note>
          <note>
            Man är beredd att satsa mångmiljardbelopp på en
          </note>
          <note>
            Öresundsbro, men anser sig inte ha råd att satsa några i sammanhanget
            futtiga miljoner för att upprätthålla persontrafiken på inlandsbanan.
            Från centerns sida säger vi ja till persontrafik på inlandsbanan
            och nej till en Öresundsbro. Vi i centern har i vår motion särskilt
            tagit upp behoven av regionalpolitiska satsningar på väginvesteringarna.
            Glädjande nog har våra synpunkter, i alla fall till viss del,
            tillgodosetts i trafikutskottets betänkande, då man på s. 26
          </note>
          <note>
            skriver:
          </note>
          <note>
            ''Det nya anslaget för investeringar i trafikens infrastruktur
            skall således främst användas för större sammanhållna projekt
            av nationell betydelse som gagnar tillväxten och miljön. Det betyder
            att vissa regioner i landet, med de av regeringen exemplifierade
            projekten, inte direkt får del av dessa medel. Det gäller Norrlands
            inland, Dalarna,
          </note>
          <note>
            Värmland, norra Dalsland och sydöstra Sverige.
          </note>
          <note>
            Utskottet anser det därför angeläget att en större del av ordinarie
            anslag tillförs dessa regioner.''
          </note>
          <note>
            Detta tycker jag är ett steg i rätt riktning, men det är tyvärr
            inte tillräckligt. Centern har krävt ett tioårsprogram för upprustning
            och beläggning av landets grusvägar och vi har även satsat en
            miljard kronor för detta ändamål i vårt budgetalternativ för det
            kommande budgetåret.
          </note>
          <note>
            Centern har också i sin motion med anledning av den s.k. tilläggspropositionen
            satsat totalt 8,5
          </note>
          <note>
            miljarder kronor mer än regeringen på trafikens infrastruktur
            för kommande budgetår. 2,5
          </note>
          <note>
            miljarder satsas på järnvägar och 6,5 miljarder på bättre vägar,
            främst för att rösta upp länsvägnätet.
          </note>
          <note>
            I den konjunkturpolitiska situation som vi just nu befinner oss
            i är det viktigt att satsa på angelägna framtidsinvesteringar
            i infrastrukturen. Dels skapar det på kort sikt sysselsättning
            inom den viktiga bygg- och anläggningsbranschen, dels står
          </note>
          <note>
            Sverige, genom dessa åtgärder, bättre rustat att kunna ta till
            vara den högkonjunktur som vi vet kommer.
          </note>
          <note>
            Från centerns sida anvisar vi också finansiering fullt ut för
            dessa projekt. Genom att t.ex. sälja ut statliga företag och investera
            dessa pengar i vägar och järnvägar omfördelar vi den statliga
            förmögenheten från passivt ägande till offensiva framtidsinvesteringar.
            Järnvägsobligationer och miljöavgifter är andra finansieringskällor.
          </note>
          <note>
            Herr talman! Det är inte bara glesbygdsområdena som har problem.
            Trafiksituationen i våra storstadsområden dras också med stora
            bekymmer, dock av en helt annan art.
          </note>
          <note>
            Utskottet föreslår att sammanlagt 5,5 miljarder kronor skall
            gå till de tre storstadsregionerna. För min del vill jag understryka
            att det i första hand är viktigt att utvecklingen av kollektivtrafiksystemen
            i dessa regioner prioriteras. De s.k.
          </note>
          <note>
            storstadsöverenskommelserna, som ligger till grund för den här
            satsningen, bygger på utbyggda kollektiva trafiksystem och på
            omfattande motorvägssystem i Stockholm, Göteborg och
          </note>
          <note>
            Malmö. Vi i centern accepterar inte någon koppling mellan satsningarna
            på å ena sidan utbyggd kollektivtrafik och å andra sidan utbyggda
            motorvägar. Ur miljösynpunkt är det viktigt att det är kollektivtrafiksatsningarna
            som kommer till stånd först, innan eventuella vägutbyggnader genomförs.
            Enligt vår uppfattning skall det alltså inte finnas något krav
            på att de här storstadspaketen skall genomföras i alla delar för
            att statens andel, de 5,5 miljarder kronorna, skall kunna utgå.
          </note>
          <note>
            På den här punkten tycker jag att utskottsmajoritetens skrivningar
            är ganska oklara.
          </note>
          <note>
            Det vore bra med ett klarläggande under debattens gång av hur
            detta skall tolkas.
          </note>
          <note>
            I Stockholmsuppgörelsen är satsningarna på kollektivtrafik positiva,
            men otillräckliga.
          </note>
          <note>
            Uppgörelsen borde enligt vår mening ha utformats så att motorvägarna
            lämnats utanför, en storsatsning gjorts på spårburen kollektivtrafik
            och miljöavgifter lagts på innerstadstrafiken. De intäkter som
            på så sätt erhållits borde man ha använt till ytterligare utbyggnad
            av kollektivtrafiken och till infartsparkeringen. De motorvägssatsningar
            som ingår i överenskommelsen, bl.a. Österleden och
          </note>
          <note>
            Västerleden, innebär svåra konsekvenser för
          </note>
          <note>
            Stockholmsmiljön. Det blir mer biltrafik i stan och värdefulla
            grönområden offras.
          </note>
          <note>
            I Göteborgsregionen är det i första hand pendeltågstrafiken som
            behöver utvecklas för att man skall kunna komma till rätta med
            de svåra miljöproblem som biltrafiken för med sig. Den föreslagna
            nya sträckningen av E6-an öster om
          </note>
          <note>
            Göteborg har mycket tveksamma trafikpolitiska effekter och måste
            därför ytterligare noggrant studeras innan man definitivt tar
            ställning till det projektet.
          </note>
          <note>
            Sedan gäller det satsningarna i Malmöregionen.
          </note>
          <note>
            Dessa är i stor utsträckning baserade på den tänkta
          </note>
          <note>
            Öresundsbron. Centern säger nej till en
          </note>
          <note>
            Öresundsbro av både miljömässiga och ekonomiska skäl. Följaktligen
            har vi en annan syn på hur Malmöregionens trafik skall byggas
            ut.
          </note>
          <note>
            Däremot välkomnar vi de satsningar som görs i
          </note>
          <note>
            Malmööverenskommelsen för att åstadkomma en bättre inomregional
            trafik. Vi menar att det behövs en väsentligt kraftfullare satsning
            på en utbyggd pendeltågstrafik i regionen.
          </note>
          <note>
            Herr talman! På ett flertal väsentliga punkter har trafikutskottet
            vid sin behandling av tillväxtpropositionen som sagt gett regeringen
            bakläxa.
          </note>
          <note>
            Det gäller då framför allt det faktum att riksdagen inte är beredd
            att inrätta en särskild fond för infrastruktursatsningar. I stället
            blir det fråga om ett anslag. Dessutom stärks det parlamentariska
            inflytandet, via riksdagen, över hur pengarna skall användas.
          </note>
          <note>
            Det gäller också de ökade regionalpolitiska satsningar som jag
            tidigare har redogjort för.
          </note>
          <note>
            Dessutom har utskottet på ett bra sätt klarlagt vad som menas
            med samfinansiering av pengar ur anslaget för infrastrukturinvesteringar.
            Detta klarläggande innebär i praktiken att kravet på samfinansiering
            har undanröjts.
          </note>
          <note>
            Herr talman! Avslutningsvis yrkar jag bifall till reservationerna
            2 och 13.
          </note>
          <note type="speaker">
            Anf. 4 VIOLA CLAESSON (v):
          </note>
          <note>
            Herr talman! Allra först vill jag tala om att jag är mycket glad
            över vändningen i frågan om inlandsbanan. Tack vare arbetsmarknadsutskottets
            enhälliga uttalande kan trafiken på denna bana, förhoppningsvis,
            rulla även den här sommaren.
          </note>
          <note>
            Detta är möjligt genom centerns initiativ i detta avseende, och
            för detta tackar jag er i centern. Men samtidigt är det så, att
            utan den otroligt starka folkopinion som har funnits i hela landet
            -- och kanske framför allt i de fyra berörda länen -- skulle det
            inte heller för arbetsmarknadsutskottet ha varit möjligt att få
            till stånd ett vettigt beslut.
          </note>
          <note>
            I den här debatten skall jag inte presentera min trafikpolitiska
            vision om Hela folkets järnväg. Jag tänkte att jag på det sättet
            kanske skulle hejda kommunikationsministerns mest arroganta kommentarer.
            Georg Andersson blev av någon anledning mycket illa berörd över
            den här visionen förra gången det begav sig. För den som vill
            ta del av den miljöinriktade framtidsbild som jag då presenterade
            kan jag tala om att både den bilden och statsrådets kommentarer
            återfinns i riksdagsprotokollet från den 28 april 1989.
          </note>
          <note>
            Det trafikpolitiska beslut från 1988 som regeringen hänvisar
            till i alla sammanhang är enligt min uppfattning förödande. Men
            det menar bara de som anser att det behövs en helt ny infrastruktur
            för trafiken, där miljöhänsynen måste vara avgörande.
          </note>
          <note>
            Tyvärr har de misstankar som vi i vänsterpartiet hade -- det
            var få som ville lyssna på oss -- 1987/88
          </note>
          <note>
            bekräftats av verkligheten.
          </note>
          <note>
            Många hävdar att järnvägstrafiken, jämfört med den ökande bilismen
            och flygtrafiken, nu är ännu mer i strykklass än den var 1988.
            SJ har medvetet minskat sin personalstyrka med ungefär 4 500
          </note>
          <note>
            personer genom att inte nyanställa. Nu har SJ, för första gången
            sedan 30-talet börjat säga upp personal. Nära 1 000 personer har
            varslats. T.o.m.
          </note>
          <note>
            nyutbildade lokförare får sparken! En del av SJs verkstäder har
            sålts ut. Andra håller på att läggas ned -- t.ex. i Östersund,
            Luleå, Gävle och
          </note>
          <note>
            Norrköping -- eller också inskränks verksamheten på olika sätt.
          </note>
          <note>
            Herr talman! Det här är ett enormt slöseri med mänskliga och
            materiella resurser. Det är en skandal också med tanke på att
            en utveckling av järnvägen skulle kunna rädda inte bara viktiga
            jobb utan också vår miljö. Finns det någon som tror att det med
            dagens högervridna trafikpolitik går att inbilla dem som finns
            kvar på SJ att järnvägen har framtiden för sig?
          </note>
          <note>
            Det nyliberala fjäsk med EG-kommissionen som låg bakom sprängningen
            av Hela folkets järnväg leder steg för steg till en upplösning
            av SJ och en privatisering av de företagsekonomiskt lönsamma bitarna.
            SJ är av allt att döma på väg in i en akut ekonomisk kris på grund
            av regeringens, riksdagsmajoritetens och SJ-styrelsens politik.
            När den annars så hurtfriske Stig Larsson nyligen besökte trafikutskottet
            varnade han för regeringens senaste förslag på området. Om exempelvis
            den s.k. skadlighetsprövningen slopas, dvs. om det blir fritt
            fram för bussbolagen att starta trafik var de vill i konkurrens
            med järnvägstrafiken samt om trafiken på stomnätet öppnas för
            konkurrens från privata bolag, ligger SJ verkligt illa till. Att
            döma av debatten i går med Georg Andersson om järnvägstrafiken
            och framtiden tycker han inte att det här är helt okomplicerat.
            Det enda som Stig
          </note>
          <note>
            Larsson kunde garantera när han besökte trafikutskottet var att
            snabbtågstrafiken mellan
          </note>
          <note>
            Stockholm och Göteborg på sikt skall vara kvar i
          </note>
          <note>
            SJs regi.
          </note>
          <note>
            Vi i vänsterpartiet, tidigare vpk, har i många år motionerat
            om kraftigt höjda anslag till järnvägen för underhåll, upprustning
            och nyinvesteringar.
          </note>
          <note>
            Behovet av nyinvesteringar uppskattar vi i dag till
          </note>
          <note>
            65 miljarder under en tioårsperiod. Den siffran baseras på material
            som banverket tidigare har presenterat. Enligt oss i vänsterpartiet
            måste det här behovet styra riksdagens beslut om anslag på området
            över huvud taget. Följdriktigt kräver vi också att de nya infrastrukturpengarna
            om 10 + 10
          </note>
          <note>
            miljarder enbart skall användas till järnvägar och övrig miljövänlig
            kollektivtrafik. Vi i vänsterpartiet anser dessutom att hela summan
            om 20 miljarder skall anslås och användas fr.o.m. nu och t.o.m.
          </note>
          <note>
            budgetåret 1992/93 i stället för att detta skjuts på en osäker
            framtid.
          </note>
          <note>
            Men regeringen agerar konsekvent i Scan Linkkonsortiets och vägbyggarmaffians
            anda. Det förekommer vissa miljövänliga valårsfraser. Men samtidigt
            planerar regeringen för ännu mer vägtrafik i förhoppning om att
            det skall ge Sverige ekonomisk tillväxt. Sedan den mäktiga industriledareklubben
            European Round Table med
          </note>
          <note>
            Pehr Gyllenhammar i spetsen för några år sedan lanserade sina
            byggprojekt har den socialdemokratiska regeringen agerat helt
            förryckt.
          </note>
          <note>
            Fler motorvägs- och bilbroprojekt kommer att förverkligas, precis
            som lobbyisterna har krävt --
          </note>
          <note>
            men i strid med allt sunt politiskt förnuft. Det spelar ingen
            roll vad projekten ursprungligen döptes till av de här ekonomiskt
            mäktiga.
          </note>
          <note>
            Regeringen har under alla år försökt att låtsas t.ex.
          </note>
          <note>
            att den inte har med Scan Link att göra. Men faktum är att det
            i praktiken är Nicolin,
          </note>
          <note>
            Gyllenhammar, Scan Link-konsortiet,
          </note>
          <note>
            Arbetsgruppen för motorvägstriangeln och vägverkets ''visionärer''
            som får som de vill. Precis som Nicolin förutspått i en radiointervju
            sker det i en steg-för-steg-strategi.
          </note>
          <note>
            När tidningen Arbetet avslöjade förspelet och hemlighetsmakeriet
            i januari 1984 beträffande planera på det här jätteprojektet,
            som skulle
          </note>
          <note>
            ''vända upp och ner på Sverige'', fick vi veta att ytterst få
            -- förutom allra högsta Volvoledningen --
          </note>
          <note>
            hade känt till planerna. Tidningen skrev: ''Två av regeringens
            statssekreterare har blivit invigda under tysthetslöfte.'' Men
            inte ens Volvos styrelse hade fått information i det läget. Eftersom
            det för min del inte återstår särskilt många debatter här i kammaren
            på det trafikpolitiska området skulle det vara intressant att
            av någon av dem som i dag är invigda i det här få veta vilka två
            statssekreterare det är som mot tysthetslöfte har fått information.
          </note>
          <note>
            I regeringens tillväxtproposition och propositionen om Öresundsbron
            finns alla förslag som jag tidigare funnit i nämnda Arbetets artiklar
            från 1984, senare i Scan Links ''huvudrapport'' och hos lobbygruppen
            för Motorvägstriangeln. Gruppens uppvaktning
          </note>
          <note>
            1985, för att få med Sven Hulterström, Georg
          </note>
          <note>
            Anderssons företrädare, på Motorvägstriangeln, förevigades med
            text och bild. Där finns bl.a. den dåvarande tekniske direktören
            för det statliga vägverket, Jan Brandborn, i fint sällskap med
            representanter från Industriförbundet och byggnadsentreprenörerna.
          </note>
          <note>
            Vad var det då för krav herrar lobbyister framförde? Jo, att
            E 3, E 4 och E 6 skulle byggas ut till ett sammanhängande motorvägssystem,
            kompletterat med utbyggnader av E 18 och riksväg
          </note>
          <note>
            40. Det är bl.a. på den senare vägen Prometheusoch Driveprojekten
            skall börja utprovas i vägverkets regi med statligt stöd redan
            i år.
          </note>
          <note>
            Och de nämnda Europavägarna? Är det inte en lustig ''tillfällighet'',
            Georg Andersson och Birger
          </note>
          <note>
            Rosqvist, att regeringen i tillväxtpropositionen säger att just
            E 3, E 4 och E 6 ''är särskilt betydelsefulla vägstråk''. Detta
            är alltså det prioriterade och nationella vägnät som regeringen
            och utskottsmajoriteten vill bygga ut för mångmiljardbelopp. 1985
            beräknades
          </note>
          <note>
            Motorvägstriangeln kosta 13 miljarder. Finns det någon här i
            kammaren som kan tala om hur mycket projektet i dag kostar enligt
            majoritetens förslag?
          </note>
          <note>
            I tillväxtpropositionen föreslår regeringen att den på egen hand
            skall få avgöra hur mycket av de 20
          </note>
          <note>
            miljarderna som under 90-talet skall gå till vägar resp. järnvägar.
            Med tanke på de mycket blygsamma krav som nuvarande banverkschefen
          </note>
          <note>
            Jan Brandborn och styrelsen har på staten lär det inte bli mycket
            till järnvägen, befarar jag. Och de
          </note>
          <note>
            ''lobbygrupper'' som ärligt kämpar för att utveckla järnvägen
            vet att de inte har särskilt mycket att hämta hos Georg Andersson.
          </note>
          <note>
            Inlandsbaneuppvaktningarna är ett färskt exempel.
          </note>
          <note>
            Förslaget om fullmakt för regeringen att egenhändigt besluta
            om infrastrukturpengarna var för magstarkt t.o.m. för Georg Anderssons
            partikamrater i trafikutskottet. Samtliga partier har förkastat
            regeringens förslag, därför att det drastiskt skulle minska riksdagens
            inflytande över infrastrukturpolitiken. I majoritetens text heter
            det: ''Det är enligt utskottets mening inte tillräckligt att riksdagen
            i efterhand får kännedom om de projekt som regeringen beslutar
            om.''
          </note>
          <note>
            En självklar fråga infinner sig: Hur vill då utskottsmajoriteten
            använda detta sitt inflytande över anslaget till trafikens infrastrukturprojekt?
          </note>
          <note>
            Jo, i detta stycke gör utskottets socialdemokratiskborgerliga
            majoritet en fantastisk politisk saltomortal. Efter att ha knäppt
            regeringen på näsan, klarar majoriteten inte ens av att ge konkreta
            besked i huvudfrågan. Inget av dessa partier kan tala om hur mycket
            av anslaget som de anser skall användas till järnvägar resp. vägar
            under 90-talet. I texten anger de inte ens hur anslaget på 5 miljarder
            för det innevarande budgetåret skall fördelas. Detta är pengar
            som borde börja rulla omgående, särskilt med tanke på järnvägsbehoven.
            Men om utskottsmajoriteten får gehör i riksdagen betyder det alltså
            att regeringen, trots alla invändningar, kan fördela anslaget
            helt efter sina egna triangel- och Link-ambitioner.
          </note>
          <note>
            Om jag har totalt missuppfattat detta, rätta mig gärna. Jag är
            inte mer prestigebunden än att jag kan ändra mig. Ge mig dock
            en förklaring. Jag har försökt att granska vad dessa partier egentligen
            menar med sina yttranden i trafikutskottets betänkande jämfört
            med vad de har sagt och med den upprördhet som de har känt när
            det gäller regeringens tuffa attityd. Jag måste fråga trafikutskottets
            socialdemokrater, centerpartister och folkpartister: Menar ni
            att detta passiva förhållningssätt skall leda till att ''riksdagen
            får möjlighet att utöva inflytande över användningen av anslaget''?
            Framför allt: Kan ni tala om hur mycket av de 20 miljarderna ni
            vill satsa på järnvägen och övrig miljövänlig kollektivtrafik?
          </note>
          <note>
            Konkretisera hur ni vill fördela de 5 miljarderna som skall börja
            satsas redan i år! Vad vill ni ge järnvägen utöver era ordinarie
            anslag?
          </note>
          <note>
            Vänsterpartiet har i flera reservationer till betänkandet beskrivit,
            skulle jag vilja säga, sammantaget det mesta av den trafikpolitiska
            helhetssyn som vi står för. Den innebär också, som jag har sagt
            tidigare, att vi menar att transportstrukturen i det här landet
            måste förändras i grunden. Det fanns ett skede för inte så länge
            sedan då miljöminister Birgitta Dahl helt instämde i en sådan
            uppfattning. I dag är det tyvärr ganska lugnt på den fronten.
          </note>
          <note>
            I reservation 3 från vänsterpartiet med rubriken
          </note>
          <note>
            ''Trafikpolitikens mål och inriktning'' visar vi hur vi vill
            se framtiden och vilka satsningar vi vill göra.
          </note>
          <note>
            Framför allt har vi angett att vi menar att alla de
          </note>
          <note>
            20 miljarder som skall satsas framöver bör satsas på miljövänlig
            trafik, mest järnvägstrafik. Jag stödjer alltså de reservationer
            som vänsterpartiet står bakom. Jag skall inte yrka bifall till
            alla, men jag vill särskilt nämna den reservation som faktiskt
            innehållsmässigt nästan är likalydande med det underlagsmaterial
            som jag skickade till Birger
          </note>
          <note>
            Rosqvist när jag under några dagar i april hoppades att det skulle
            kunna gå att uppnå en uppgörelse mellan vänsterpartiet och socialdemokraterna
            om hur vi skall satsa dessa infrastrukturpengar. I
          </note>
          <note>
            reservationen visar vi precis hur vi skulle vilja använda de
            första 5 miljarderna för innevarande budgetår, eftersom jag anser
            att vi måste ange det här i riksdagen, annars gör regeringen precis
            som den vill.
          </note>
          <note>
            Jag har redan yrkat bifall till reservation 3. Jag vill, herr
            talman, avsluta med att även yrka bifall till reservation 17,
            enligt vilken vänsterpartiet vill stoppa bilprojekten Prometheus
            och Drive med försöksområde Västsverige.
          </note>
          <note type="speaker">
            Anf. 5 ROY OTTOSSON (mp):
          </note>
          <note>
            Herr talman! För drygt ett år sedan föreslog regeringen att det
            skulle inrättas en kollektivtrafikfond på 5 miljarder kronor.
            Förslaget var rimligt ur flera synpunkter. Investeringarna i kollektivtrafik,
            och i synnerhet i järnvägsnätet, är sedan lång tid tillbaka mycket
            eftersatta. Det finns ett nästan överväldigande eftersläpande
            investeringsbehov i järnvägar i hela landet!
          </note>
          <note>
            Denna eftersatthet kan beskrivas som en gigantisk subvention
            till väg- och flygtrafik. Staten har i 40
          </note>
          <note>
            års tid investerat mycket kraftigt i fler, bättre och större
            vägar men samtidigt satt järnvägssystemet på en dödlig svältkur.
            Det innebär att vägtrafiken har fått mycket stora fördelar i konkurrensen
            med järnvägstrafiken. Effekten har också blivit att järnvägstrafiken
            har tappat marknadsandelar och att många järnvägsförbindelser
            har lagts ner. Att järnvägstrafiken i absoluta tal kunnat hålla
            ställningarna vittnar endast om de stora fördelar som denna i
            sig har.
          </note>
          <note>
            1988 års trafikpolitiska beslut om en uppdelning av
          </note>
          <note>
            SJ i ett banverk och ett trafikföretag öppnade möjligheter att
            på ett rättvisare sätt fördela investeringarna på ett samhällsekonomiskt
            mer effektivt sätt. En samordnad samhällsekonomiskt grundad investeringsplanering
            verkar i samma riktning. Följden har också blivit ökade investeringar
            i järnvägsnätet på senare år. En återuppbyggnad av järnvägsnätet
            har påbörjats i delar av vårt land. Men denna investeringsplanering
            grundar sig på det aktuella förhållandet där ingen hänsyn tas
            till alla negativa effekter som eftersatta investeringar i järnvägsnätet
            under tiotals år har gett. Det är därför rimligt att göra en särskild
            satsning på järnvägsutbyggnaden.
          </note>
          <note>
            En kollektivtrafikfond diskuterades också i bl.a.
          </note>
          <note>
            miljöavgiftsutredningen och storstadstrafikutredningen. Tanken
            var att låta miljöskatter och miljöavgifter på trafiken samlas
            i en fond. Pengarna skulle användas i samma syfte som avgifterna
            och skatterna, dvs. till att miljöanpassa trafiken. Behoven av
            en utbygd miljöanpassad kollektivtrafik i större städer är mycket
            stora. Skall vi kunna klara naturens krav, dvs. så högt ställda
            miljömål att trafikens bidrag till försurning, skogsskador, övergödning
            av haven, klimatförändringar m.m. minimeras, måste utsläppen från
            vägtrafiken minskas radikalt.
          </note>
          <note>
            Utredningarna visade bl.a. att det inte är möjligt med enbart
            avgasrening, utan att det också krävs att biltrafiken minskas
            till förmån för miljöanpassad kollektivtrafik. Detta är naturligtvis
            lättast att uppnå i tättbefolkade områden.
          </note>
          <note>
            Riksdagen godkände, med miljöpartiets benägna stöd, förslaget
            att satsa fem extra miljarder på kollektivtrafikinvesteringar.
            Men regeringen har underlåtit att fullfölja riksdagsbeslutet.
            I stället återkom regeringen nu i januari med ett nytt förslag
            om en fond för investeringar i trafikens infrastrukturer, alltså
            investeringar i såväl väg-, järnvägs- som kollektivtrafikutbyggnader.
            I
          </note>
          <note>
            praktiken handlar det i hög grad om vägutbyggnader. I regeringsförslaget
            har man t.o.m. kopplat ihop nödvändiga kollektivtrafikutbyggnader
            i storstäderna med gigantiska vägutbyggnader -- detta trots att
            vägutbyggnaderna inte alls behövs för kollektivtrafiksatsningarna.
            På det sättet försöker regeringen tvinga fram vägutbyggnader.
          </note>
          <note>
            Förslaget om en infrastrukturfond är helt oacceptabelt. Det innebär
            ju att obalansen mellan väg- och järnvägsutbyggnader bibehålls.
            Det innebär också att de positiva miljöeffekter som järnvägs-
            och kollektivtrafikutbyggnaderna skulle kunna få fördärvas av
            ytterligare vägutbyggnader och därmed ökad vägtrafik.
          </note>
          <note>
            Miljöpartiet de gröna säger därför nej till förslaget om en infrastrukturfond.
            I stället föreslår vi kraftigt ökade anslag till banverket för
            utbyggnader av järnvägsnätet. Vi anser att totalt 65 miljarder
            ur statskassan skall anslås till detta under 1990-talet.
          </note>
          <note>
            Med en del samfinansierade projekt torde de totala nyinvesteringarna
            i järnvägsnätet kunna uppgå till minst 75 miljarder under 1990-talet.
          </note>
          <note>
            Vi föreslår också att ett nytt anslag för investeringsbidrag
            till miljöanpassad kollektivtrafik i och mellan städer inrättas.
          </note>
          <note>
            Investeringsbidrag bör gå till utbyggnader av pendeltåg, spårvägar,
            trådbussar, tunnelbanor, biobränsledrivna bussar osv. 3 miljarder
            bör redan nu avsättas för sådana investeringsbidrag under de närmaste
            tre åren. Totalt för hela 1990-talet bör 15
          </note>
          <note>
            miljarder satsas för detta ändamål.
          </note>
          <note>
            Herr talman! När riksdagen förra året behandlade förslaget om
            en kollektivtrafikfond avslogs -- med miljöpartiets stöd -- själva
            fondkonstruktionen. Vi ansåg att det är olämpligt att inrätta
            en fond med egen styrelse och beslutsbefogenheter. I stället beslutade
            riksdagen att pengarna skall avsättas som ett engångsanslag. Trafikutskottet
            föreslår också nu att fondkonstruktionen för investeringar i trafikens
            infrastrukturer skall avslås. I stället föreslås ännu en gång
            ett engångsanslag. Det förbättrar riksdagens inflytande över hur
            pengarna skall användas i framtiden, och så långt är det ju bra.
          </note>
          <note>
            Men trots den förbättringen finns det avsevärda risker med ett
            nytt engångsanslag för investeringar i trafikens infrastrukturer.
            Engångsanslaget, liksom i ännu högre grad fondförslaget, gör det
            möjligt för regeringen att kringgå principen om en samhällsekonomiskt
            styrd samordnad investeringsplanering på trafikområdet.
          </note>
          <note>
            Regeringen kan helt enkelt strunta i miljökostnaderna och släppa
            fram miljöfientliga vägutbyggnader som annars inte skulle komma
            till stånd. Att detta är regeringens, och tyvärr också utskottsmajoritetens,
            avsikt framgår av två nyheter i förslaget.
          </note>
          <note>
            Man talar först och främst om att s.k. strategiska nationella
            projekt skall prioriteras. Med detta menas i huvudsak massiva
            utbyggnader av
          </note>
          <note>
            Europavägar till i första hand sammanhängande motorvägssystem.
            Vägarna betraktas i detta fall närmast som järnvägar -- långväga
            kommunikationsleder för mycket omfattande och tunga transporter.
            Sådana vägutbyggnader är sällan, eller kanske aldrig, förenliga
            med en god samhällsekonomi, i synnerhet inte om man fullt ut beaktar
            miljö- och säkerhetseffekterna.
          </note>
          <note>
            Vi i miljöpartiet de gröna anser att bra vägar behövs i hela
            landet. Men vägpolitiken bör utformas så att vägnätets naturgivna
            fördelar kommer till sin rätt. Vägnätet är synnerligen finfördelat
            och omfattande, och biltrafiken styrs i hög grad av individuella
            beslut. Vägnätet är därför bäst lämpat för individuella eller
            mindre transporter ut till varje brevlåda. När det gäller masstransporter
            och långväga transporter finns däremot andra oftast betydligt
            bättre alternativ --
          </note>
          <note>
            främst i form av järnvägar, sjöfart och kollektivtrafik i övrigt.
            Vi arbetar därför för en trafikpolitisk strategi med denna inriktning.
          </note>
          <note>
            Man kan naturligtvis fråga sig om regeringen har någon trafikpolitisk
            strategi. Mycket talar för att den helt enkelt saknas. Vad regeringen
            föreslår är ju närmast en laissez-faire-politik på trafikområdet.
          </note>
          <note>
            Det leder ofrånkomligen till en fördjupad trafikinfarkt orsakad
            av en överdriven vägtrafik.
          </note>
          <note>
            Det leder också till en ökad miljöförstöring som blir allt omöjligare
            att bemästra. Självklart leder det också till att miljöanpassade
            transportalternativ får allt svårare att utvecklas.
          </note>
          <note>
            I praktiken innebär också frånvaron av en ansvarsfull och miljömedveten
            strategi för trafikpolitiken att andra makthavare i samhället
            styr. Dessa makthavare är de stora biltillverkarna, de transportintensiva
            industrierna och inte minst de välorganiserade vägintressena.
            Dessa makthavare gör för övrigt gemensam sak såväl i Sverige som
            i
          </note>
          <note>
            EG. I går lade en organisation under namnet
          </note>
          <note>
            European Round Table of Industrialists, förkortat
          </note>
          <note>
            ERT, fram en rapport om Missing Networks i
          </note>
          <note>
            Bryssel. I denna organisation ingår framträdande industriledare
            från främst bilindustrin, däribland svenska Volvos P G Gyllenhammar.
            Jag har ännu inte hunnit ta del av deras senaste rapport, men
            förra gången de lade fram sin rapport om Missing
          </note>
          <note>
            Links hade det mycket starka återverkningar på såväl EGs som
            Sveriges trafikpolitik. En s.k.
          </note>
          <note>
            missing link är som bekant Scan Link, som inkluderar en Öresundsbro
            och en utbyggnad av
          </note>
          <note>
            E 6 till motorväg. Regeringsförslaget om nationella strategiska
            projekt går helt i linje med ERTs mycket tydliga trafikpolitiska
            strategi. ERTs strategi är just att bygga ut långväga och massiv
            vägtrafik i hela Europa. Någon påtaglig hänsyn till miljöeffekter,
            resursförbrukning, energiförbrukning eller trafiksäkerhet finns
            knappast.
          </note>
          <note>
            Regeringens brist på en ansvarsfull trafikpolitisk strategi medför
            i praktiken att dessa särintressen avgör hur trafiken utvecklas.
            Dessa särintressen står i strid med politiskt beslutade miljömål
            och krav på samhällsekonomisk effektivitet. Om riksdagen godtar
            förslaget om ett engångsanslag till investeringar i trafikens
            infrastrukturer, saboterar man de miljömål som riksdagen tidigare
            slagit fast.
          </note>
          <note>
            Riksdagen skulle då också tillåta regeringen att kringgå riksdagsbesluten
            om en samhällsekonomiskt grundad investeringsplanering.
          </note>
          <note>
            Den andra nyhet som visar att regeringen avser att kringgå en
            miljömässig och samhällsekonomisk grundsyn är de s.k. storstadspaketen.
            Regeringens förhandlingsmän har förhandlat fram investeringspaket
            med de tre storstadsregionerna
          </note>
          <note>
            Stockholm, Göteborg och Malmö. Dessa paket innehåller dels välbehövliga
            kollektivtrafiksatsningar, dels massiva vägutbyggnader. Genom
            att bunta ihop det till sammanhållna paket som måste antas eller
            förkastas i sin helhet, försöker man få oss att acceptera omfattande
            miljöförstörande och resursslukande vägutbyggnader. I Göteborgsfallet
            är det så att en av de berörda kommunerna faktiskt säger nej till
            utbyggnaden av E 6, vilket kan få till följd att det inte heller
            blir någon kollektivtrafikutbyggnad. Detta är självfallet helt
            oacceptabelt.
          </note>
          <note>
            Från miljöpartiets sida har vi självklart krävt att kollektivtrafiksatsningarna
            skall kopplas loss från vägutbyggnaderna. Vi är övertygade om
            att det finns en stark majoritet även här i riksdagen för kollektivtrafiksatsningarna.
            Det är däremot mer tveksamt om de omfattande vägutbyggnaderna
            har samma starka stöd.
          </note>
          <note>
            Herr talman! Därmed går jag över till att kommentera några av
            de övriga frågor som behandlas i det betänkande vi strax skall
            fatta beslut om. Det gäller frågor om vägavgifter, samfinansiering,
            fordons- och bensinskatter samt
          </note>
          <note>
            FoU-projekt på RTI-området.
          </note>
          <note>
            Vi i miljöpartiet anser att möjligheter att ta ut vägoch områdesavgifter
            skall införas. Det innebär ju att nyttjaren av den avgiftsbelagda
            vägen eller bron direkt får betala för att använda den. Rätt utformade
            kan avgifterna också bidra till att minska olägenheter med biltrafiken
            dels genom att finansiera kollektivtrafikutbyggnader, dels genom
            att få fler att i stället utnyttja kollektivtrafiken. I
          </note>
          <note>
            betänkandet tillstyrker utskottet regeringens förslag att utarbeta
            ett förslag till lagstiftning om avgifter för väg- och gatutrafiken.
            Regeringen kommer alltså att återkomma till riksdagen med ett
            sådant lagförslag.
          </note>
          <note>
            Jag vill dock redan nu påpeka vikten av att lagen utformas så
            att avgifter endast kan tas ut i speciella fall. Kraven bör vara
            att avgiftsbeläggningen inte skall få stimulera ytterligare biltrafik,
            utan underlätta för andra mer miljöanpassade trafiklösningar.
            Avgiftsbeläggning på befintliga vägar som medför att biltrafiken
            söker sig ut på mindre parallellvägar och där ställer till nya
            problem, måste uteslutas. Jag har sett ett konkret exempel på
            det här. Det gäller E4-an vid Åstorp i
          </note>
          <note>
            Skåne. Där har man tydligen tänkt sig en vägtull.
          </note>
          <note>
            Det skulle innebära att trafiken går över till mindre vägar och
            där ställer till problem i en rad samhällen.
          </note>
          <note>
            En viktig del i att få vettiga system för väg- och områdesavgifter
            är att utveckla elektroniska avgiftssystem. Sådana forsknings-
            och utvecklingsprojekt finns bl.a. inom EGs FoU-
          </note>
          <note>
            projekt DRIVE, där även svenska deltagare är med. Vi i miljöpartiet
            stöder naturligtvis detta utvecklingsarbete. Vi vill också framhålla
            att denna forskning och utveckling av informationsteknologi i
            trafiken kan visa sig vara viktig för att undvika onödiga köbildningar
            och olyckor, för att bättre samordna biltrafik med kollektivtrafik
            samt även för att få en smidigare trafikföring med mindre miljöstörningar.
            Det är alltså angeläget att projekten byggs ut till att omfatta
            fler trafikslag, samordning m.m. Vi anser också att det är viktigt
            att även svenska forskare kan delta i större internationella FoU-projekt
            av denna typ.
          </note>
          <note>
            En annan diskussion som bedrivs parallellt med den om vägavgifter
            gäller beskattningen av vägtrafiken.
          </note>
          <note>
            Ett förslag som behandlas i betänkandet går ut på att en bestämd
            del av drivmedelsskatten skall gå direkt till åtgärder på vägområdet.
            Jag vill bestämt avvisa sådana förslag av främst två skäl. För
            det första är vägtrafiken samhällsekonomiskt sett underbeskattad.
            Den betalar inte sina miljö- och olyckskostnader fullt ut i dag.
            Det betyder också att vägtrafiken har en betydande konkurrensfördel
            gentemot järnvägstrafiken. För det andra skulle konstruktionen
            med en bestämd andel av drivmedelsskatten till åtgärder på vägområdet
            verka som en positiv återkoppling som ensidigt stimulerar en ökad
            vägtrafik. Detta är oförenligt med såväl krav på konkurrensneutralitet
            mellan trafikslagen som med de miljö- och trafiksäkerhetsmål riksdagen
            ställt upp.
          </note>
          <note>
            Samfinansiering är något av ett modeord i regeringens förslag
            till infrastrukturfond. Vi är självfallet också positiva till
            att andra än staten går in och på olika sätt bidrar till järnvägs-,
            väg- och kollektivtrafikutbyggnader. Detta får dock inte vara
            en genväg förbi en samhällsekonomisk investeringsplanering. Det
            innebär med andra ord att medfinansiärer inte får diktera hur
            staten prioriterar olika satsningar. Prioriteringen måste ske
            på ett sådant sätt att trafiken miljöanpassas och att en bra trafikförsörjning
            tryggas i hela landet.
          </note>
          <note>
            Jag står naturligtvis bakom alla de reservationer som miljöpartiet
            har fogat till betänkandet, men jag vill särskilt yrka bifall
            till reservation 4, som handlar om trafikpolitikens allmänna inriktning.
          </note>
          <note type="speaker">
            Anf. 6 BIRGER ROSQVIST (s):
          </note>
          <note>
            Herr talman! För inkomstbildning och levnadsstandard inom ett
            samhälle är dess produktivitetsutveckling av central betydelse.
          </note>
          <note>
            Under senare år har industriländerna fått vidkännas en stagnerande
            produktivitetstillväxt och därmed försämrade förutsättningar för
            privat och offentlig konsumtion. En negativ utveckling av produktiviteten
            kan till stor del förklaras av en reducerad investeringstakt inom
            den offentliga sektorn i form av minskade satsningar på infrastruktur.
          </note>
          <note>
            Med infrastruktur kan avses teknologiska och organisatoriska
            kunskaper och även sociala kontaktmönster. Men infrastruktur är
            också alla fysiska nätverk för transporter och kommunikation,
            såsom vägar, järnvägar, flygplatser, hamnar och anläggningar för
            post och tele.
          </note>
          <note>
            Betydelsen av infrastrukturens olika delar kan variera mellan
            länder och regioner beroende bl.a.
          </note>
          <note>
            på geografisk belägenhet, ekonomisk utvecklingsnivå och näringslivssammansättning.
          </note>
          <note>
            Under 1980-talet har gods- och persontransporterna på väg ökat
            kraftigt i Sverige.
          </note>
          <note>
            Så har också skett i hela Norden. Av det totala transportarbetet
            inom länderna har vägtransporterna tagit en allt större andel.
            I våra länder har, i likhet med de stora OECD-länderna, en sjunkande
            andel av bruttonationalprodukten avsatts till offentliga investeringar.
            Det har i sin tur inneburit en uppbromsning av infrastrukturuppbyggnaden.
            Inte minst vägsektorn har fått vidkännas kraftiga nedskärningar
            av investeringarna.
          </note>
          <note>
            Arbetsproduktiviteten är klart avhängig av transportsektorns
            dimensionering och utformning.
          </note>
          <note>
            En förbättrad sådan kapacitet har följaktligen starkt positiva
            effekter på arbetsproduktiviteten inom industrin.
          </note>
          <note>
            Investeringar inom kommunikationssektorn får alltså verkningsfulla,
            positiva effekter. Det gäller i hög grad vägsektorn, och det gäller
            moderniserade och rationella järnvägssatsningar. Det gäller även
            en effektiv sjöfart med tillgång till en rationell hamnservice
            och goda väg- eller järnvägsförbindelser för godsets transport
            till och från transportköparen, hamnen och fartyget.
          </note>
          <note>
            En förutsättning för att en nedåtgående trend i produktivitetsutvecklingen
            skall kunna brytas och vändas till det bättre är följaktligen
            ökade investeringar inom kommunikationssektorn. Utan tillräckliga
            investeringar kommer uppoffringar att få göras i den framtida
            konsumtionen och fritiden och även när det gäller miljön.
          </note>
          <note>
            Planering måste ske för att uppnå optimal samhällsekonomisk effektivitet.
            Vid investeringsbeslut måste därför hela transportsystemets karaktär
            av nätverk beaktas för att vinster av investeringar inom en del
            av systemet inte skall ätas upp av kapacitetsbrist inom andra
            delar.
          </note>
          <note>
            Ökade medel för infrastrukturinvesteringar innebär inte att andra
            investeringar i näringslivet missgynnas, tvärtom. Snabbare utbyggnad
            och bättre förutsättningar för transportsektorn höjer produktiviteten
            inom tillverkningssektorn och stimulerar investeringarna där.
            Sammantaget leder detta till en högre investeringsaktivitet inom
            hela samhället och därmed till en högre ekonomisk tillväxttakt.
            En väl utbyggd infrastruktur, som befrämjar en god produktivitetsutveckling,
            leder också till en förbättrad inkomstutveckling inom samhället.
          </note>
          <note>
            Det kan sägas att den ambitionsnivå beträffande satsningar på
            infrastrukturen som vi beslutar oss för är ett val mellan att
            transportera varor och tjänster eller att flytta arbetstillfällen
            till centrala Europas marknad. 75 % av Sveriges export avser i
            dag
          </note>
          <note>
            Europa, och den ekonomiska integrationen i
          </note>
          <note>
            Europa leder ofrånkomligen till ökande transportbehov.
          </note>
          <note>
            Det utskottsbetänkande vi nu behandlar och regeringspropositionen
            ''Näringspolitik för tillväxt''
          </note>
          <note>
            slår fast betydelsen av att vårt land kraftfullt måste investera
            i marktransportsystemen under 90-talet, så att vi blir ännu mer
            internationellt konkurrenskraftiga.
          </note>
          <note>
            Detta skall ske alltmedan de övergripande målen för trafikpolitiken
            ligger fast, dvs. medborgare och näringsliv i hela landet skall
            ha en tillfredsställande, säker och miljövänlig trafikförsörjning
            till lägsta samhällsekonomiska kostnader. Olika trafikslag skall
            samspela för att tillgodose transportköparens behov genom fria
            val av effektiva lösningar.
          </note>
          <note>
            De beslut som riksdagen i dag skall ta ställning till innebär
            att mer än 100 miljarder kronor kommer att investeras i järnvägar,
            vägar och kollektivtrafikanläggningar under resten av 1990-
          </note>
          <note>
            talet.
          </note>
          <note>
            Centerns talesman menade här att de åtgärder som vi nu diskuterar
            och som grundar sig på regeringens proposition ''Näringspolitik
            för tillväxt'' är en stor besvikelse. Jag har också lyssnat på
            de talare som gick upp i talarstolen före centerns Elving
          </note>
          <note>
            Andersson. Jag tolkade deras inlägg som att de hade en positiv
            grundsyn på regeringsförslaget.
          </note>
          <note>
            Men centern har bestämt sig för att uppträda här med en tyvärr
            alltför vanlig gnällig tonart. Vi har lärt oss att centern alltid
            föreslår mer, mycket mer, men att man sällan har hållbara, seriösa,
            långsiktiga lösningar på finansieringsfrågorna.
          </note>
          <note>
            De beslut vi nu skall fatta betyder att investeringarna i det
            närmaste fördubblas. Nu och då fattas historiska beslut. Jag tror
            att det här är ett sådant beslut. Vi socialdemokrater ser mycket
            positivt på den ambitionshöjning som regringens program innebär.
            Vi har inte låst oss för högst 100
          </note>
          <note>
            miljarder, som somliga andra partiers företrädare anklagande
            och beklagande tycks hävda.
          </note>
          <note>
            Observera att vi säger minst 100 miljarder. Sedan står det ju
            varje riksdag fritt att späda på ytterligare, inte bara efter
            behovens storlek utan också, förhoppningsvis, efter råd och tillgång
            på ytterligare miljarder.
          </note>
          <note>
            Moderaterna och folkpartiet har enats i sina åsikter om finansieringen,
            och centern är till en del inne på samma tankegångar när det gäller
            finansiering: Sälj ut statliga företag, sälj statliga tillgångar!
            Vad man avser att sälja sägs inte i reservationerna. Men låt mig
            då säga att det socialdemokratiska förslaget för finansiering
            bl.a. innebär högre inleveranser till statskassan för bl.a. televerket
            och dess verksamhet. Ni andra vill sälja ut väsentlig infrastruktur,
            som exempelvis tTeleverket, medan vi behåller denna högklassiga
            infrastrukturgren i samhällets ägo och tillgodogör oss avkastning,
            som är god från ett välskött företag.
          </note>
          <note>
            I detta sammanhang vill jag igen komma med en liten fundering
            kring centern. Regionalt, inte bara i Kalmar län som jag kommer
            ifrån, går centern ut och kräver lokalisering av statliga företag
            och tusentals statliga jobb i den regionala rättvisans namn. Finns
            det två centerpartier, ett här i riksdagen, som vill sälja ut
            statliga och företag och privatisera, och ett annat centerparti
            på regionaloch lokalplanet, som i stället vill förstatliga och
            öka statens engagemang och även den offentliga sektorn? Hur får
            ni detta att gå ihop?
          </note>
          <note>
            Regeringen har för sin del starkt betonat nödvändigheten av en
            miljövänlig trafikförsörjning. Det är helt i linje med vad riksdagen
            tidigare har beslutat: miljöfrågorna skall ges en mer framskjuten
            plats än tidigare i det trafikpolitiska arbetet. Föroreningar
            skall begränsas, nationellt och internationellt.
          </note>
          <note>
            Luftkvaliteten skall radikalt förbättras i tätorterna, bullerstörningar
            skall begränsas. Här finns redan fattade beslut om personbilars
            obligatoriska avgasrening, dvs. katalysatorrening. Det har ställts
            krav på en bättre rening för lätta bussar och lastbilar från 1992
            års modeller, och året efter gäller samma krav för tunga lastbilar
            och bussar. Det har fattats beslut om regler för blyfri bensin,
            och särskilda skatter i miljöns namn -- som dock mestadels irriterar
            och sällan applåderas -- för bruket av bensin och diesel har införts
            under protester från dem som ibland talar för en bättre miljö.
          </note>
          <note>
            Inom kort kommer riksdagen att fatta ytterligare beslut om det
            förslag från regeringen som har kallats En god livsmiljö, där
            regeringen framför fler förslag som syftar till att förbättra
            miljösituationen inom trafikområdet.
          </note>
          <note>
            Jag menar att vi är på god väg vad gäller att successivt få ner
            trafikens skadliga påverkan på vår miljö. För den skull får inte
            forskning och utveckling mot ännu bättre lösningar avta. Strävan
            för en ännu bättre miljö skall fortgå med hög intensitet.
          </note>
          <note>
            För finansieringen av investeringar i järnvägar, vägar och kollektivtrafik
            hade regeringen föreslagit bildandet av en fond. 5 miljarder kronor
            skulle tillföras fonden innevarande budgetår på tilläggsbudget
            och ytterligare 5 miljarder kronor närmast kommande år från de
            avskattningsmedel som riksdagen tidigare beslutat skall användas
            i syfte att minska statsskulden. Ytterligare minst 10
          </note>
          <note>
            miljarder kronor skulle tillföras bl.a. genom en effektivare
            statlig finansförvaltning, främst avseende ökade inleveranser
            till statskassan från televerket.
          </note>
          <note>
            Riksdagen skulle sålunda ge regeringen en planeringsram om 20
            miljarder kronor för delfinansiering av förhandlingslösningar
            om aktuella trafikobjekt. Dessa medel skulle placeras på räntebärande
            konton i riksgäldskontoret.
          </note>
          <note>
            En rad projekt har angetts som särskilt angelägna att få till
            stånd och kunde delfinansieras med hjälp av den tänkta fonden.
            Utskottet har till alla delar instämt i dessa förslag.
          </note>
          <note>
            När det gäller järnvägar är det fråga om västkustbanan, norra
            stambanan, banan
          </note>
          <note>
            Stockholm--Arlanda, södra stambanan, ostkustbanan och utbyggnad
            av järnvägen i
          </note>
          <note>
            Mälardalen. När det gäller vägar är det fråga om
          </note>
          <note>
            E3, E4, E6 samt förstärkning av vägar för bärighet.
          </note>
          <note>
            Utskottet har helt instämt i behovet av de ökade satsningarna.
            Även den planeringsram på 20
          </note>
          <note>
            miljarder kronor som regeringen föreslagit tillstyrker trafikutskottet.
          </note>
          <note>
            Frågan om medlen skall finnas i och komma från en fond eller
            om medlen skall anvisas helt över budget som anslag har diskuterats
            ingående.
          </note>
          <note>
            Finansutskottet har yttrat sig i denna fråga. Där framkom synpunkter
            som trafikutskottet har låtit väga tungt för sitt ställningstagande.
          </note>
          <note>
            Finansutskottet ansåg att en central fråga var på vilket sätt
            riksdagens reella inflytande över fondmedlen skulle säkerställas.
            Grundlagen medger visserligen stor flexibilitet på budgetregleringens
            område, men riksdagen har hittills för större anslag givit regeringen
            bestämda ramar och relativt detaljerade regler för hur medlen
            får användas. Finansutskottet ansåg att ett bemyndigande så stort
            som 20 miljarder kronor skiljer sig väsentligt från praxis. Normalt
            gäller att planeringsbemyndiganden knyts till utnyttjande av anslag.
          </note>
          <note>
            Trafikutskottets förslag innebär att tanken om en fond släppts,
            och medel motsvarande dem i den tänkta fonden får i stället anvisas
            direkt över statsbudgeten. De budgettekniska frågorna överlåts
            på finansutskottet. Det torde innebära att tidigare nämnda avskattningsmedel
            får gå in i statsbudgeten i stället för till riksgäldskontoret.
            Ett nytt reservationsanslag -- Investeringar i trafikens infrastruktur
            -- inrättas. I denna del är utskottet enigt.
          </note>
          <note>
            Viola Claesson nämnde här att hon som företrädare för sitt parti
            kunde ha accepterat inrättandet av en fond. Men Viola Claessons
            villkor var att praktiskt taget allt, i varje fall i en första
            omgång, skulle gå endast till järnvägar. Det villkoret är helt
            oacceptabelt. Stora delar av vårt land har stort behov av bra
            och väl fungerande vägnät för transporter.
          </note>
          <note>
            Det beslut som trafikutskottet fattade, nämligen att fonden lämnades
            därhän och att man i stället går anslagsvägen, innebär att den
            kraftiga satsning på infrastrukturen som tänkts inom fondens ram
            blir oförändrad. Med den ändring från fond till reservationsanslag
            som nu skett har utskottet, för övrigt enligt ett socialdemokratiskt
            förslag i utskottet, ansett det väsentligt att de anvisade medlen,
            dvs. reservationsanslaget, skall behålla sitt reala värde och
            knytas till 1991 års prisläge.
          </note>
          <note>
            Främst bör de nya medel som nu skall anvisas användas för en
            kraftsamling av större sammanhållna projekt av nationell betydelse
            som gagnar tillväxt och miljö. Det är också viktigt att investeringarna
            genomförs så att de bidrar till att riksdagens uttalade mål för
            stabiliseringspolitiken kan uppnås.
          </note>
          <note>
            Utskottet anser att det i kommande budgetpropositioner bör redovisas
            vilka projekt, pågående såväl som avslutade, som regeringen beslutat
            om med stöd av anslaget. Planerings- och förhandlingsläge bör
            också redovisas för tänkta projekt, allt för att riksdagen dels
            skall få en helhetsbild, dels kunna utöva inflytande.
          </note>
          <note>
            När det gäller det nya anslaget och dess användning för större
            sammanhållna projekt av nationell betydelse blir följden att vissa
            regioner i landet, enligt de exemplifierade projekten, inte får
            del av de medel som det nya anslaget innehållet. Det har utskottet
            ansett mindre lämpligt, och det är därför enligt utskottet angeläget
            att större del av ordinarie anslag tillförs dessa regioner. Utskottet
            föreslår att detta förhållande skall beaktas inför kommande planeringsomgång.
            Det finns som bekant investeringsbehov även i dessa delar av landet.
            Det gäller Norrlands inland, Dalarna, Värmland-
          </note>
          <note>
            Dalsland och sydöstra Sverige, dit också Gotland får räknas.
          </note>
          <note>
            För att uppnå så stor investeringsvolym som möjligt tillstyrker
            utskottet att höga krav på samfinansieringslösningar ställs. För
            vissa projekt bör kravet kunna ställas lägre. Det gäller objekt
            där det kan tänkas vara svårt att få till stånd finansiering från
            andra håll än genom AMS eller regionala bidrag.
          </note>
          <note>
            Herr talman! Sveriges tre storstadsområden spelar en viktig roll
            i vår nationella ekonomi. Trafiken har här ökat kraftigt. Väg-
            och spårsystem har blivit slitna och otillräckliga. Biltrafiken
            har ökat och kollektivtrafikresandet har minskat. Det är problem
            med framkomlighet, det blir långa restider och fördyrade transporter.
            Trafiken i sin nuvarande tillämpning är miljöstörande. Människor,
            natur och kulturhistoriskt värdefulla miljöer belastas mer än
            de tål.
          </note>
          <note>
            För att få en bättre tingens ordning till stånd utsåg regeringen
            förhandlingsmän för staten för att förhandla med berörda parter,
            representerande regionerna Stockholm, Göteborg och Malmö. Man
            har presenterat förslag för samtliga nämnda regioner.
          </note>
          <note>
            Det är en lång rad projekt, men jag skall ta det mycket kortfattat.
            För Stockholmsregionens del gäller det åtgärder för att få till
            stånd en önskvärd minskning av biltrafiken i innerstaden och styra
            trafiken till kringfartsleder. Det gäller utbyggnaden av järnvägar,
            tunnelbanan, snabbspårväg, stomnät för kollektivtrafik, minskat
            trafikbuller och införande av avgifter på väg- och gatutrafik.
          </note>
          <note>
            Perioden för dessa åtgärder sträcker sig 15 år framåt i tiden.
            För kollektivtrafiken gäller det här en satsning på 14 miljarder
            och på trafikleder i stort sett lika mycket.
          </note>
          <note>
            För Göteborgsregionen ingår utbyggnaden av kollektivtrafiksystem,
            järnvägsbyggnad, E6 väster om Göteborg, ringleder, regionaltåg,
            utveckling av miljövänlig trafik, osv.
          </note>
          <note>
            För Malmöregionen gäller det bl.a. järnvägen
          </note>
          <note>
            Malmö--Ystad, västkustbanan, regionaltåg och yttre ringväg i
            Malmö.
          </note>
          <note>
            För utskottets del har ställningstagandet nu gällt frågor angående
            medel för infrastruktursatsningar, utarbetande av lagstiftning
            om avgifter på väg- och gatutrafik samt utveckling av ny teknologi
            och elektroniska betalningssystem. Det är angeläget att trafik-
            och miljösituationen i storstadsområdena förbättras.
          </note>
          <note>
            Förslaget om sammanlagt 5,5 miljarder till storstadsregionerna
            tillstyrks av utskottet -- 3,5
          </note>
          <note>
            miljarder till Stockholmsregionen, 1,3 miljarder till
          </note>
          <note>
            Göteborgsregionen och 700 milj. kr. till
          </note>
          <note>
            Malmöregionen. Utskottet anser att ett villkor för utbetalning
            är att syftet med uppgörelsen som träffats kan uppnås i sina huvuddrag.
          </note>
          <note>
            Nu angivna medel till storstäderna bör tas i anspråk från det
            nya anslaget ''Investeringar i trafikens infrastruktur''.
          </note>
          <note>
            Regeringens förslag tillstyrks av en stark majoritet i trafikutskottet.
            Förslagen har ju grundats till stor del på överenskommelser som
            träffats på flerpartibasis mellan regionala företrädare och regeringens
            förhandlare. Med stor visshet antar riksdagen de förslag som här
            finns i trafikutskottets betänkande. Det ger förutsättningar för
            en god start för en bättre trafikmiljö i
          </note>
          <note>
            Stockholmsregionen, i Göteborg och i
          </note>
          <note>
            Malmöregionen.
          </note>
          <note>
            Slutligen bara åter en kommentar som gäller centern.
          </note>
          <note>
            Ute i landet, i buskarna så att säga, är centerns budskap i dessa
            frågor: ''Allt går till storstäderna, deras tunnelbanor och trafikstråk.
            Där gör man av med era pengar.'' Men här i riksdagen är ju centern
            med på besluten. Här tycker man också att 5,5
          </note>
          <note>
            miljarder bör gå till storstadsområdena. Satsningar på kollektivtrafiken
            som vi har beslutat är visserligen positiva, skriver centern i
            sin reservation, men de är inte tillräckliga!
          </note>
          <note>
            Sådana synpunkter har inte framkommit i centern närstående nyhetsorgan
            på avstånd från huvudstaden.
          </note>
          <note>
            Herr talman! Jag yrkar bifall till trafikutskottets hemställan
            i betänkande nr 24.
          </note>
          <note type="speaker">
            Anf. 7 ELVING ANDERSSON (c) replik:
          </note>
          <note>
            Herr talman! Det är ju tråkigt om Birger Rosqvist uppfattar mig
            som gnällig, populistisk osv., men det får jag väl i och för sig
            leva med. Vi har från centerns sida varit vana vid att bli utsatta
            för den typen av påhopp i olika sammanhang. Efter hand brukar
            socialdemokraterna närma sig vår politik, men det tar ett tag.
            Vi fick ju ett exempel på det i går, när beskedet lämnades om
            den socialdemokratiska riksdagsgruppens ställningstagande i en
            annan fråga.
          </note>
          <note>
            Vi har fått leva med påståendet att vi har fört en våldsam överbudspolitik,
            när vi har föreslagit att det skall satsas 40 miljarder på järnvägarna
            under
          </note>
          <note>
            90-talet. Nu börjar socialdemokraterna närma sig.
          </note>
          <note>
            Det är en bit kvar, men de är på väg åt rätt håll i alla fall.
          </note>
          <note>
            Så vi lever med att utsättas för sådana här påhopp.
          </note>
          <note>
            Huvudsaken är att vi får gehör för våra idéer. Tyvärr tar det
            ofta litet tid, men det brukar ske förr eller senare.
          </note>
          <note>
            De storstilade satsningar som Birger Rosqvist redovisar handlar
            egentligen, i den mån det är fråga om nya statliga pengar, om
            20 miljarder. Det är stora pengar, och det är positivt att det
            nu kommer loss så pass stora resurser på det här området. Vad
            vi har ifrågasatt är de intäkter som man förväntar sig få från
            vägavgifter av olika slag och extern finansiering. Vi har en bestämd
            känsla av att det är alldeles för optimistiskt beräknat.
          </note>
          <note>
            Eller tror Birger Rosqvist att det är realistiskt att räkna med
            30 miljarder i vägavgifter och i storleksordningen 15 miljarder
            från bl.a.
          </note>
          <note>
            näringslivet i samfinansieringsprojekten? Vi hyser från centerns
            sida väldigt stor tveksamhet till detta.
          </note>
          <note>
            Vi tror att det är väsentligt mindre belopp som går att ta in
            den vägen. Vi har principiellt inte något emot att ta in resurser
            på det sättet, men det gäller att vara realistisk när man beräknar
            beloppen.
          </note>
          <note>
            Birger Rosqvist säger att centerpartister ute i buskarna, som
            han kallar det, för en propaganda om att det går för mycket resurser
            på väginvesteringsområdet till storstäderna, medan vi i riksdagen
            för en annan politik. Landsbygden och glesbygden har varit oerhört
            missgynnade när det gällt investeringar. I det här betänkandet
            har vi nu, som svar på en centermotion, fått en positiv vinkling
            av de regionalpolitiska satsningarna. Jag påpekade också i mitt
            inledningsanförande att det är positivt. Det är ett steg i rätt
            riktning även på det här området.
          </note>
          <note>
            Naturligtvis har vi finansierat alla våra förslag. Det handlar
            inte om överbudspolitik. Vi menar att statligt ägande i företag
            av olika slag kan omvandlas till investeringar i infrastruktur.
            Det är ett sätt att bättre utnyttja samhällets samlade förmögenhet.
          </note>
          <note type="speaker">
            Anf. 8 ROY OTTOSSON (mp) replik:
          </note>
          <note>
            Herr talman! Jag kan instämma i mycket av det
          </note>
          <note>
            Birger Rosqvist sade om behovet av att öka investeringarna i
            samhället. Men problemet med socialdemokraterna och också de flesta
            andra partier här i riksdagen är att de inte har någon klar trafikpolitisk
            strategi för vart man vill komma med alla de här investeringarna.
            Om man investerar åt höger och vänster där någon råkar skrika
            högt, är risken stor för kaos i stället för ett effektivt och
            bra samhälle.
          </note>
          <note>
            Jag menar att den stora utmaningen nu är att miljöanpassa trafiksystemen.
            De frågor Rosqvist tog upp om att satsa på miljön i fråga om trafiken
            är småsaker i förhållande till vad som borde göras om miljöförstöringen
            skall kunna stoppas.
          </note>
          <note>
            Skogarna i Sydsverige går mot sin död om nuvarande miljöförstöring
            fortsätter. Marken håller på att fördärvas i grunden på grund
            av att näringsämnen tvättas ur och hamnar i havet. Havet blir
            också förstört av samma skäl. Orsaken är i första hand trafiken.
            Det går inte att nonchalera detta och säga att det endast är fråga
            om att göra en marginell förändring.
          </note>
          <note>
            Rosqvist hänvisade till miljöpropositionen. Där finns nästan
            inget förslag som på något effektivt sätt kan klara dessa problem.
            Ökade krav på avgasrening har t.o.m. villkorats med att krav skall
            ställas först i EG -- trots att förslagen även där är otillräckliga.
          </note>
          <note>
            Rosqvist undviker alltså kärnfrågan i det som jag och andra har
            tagit upp, nämligen hur investeringsmedlen skall fördelas på trafikområdet.
          </note>
          <note>
            Det gäller hur mycket som skall läggas på järnvägsutbyggnad,
            kollektivtrafikutbyggnad, vägutbyggnader osv. Järnvägen har betydligt
            bättre miljöegenskaper än vägtrafiken, även om man skulle drömma
            om en väldigt effektiv avgasrening för bilarna. Då borde väl järnvägens
            naturliga försteg när det gäller att vara effektiv på masstransporter
            och långväga transporter utnyttjas i mycket högre grad. Nog måste
            väl Rosqvist hålla med om att investeringar i järnvägssystemet
            är långt mer eftersatta än investeringar på vägsidan.
          </note>
          <note>
            Gapet måste hämtas igen för att vi skall få en bra trafikstruktur.
          </note>
          <note>
            Jag vill också peka på den regionala snedfördelning som finns
            inbyggd i förslaget om ett engångsanslag, det f.d. fondförslaget.
            Det mest stötande är naturligtvis nedläggningen av persontrafiken
            på inlandsbanan och tidigare neddragningar av persontrafiken på
            norra Stambanan. Men faktum är att i denna proposition föreslår
            man egentligen ingenting när det gäller järnvägstrafiken i Norrland
            norr om Sundsvall. Man förväntar sig tydligen att
          </note>
          <note>
            Norrlands näringsliv och människor skall klara sig utan bra järnvägstrafik.
            Det är förödande.
          </note>
          <note type="speaker">
            Anf. 9 GÖREL BOHLIN (m) replik:
          </note>
          <note>
            Herr talman! Birger Rosqvist och jag har uppenbarligen samma
            uppfattning när det gäller sambandet mellan transportsektorns
            effektivitet och förutsättningarna för tillväxt och välfärd i
            samhället.
          </note>
          <note>
            Det är också Birger Rosqvists och min uppfattning att investeringar
            i transportsektorn är effektiva och bra. Det egendomliga är att
            han gör sig så lustig över de tre borgerliga partiernas förslag
            att med hjälp av utförsäljning av statliga företag och delar av
            statliga verk finansiera en del av dehär viktiga investeringarna.
            Förutom att man då åstadkommer en lönsam investering, skulle man
            också åstadkomma en bättre konkurrenssituation för den verksamhet
            som företaget eller delen av det statliga verket bedriver när
            man avskiljer den från t.ex.
          </note>
          <note>
            myndighetsutövning. Det är principiellt inte bra att sammanblanda
            dessa funktioner. I stället bör man bedriva konkurrens på lika
            villkor med företag som har en liknande verksamhet. Man får alltså
            en dubbel effekt. Det är verkligen på tiden att det görs storstadssatsningar.
            Det har inte gjorts satsningar på Stockholmsområdet på 25 år.
            Det behövs kollektivtrafik och vägar. Även bussar använder sig
            av vägar. Birger Rosqvist har inte vänt sig mot det, men andra
            har gjort det.
          </note>
          <note>
            Jag är inte särskilt imponerad över satsningarna.
          </note>
          <note>
            Fr.o.m. 1991 är statens inkomster från kollektivtrafiken högre
            än statens utgifter.
          </note>
          <note>
            Stockholms läns landsting kommer att 1991 betala över 400 milj.kr.
            per år till staten i skatter och få tillbaka i länstrafikanslag
            95 milj.kr. För hela länstrafiksektorn är motsvarande siffror
            1,3
          </note>
          <note>
            miljarder kr. i inbetalda skatter och 340 milj.kr.
          </note>
          <note>
            som man får tillbaka. Det är inte något man kan tacka staten
            kolossalt mycket för. Det är inte mer än rätt att man får tillbaka
            en del av satsningarna, särskilt som vi alla är överens om att
            de är så kolossalt värdefulla.
          </note>
          <note type="speaker">
            Anf. 10 VIOLA CLAESSON (v) replik:
          </note>
          <note>
            Herr talman! Jag hade hoppats att det skulle bli en debatt mellan
            alla partier. Jag ställde därför en fråga till alla de borgerliga
            partierna och socialdemokraterna. Den var klar och kunde knappast
            missuppfattas. Hur mycket tänker ni satsa av infrastrukturmiljarderna
            på vägar resp.
          </note>
          <note>
            järnvägar? Det kan vara litet meningslöst att stå här och diskutera
            eller gå ut i valrörelsen med utfästelser. Jag vet att centern
            är beredd att satsa
          </note>
          <note>
            40 miljarder kronor totalt på järnvägen, vilket kan jämföras
            med miljöpartiet och vänsterpartiet, som är beredda att satsa
            65 miljarder kronor utöver infrastrukturpengarna -- eller kanske
            var det inkl.
          </note>
          <note>
            dessa. Hur mycket vill ni ha på resp. trafikgren?
          </note>
          <note>
            Varför kan ni inte tala om det? Varför svarar ni inte på hur
            det är med de 5 miljarder kronor som skall börja användas redan
            innevarande år? Ni säger att regeringen inte får ta sig så stora
            befogenheter som man vill. Passa på att tala om, när Georg Andersson
            är här, hur mycket av de 5 miljarder kronorna ni anser skall användas
            för t.ex. järnvägarna! Där är behoven stora. Jag vill gärna veta,
            även om regeringen kanske inte bryr sig utan hellre laborerar
            med pengarna på egen hand. Då skall ni inte komma sedan och påminna
            om att trafikutskottet har sagt att det är riksdagen som skall
            ha inflytande över pengarna. Ta nu denna chans!
          </note>
          <note>
            Jag tycker också att Birger Rosqvist skall svara på hur fördelningen
            av pengarna skall ske. Rosqvist sade nyss i talarstolen att vägtransporterna
            tar en allt större andel av de totala transporterna. Ja, vad då?
            Går det inte att göra något åt det, Birger
          </note>
          <note>
            Rosqvist, mer än att satsa ständigt nya miljarder på att laga
            vägar, bygga nya motorvägar, bygga en motorvägsbro över Öresund
            och liknande projekt över landet? Går det inte på något sätt att
            ha en uppfattning av vilka styrmetoder som skall användas för
            att samhället skall fungera i miljövänlig riktning, som vänsterpartiet
            har föreslagit? Jag håller med Roy Ottosson om att detta verkligen
            är en laissez-faire-politik, en låt gåpolitik, eller som om ödet
            bestämde dessa frågor.
          </note>
          <note>
            Enligt vad som framkommer i trafikutskottets betänkande och regeringens
            proposition kommer utöver länstrafikanslagen järnvägen av de ca
            100
          </note>
          <note>
            miljarder kronorna att få 26 miljarder kronor, medan vägarna
            skall få, hör och häpna, 67
          </note>
          <note>
            miljarder kronor. Hur förklarar Birger Rosqvist det?
          </note>
          <note type="speaker">
            Anf. 11 TALMANNEN:
          </note>
          <note>
            Innan vi går vidare i replikskiftet vill jag erinra om att replikskiftet
            gäller med anledning av Birger
          </note>
          <note>
            Rosqvists anförande.
          </note>
          <note type="speaker">
            Anf. 12 KENTH SKÅRVIK (fp) replik:
          </note>
          <note>
            Herr talman! Jag vill ge en replik i samband med
          </note>
          <note>
            Birger Rosqvists anförande vad gäller utförsäljning av statliga
            företag.
          </note>
          <note>
            Det är helt riktigt att vi i våra motioner i det här läget inte
            har nämnt några statliga företag som är aktuella. Det kan bero
            på att en utförsäljning av statliga företag inte är något som
            görs över en dag, en vecka eller en månad, kanske inte heller
            över ett år. Det är ganska komplicerat. Vi har vid olika tillfällen
            nämnt olika företag. Vi har t.ex. nämnt
          </note>
          <note>
            Vattenfall som ett lämpligt företag, och vi har också talat om
            bolagisering av televerket, posten och SJ.
          </note>
          <note>
            Detta har funnits med i våra motioner. Vi anser att det här är
            en bra del i finansieringen av en infrastruktur. Man får alltså
            ett varaktigt bevarande av det man placerar pengarna i.
          </note>
          <note>
            När det gäller storstadsregionerna kan jag helt ställa mig bakom
            vad Görel Bohlin sade i sin replik.
          </note>
          <note>
            Det är otroligt viktigt att i dagens läge göra någonting åt storstäderna.
            Därför är jag glad att det har gjorts utredningar kring detta.
            Men jag hoppas nu också att regeringen tillsammans med landstings-
            och kommunalpolitiker verkligen ser till att det blir någonting
            gjort i dessa regioner. Och vi skall naturligtvis inte glömma
            Sverige i övrigt.
          </note>
          <note type="speaker">
            Anf. 13 BIRGER ROSQVIST (s):
          </note>
          <note>
            Herr talman! Det är riktigt, Elving Andersson, att ni har höga
            krav, att ni har många krav och att ni har dem ofta. Men betalningen
            för de krav ni ställer överlåter ni till andra, och ni går lika
            ofta energiskt emot betalningen av notan.
          </note>
          <note>
            Roy Ottosson! Jag håller med om att järnvägen skall utnyttjas
            i stället för vägen till masstransporter; det har jag hävdat hela
            tiden.
          </note>
          <note>
            Men långtifrån allt kan transporteras med järnväg, och för järnvägsgods
            måste man oftast i båda ändar använda vägen som komplement. Trafiken
            måste läggas upp på ett sådant sätt att samspel sker. Väg och
            järnväg måste komplettera varandra.
          </note>
          <note>
            Görel Bohlin! Behovet av trafiksatsningar är stort i storstadsområdena.
            Men vi måste också inse att behoven är stora även utanför dessa
            regioner, och vi kan inte lämna de andra områdena därhän. Det
            måste ske satsningar även där.
          </note>
          <note>
            Viola Claesson! Kollektivtrafik är både järnvägstrafik och vägtrafik.
            Det är svårt för oss här att veta hur man exempelvis i storstadsregionerna
            tänker lägga upp sitt kollektivtrafiksystem.
          </note>
          <note>
            Kollektivtrafiksatsningen innebär att man satsar på bl.a. spår-
            och järnväg. Men vi gör ju samtidigt, när vi talar om kollektivtrafik,
            uppspaltningen i järnvägs- och vägtrafik. Kollektivtrafik innehåller
            båda komponenterna. Därför är det mycket svårt att bestämma att
            så och så många miljarder skall gå hit och så och så många miljarder
            skall gå dit. Vi går inte in på de detaljerna i utskottet.
          </note>
          <note>
            Visst, Viola Claesson, behöver vi också rejäla insatser för vägunderhåll.
            Men det skall vi inte diskutera i det här sammanhanget. Trafikutskottet
            kommer att ta upp sådana satsningar om det när vi behandlar väginvesteringarna
            i ett annat sammanhang.
          </note>
          <note type="speaker">
            Anf. 14 ELVING ANDERSSON (c) replik:
          </note>
          <note>
            Herr talman! Nej, Birger Rosqvist, det är inte så att vi lägger
            fram ett antal förslag och sedan överlåter betalningen till andra.
            Vi har i våra motioner redovisat hur vi på varje post vill använda
            statens pengar på ett annat sätt än regeringen. Men vi har också
            redovisat var vi skall ta pengarna.
          </note>
          <note>
            Våra ekonomiska motioner är granskade av riksdagens finansutskott,
            där man har jämfört olika budgetalternativ. Det finns olika uppfattningar
            om hur man på marginalen, kring småsummor, kan beräkna vissa bitar.
            Men när det gäller de stora dragen kan man inte påstå att vi har
            räknat fel eller inte klarat av finansieringen av våra utgifter.
          </note>
          <note>
            I vissa fall kan det naturligtvis när det inte rör sig om det
            kommande budgetåret, som vi nu behandlar, röra sig om beräkningar
            om hur mycket pengar olika aktiviteter kan ge. Det ägnar sig ju
            också regeringen och utskottsmajoriteten åt. Jag fick inget svar
            på frågan om Birger Rosqvist bedömde det som realistiskt att räkna
            med t.ex.
          </note>
          <note>
            10--15 miljarder kronor i extern finansieringsmedverkan från
            näringslivet eller 30
          </note>
          <note>
            miljarder i vägavgifter. Det finns ju inget som säger att detta
            är exakta pengar, utan det är fråga om en uppskattning som ni
            har gjort. Vi har för vår del sagt att vi tror att detta är för
            optimistiskt beräknat.
          </note>
          <note>
            Framtiden får väl utvisa vem som har rätt.
          </note>
          <note>
            Sedan skulle jag vilja be Birger Rosqvist att ytterligare förtydliga
            detta med storstadsuppgörelserna och den skrivning i utskottet
            som han citerade -- att de här uppgörelserna skall uppnås i sina
            huvuddrag för att de statliga medlen skall kunna tillföras. Vad
            menas egentligen med detta?
          </note>
          <note>
            Ta Göteborg som exempel! Om nu -- som har skett -- Partille kommun
            säger nej till den nya dragningen av en östlig sträckning av E
            6 och den då inte kan genomföras, innebär det att statens medverkan
            till utbyggnad av kollektivtrafiksystemen i Göteborg i övrigt
            faller?
          </note>
          <note>
            Vi har från vår sida i en reservation förtydligat skrivningen
            och säger att vi inte vill se denna koppling. Jag tycker att utskottsmajoritetens
            skrivning är oklar, och jag skulle alltså gärna vilja ha ett förtydligande
            av utskottets ordförande -- hur man skall tolka detta.
          </note>
          <note type="speaker">
            Anf. 15 ROY OTTOSSON (mp) replik:
          </note>
          <note>
            Herr talman! Självfallet, Birger Rosqvist, skall det vara ett
            bra samspel mellan väg- och järnvägstrafik.
          </note>
          <note>
            Det är ju precis vad jag har pläderat för här. Men det är ändå
            så att motorvägar är till för masstransporter och långa vägtransporter,
            just det som järnvägarna är så bra på.
          </note>
          <note>
            Den här stora satsningen på infrastrukturen leder ju i stor utsträckning
            till motorvägsutbyggnader, utbyggnader av Europavägarna, för just
            masstransporter och långa vägtransporter, när man i stället kunde
            bygga ut järnvägar.
          </note>
          <note>
            Och visst är det stötande att man i en stor del av landet --
            ja, i halva landet, norr om Sundsvall -- blir utan bra järnvägstrafik,
            och nästan helt utan persontrafik på järnväg. Där görs inga offensiva
            satsningar alls. Det saknas järnväg mellan kuststäderna i Norrland.
            Det är totalt ungefär en halv miljon människor, en lång rad stora
            industrier och företag som där behöver bra transporter.
          </note>
          <note>
            Varför säger man blankt nej till detta?
          </note>
          <note>
            Jag vill också påpeka för Birger Rosqvist att inte ens de mycket
            blygsamma miljömål som riksdagen redan slagit fast, såsom koldioxidtaket
            och 30-
          </note>
          <note>
            procentig reduktion av kväveoxidutsläpp, klarar vi på grund av
            trafikens utveckling, på grund av den bristande trafikpolitiska
            strategin här i landet.
          </note>
          <note>
            Men med medvetna satsningar på en effektiv och bra järnvägstrafik
            i hela landet kan vi klara detta och ändå ha mycket bra transportsystem.
            Jag har litet svårt att förstå varför Birger Rosqvist inte vill
            diskutera den frågan, för det är väl ändå den stora frågan i dag,
            när skogarna och haven börjar dö. Vi ser också att 90 % av de
            besvär som folk har i städer när det gäller allergier, astma m.m.,
            har samband med utsläppen från biltrafik osv.
          </note>
          <note type="speaker">
            Anf. 16 GÖREL BOHLIN (m) replik:
          </note>
          <note>
            Herr talman! I sin replik säger Birger Rosqvist att det är klart
            att det måste ske satsningar på landet i övrigt, och jag kan väl
            dela den uppfattningen. Men det som särskilt betonas i den här
            propositionen, dvs. att det skall ske satsningar av nationell
            betydelse, har vi instämt i från moderat sida. Birger
          </note>
          <note>
            Rosqvists inlägg nu tyder på att han inte riktigt förstår vad
            regeringen avsåg med detta, vilket vi ju faktiskt gör.
          </note>
          <note>
            Skälet till att man gör den här nationellt strategiska satsningen
            är naturligtvis att man för landet skall uppnå en bättre effekt.
            Det gynnar näringslivet, det sänker kostnaderna, det förbättrar
            välfärden. Det är en självklarhet att man skall göra sådana satsningar
            som ger stor effekt så snabbt som möjligt.
          </note>
          <note>
            Sedan vill jag återkomma till frågan om att sälja ut statliga
            företag och delar av statliga verk. Dessa företag bedriver ofta
            sådan verksamhet som också bedrivs i privata företag. Det är självklart
            att man skall fortsätta bedriva den verksamhet som man är bra
            på -- också om man har sålts ut. Den verksamheten kan t.o.m. utvecklas
            och bli bättre därför att den bedrivs i konkurrens på lika villkor
            med företag som har liknande verksamhet.
          </note>
          <note>
            Det är mycket tråkigt och inte alls bra för verksamheten om man
            har blandat samman myndighetsutövning och en kommersiell verksamhet.
            Det kan leda till misstanken hos konkurrerande företag att det
            här verket som har både myndighetsutövning och kommersiell verksamhet
            särskilt gynnar den kommersiella verksamheten. För att nå bästa
            möjliga effekt skall man alltså konkurrera på lika villkor, och
            därför bör statliga företag i stor utsträckning säljas ut. Och
            ett bra sätt att använda de pengar som man då får in är att investera
            dem i infrastruktur.
          </note>
          <note type="speaker">
            Anf. 17 VIOLA CLAESSON (v) replik:
          </note>
          <note>
            Herr talman! Birger Rosqvist sade tidigare att han ansåg att
            vänsterpartiets krav på att de 5
          </note>
          <note>
            miljarderna i år skulle gå enbart till miljövänlig järnvägstrafik
            och annan lika bra kollektivtrafik var oacceptabelt och att förslaget
            inte gick att göra upp om. När jag å andra sidan frågar ungefär
            hur mycket Birger Rosqvist anser skall gå till järnväg resp. väg
            -- eller kollektivtrafik och järnväg å ena sidan och väg å den
            andra -- kan han inte alls svara på frågan. Han överlåter i stället
            åt regeringen att göra den avvägningen, och det tycker jag är
            något märkligt -- allra helst som den grovindelning som kommer
            till uttryck i utskottsmajoritetens skrivning i betänkandet innebär
            att de resurser som i framtiden satsas på vägar är mycket större
            än dem som går till den miljövänliga järnvägen.
          </note>
          <note>
            Om man tror att det är ödet som styr trafikutvecklingen kan det
            naturligtvis bli så galet.
          </note>
          <note>
            Men om man tror att det -- både vid samhällsplanering och trafikplanering
            -- är möjligt att satsa på ett sätt som gör att miljön vinner
            på det hela, då lägger man inte fram sådana förslag som
          </note>
          <note>
            Birgitta Dahl presenterade i den miljö- och trafikpolitiska propositionen.
            Vem, Birger
          </note>
          <note>
            Rosqvist, var det som höjde den propositionen till skyarna? De
            enda som applåderade över de få konkreta förslag som fanns i propositionen
            var faktiskt näringslivet inkl. bilindustrin, väglobbyn och andra
            liknande organ. Dessa ansåg nämligen att det var bra att regeringen
            inväntade EGs beslut om bl.a. avgasutsläpp.
          </note>
          <note>
            Det var så det presenterades, och Birgitta Dahl sade själv att
            hon tror att det är lättare att genom det samarbete som nu har
            inletts påverka EG
          </note>
          <note>
            inifrån än att gå i spetsen för miljöarbetet, som alla miljöorganisationer
            och flera partier här i riksdagen har krävt.
          </note>
          <note>
            Skulle inte Birger Rosqvist kunna höfta till något så när hur
            mycket han vill satsa å ena sidan på järnvägstrafik och kollektivtrafik
            och å andra sidan på vägar. Jag tror att många vill veta det,
            åtminstone när det gäller de 5 miljarderna.
          </note>
          <note type="speaker">
            Anf. 18 BIRGER ROSQVIST (s) replik:
          </note>
          <note>
            Herr talman! Jag tillät mig, Elving Andersson, att tala litet
            grand om centerns finansiering, och jag ironiserade faktiskt över
            att ni säger att finansieringen bl.a. skall ske genom utförsäljning
            av statliga företag samtidigt som ni ute i landsorten på många
            ställen säger att den statliga aktiviteten skall öka och att ni
            skall skaffa fram fler statliga arbeten. Hur kan man sälja ut
            verksamhet och samtidigt inrätta sådan? Jag har svårt att få det
            att gå ihop, och det är därför jag menar att era förslag är mycket
            grumliga vad gäller hur finansieringen skall ske.
          </note>
          <note>
            Roy Ottosson talade om att det i förslaget inte finns några satsningar
            på Norrland ovanför Sundsvall.
          </note>
          <note>
            Jag förstår inte vad Roy Ottosson menar. Norra stambanan nämns
            särskilt i betänkandet, och den rör framför allt godstrafik på
            järnväg norr om
          </note>
          <note>
            Sundsvall.
          </note>
          <note>
            Vidare vill jag säga att det ligger ofantliga kostnader i trafiken
            efter kusten och i byggandet av nya banor. Jag vill erinra om
            att det för en stor del av godset finns en möjlighet att utnyttja
            de utsökta och bra hamnar som finns i området. Dessutom tillhandahåller
            vi med hjälp av staten en förstklassig isbrytarservice på vintern.
            Det finns alltså möjlighet till transporter året runt.
          </note>
          <note>
            Försök inte, Görel Bohlin, att få det att framstå som om jag
            på något sätt missunnar storstäderna de här pengarna! Vad jag
            i all stillsamhet försöker säga är att många av oss representerar
            andra delar av landet, som i detta sammanhang känner sig förfördelade
            om det är så att alla medel som kan skrapas ihop skall gå till
            storstäderna och till de nationella projekten. Vi talar om att
            de ordinarie anslag som ingår i nästa planeringsram på något sätt
            måste omfördelas och komma sådana regioner till del som annars,
            i förhållande till de delar av landet där dessa satsningar görs,
            kommer att hamna i mycket svår obalans när det gäller kommunikationssektorn.
            Vi vill alltså att en del av ordinarie anslag i de satsningar
            som skall ske framöver skall gå ut till landet i övrigt.
          </note>
          <note>
            Viola Claesson vill ha besked -- åtminstone en höftning -- om
            hur mycket som skall gå till järnväg och hur mycket som skall
            gå till vägar. Jag skjuter sällan från höften, Viola Claesson.
            Har jag några bestämda besked att ge, så skall jag ge dem. Viola
          </note>
          <note>
            Claesson talar här om den miljövänliga järnvägen och om att vägar
            inte är miljövänliga. Men byggande av vägar, uträtande av kurvor,
            borttagande av backkrön och motlut samt förhindrande av långa
            trafikköer och stockningar är också en miljösatsning. Det är alltså
            inte bara järnvägen som utgör en miljösatsning, utan en miljösatsning
            kan också vara att satsa på ett bättre vägnät, som främjar en
            bättre framkomlighet.
          </note>
          <note>
            Andre vice talmannen anmälde att Elving
          </note>
          <note>
            Andersson, Görel Bohlin och Viola Claesson anhållit att till
            protokollet få antecknat att de inte ägde rätt till ytterligare
            repliker.
          </note>
          <note>
            Anf. 19 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Möten mellan människor och utbyte av varor och tjänster
            är förutsättningar för det samhälle vi gemensamt utvecklar. Vi
            vill bekvämt och snabbt kunna resa till vänner, arbete, skolor,
            dagis och service. Vårt vardagsliv påverkas i mycket hög grad
            av hur vi organiserar dessa transporter.
          </note>
          <note>
            Transporter av gods mellan producenter och från tillverkare till
            kunder bidrar till en hög effektivitet i samhällsekonomin. En
            alltmer sofistikerad produktion med internationella inslag kräver
            en alltmer komplex transportorganisation.
          </note>
          <note>
            Regeringens förslag om en kraftfull utbyggnad av järnvägar, vägar
            och kollektivtrafikanläggningar ger Sverige goda förutsättningar
            att komma till rätta med 90-talets transportbehov och transportproblem.
            Hur ser då transportstrukturen ut vid sekelskiftet? Jag vill i
            all enkelhet försöka teckna en framtidsbild.
          </note>
          <note>
            Biltrafiken kommer enligt min uppfattning alltjämt att vara dominerande.
            För en mycket stor del av svenska folket är den egna bilen ett
            nödvändigt medel för att vardagslivet skall fungera. Bilen är
            för de flesta människor just ett medel för att ta sig till jobbet,
            skjutsa barnen till ridhuset eller fotbollsträningen, nå ut till
            svampmarkerna eller kunna träffa svärmor. I glesbygd och mindre
            samhällen och städer finns inte resandeunderlag som kan bära upp
            en tillräckligt flexibel kollektivtrafik. Bilen behövs -- det
            kan inte vara fult att erkänna det.
          </note>
          <note>
            Om 10 år har vi nått ett stort steg på vägen mot en renare bil.
            De mål som inte kan uppnås med dagens teknik kommer att klaras
            med morgondagens. Nya bränslen, förfinad förbränningsteknik och
            bättre design kommer sammantaget att leda till att fordonens miljöpåverkan
            har minskat radikalt.
          </note>
          <note>
            Vägarna kommer att vara i bättre skick än i dag.
          </note>
          <note>
            Inte minst de åtgärder för underhåll som utskottet efterlyser
            kommer att ha gett resultat. Det finns en insikt om att underhåll
            och investeringar i vägarna ger stora positiva effekter -- för
            ekonomin, för miljön och för livskvaliteten i övrigt i samhället.
          </note>
          <note>
            Det nytänkande som nu börjar sprida sig vad gäller vägnätets
            betydelse för samhällsekonomin i stort har slagit igenom. Vägarna
            förbättras i hela stråk.
          </note>
          <note>
            Jag ser framför mig att bl.a. riksväg 45, den s.k.
          </note>
          <note>
            inlandsvägen mellan Göteborg och Karesuando, har blivit en livskraftig
            pulsåder för inlandet.
          </note>
          <note>
            Inom tio år kommer snabbtåget att vara ett självklart alternativ
            när resenärer från Malmö,
          </note>
          <note>
            Göteborg, Stockholm, Sundsvall, Linköping,
          </note>
          <note>
            Norrköping, Gävle eller Borlänge skall besöka vänner och bekanta
            eller åka till ett sammanträde.
          </note>
          <note>
            Snabbtågsnätet ger en majoritet av svenska folket ett modernt,
            energisnålt och effektivt tågalternativ.
          </note>
          <note>
            På de litet längre sträckorna mellan de befolkningstäta områden
            har persontrafiken på järnväg sin stora potential.
          </note>
          <note>
            Pendeltrafiken inom de befolkningstäta områdena är den framtida
            tågtrafikens andra framtidsmarknad. Exempelvis Mälardalen,
          </note>
          <note>
            Västsverige och Skåne blir alla områden där arbete på en ort
            kan kombineras med boende på en annan.
          </note>
          <note>
            Investeringar i nya spår och bekväma och snabba regionaltåg krävs
            för att detta skall kunna förverkligas.
          </note>
          <note>
            I storstadsområden är både kollektivtrafiken och ringleder utbyggda
            vid sekelskiftet. Tiotusentals familjer har fått smidigare resor
            mellan bostad, arbete och dagis. De har, jämfört med dagens förhållanden,
            kanske 30 minuter kortare restid per dag. Låt oss tänka oss detta
            scenario. I fritid motsvarar det nästan tre veckors ytterligare
            semester per år! Det är ganska fascinerande. Det är också utmanande
            att försöka effektivisera resorna och därmed öka människornas
            fritid och livskvalitet.
          </note>
          <note>
            För distributionstrafiken i storstadsområdena har en markant
            förbättring inträffat. En stor del av privatbilismen har försvunnit
            från stadskärnorna.
          </note>
          <note>
            Distributionschaufförerna slipper stångas med dubbelparkerade
            bilar i trånga lastzoner. Bättre arbetsmiljö, lägre kostnader
            och därmed förutsättningar för lägre priser i butikerna har uppnåtts.
            Det finns också ett sådant samband mellan en effektiv trafik och
            förbättringar av de ekonomiska betingelserna. Lokaliseringen av
            lagerlokaler och andra knytpunkter för godset har förhoppningsvis
            också anpassats till den nya strukturen. Närhet till järnvägsterminaler
            och ringleder blir avgörande för de framtida utbyggnaderna.
          </note>
          <note>
            Inom 10--15 år kommer godstrafiken i Sverige att radikalt ha
            förändrat sin karaktär. Det hittillsvarande låsta tänkandet kring
            vilket transportslag som skall användas har ersatts, hoppas jag,
            med en bredare systemsyn.
          </note>
          <note>
            Standardiserade lastbärare, containers eller växelflak, används
            för att skydda det alltmer högvärdiga godset. Dessa lastbärare
            transporteras mellan transportknutpunkter med de transportslag
            som är lämpligast i det enskilda fallet.
          </note>
          <note>
            Jag ser sjöfart, vägtrafik och järnvägstrafik mer integrerade
            än vad som är vanligt i dag. Teknisk utveckling och standardisering
            gör att lastbärarna flexibelt kan flyttas mellan olika konkurrerande
            transportföretag. Lastbärarna kommer att fungera som den nuvarande
            lastpallen, men i större format.
          </note>
          <note>
            Svensk verkstadsindustri har i min vision blivit ledande inom
            området terminalhantering mellan olika transportslag.
          </note>
          <note>
            Jag ser vägarna och järnvägarna indelade i längre stråk, vilka
            getts en genomgående hög internationell standard. E 4 från finska
            gränsen till
          </note>
          <note>
            Helsingborg löper som en pulsåder genom landet.
          </note>
          <note>
            Förbifarter finns runt de orter som i dag saknar sådana. Miljön
            och trafiksäkerheten har därmed förbättrats betydligt.
          </note>
          <note>
            På samma sätt har E 3 och E 6 getts en genomgående hög standard.
            Genom stora investeringar minskas underhållskostnaderna på dessa
            vägar radikalt. Resurser kan användas för att öka underhållet
            av det övriga vägnätet.
          </note>
          <note>
            Jag ser detta som mycket positivt och välkommet av människorna.
            Inte för ett ögonblick har jag reflekterat över huruvida det möjligen
            var så fult med detta att det, som Viola Claesson påstod, emanerar
            från en hemlig tanke som Pehr
          </note>
          <note>
            Gyllenhammar hade en gång i tiden.
          </note>
          <note>
            Järnvägar har även på godssidan om tio år betydligt gynnsammare
            förutsättningar än i dag.
          </note>
          <note>
            Dubbelspåret längs västkusten är färdigt. Genom utbyggnad av
            stambanan genom övre Norrland och norra stambanan minskas Norrlandsindustrins
            transportkostnader. Tyngre tågset och högre hastigheter effektiviserar
            transporterna till gagn för norrländskt näringsliv.
          </note>
          <note>
            Skåne och Själland har tack vare den fasta förbindelsen över
            Öresund vuxit samman till en region med växtkraft och framtidstro.
            Länken mellan det kontinentala Europa och Skandinavien utgörs
            av Malmö-Köpenhamnsregionens dragningskraft. Tillgången till två
            välutvecklade flygplatser, högt kvalificerade högskolor och en
            framtidsinriktad företagsamhet gör att Malmö avlastar Stockholm
            som Sveriges port mot omvärlden.
          </note>
          <note>
            Transporter är medel för att uppnå goda livsvillkor.
          </note>
          <note>
            Vårt sätt att organisera boende, arbete, produktion och social
            samvaro ställer krav på transporternas utformning. Själv är jag
            övertygad om att mängden transporter kommer att öka. Lika övertygad
            är jag om att deras miljöpåverkan kommer att minska.
          </note>
          <note>
            Det är delar av min vision för de närmaste tio åren.
          </note>
          <note>
            Regeringen har för riksdagen presenterat ett program för en fördubbling
            av investeringarna i järnvägar, vägar och kollektivtrafikanläggningar
            under återstoden av 1990-talet. Det är ett mycket ambitiöst program
            utan motsvarighet inom någon annan sektor. Därför tycker jag detta
            är en högtidsdag. Vi genomför detta program mot bakgrund av den
            centrala roll som trafiken och transporterna spelar i samhällsbyggandet.
            Våra motiv är i första hand två, nämligen för det första att stimulera
            tillväxten i ekonomin och för det andra att förbättra miljön.
          </note>
          <note>
            Mot denna bakgrund föreslår vi en satsning på minst 20 miljarder
            kronor utöver ordinarie anslagsnivå under resten av decenniet.
          </note>
          <note>
            Tillsammans med andra ordinarie anslag och finansieringsformer
            investeras därmed minst 100
          </note>
          <note>
            miljarder kronor i järnvägar, vägar och kollektivtrafikanläggningar.
            Till detta kommer investeringen i den fasta förbindelsen över
          </note>
          <note>
            Öresund, och det betyder att summan skall ökas med ytterligare
            10--15 miljarder kronor. Vi återkommer till debatten därom om
            någon vecka.
          </note>
          <note>
            De stora samhälleliga investeringarna fyller flera funktioner.
            Effekten av att förbättra transporternas infrastruktur ligger
            främst i lägre transportkostnader, bättre förutsättningar för
            nationella transportflöden och därmed ökad produktivitet och tillväxt.
            Investeringar av den storlek som vi här diskuterar ger också ett
            väsentligt bidrag till arbetsmarknaden och stabiliseringspolitiken.
            I nuvarande konjunkturläge bidrar statliga investeringar på ett
            välgörande sätt till att öka antalet jobb, både direkt och indirekt.
            Jag noterar därför att trafikutskottet ställer sig bakom principer
            och beslutsordning som medför att regeringen snabbt kan göra dessa
            investeringar. Under förutsättning att kammaren bifaller utskottsmajoritetens
            förslag bör regeringen redan under sommaren kunna fatta beslut
            om delfinansiering av några av de i propositionen utpekade projekten.
            Spadar skall i marken, räls skall spikas och asfalt skall läggas!
            Det är både fascinerande och löftesrikt.
          </note>
          <note>
            Det förslag som regeringen har presenterat har som bekant kritiserats
            för att vara regionalpolitiskt snedvridet. Låt mig först konstatera
            att denna kritik har kommit från såväl storstadsregionerna, som
            ansett sig ha fått för litet, som från representanter för glesare
            befolkade delar i landet, som också har ansett sig fått för litet.
            Somliga anser att storstadsregionerna har prioriterats i alltför
            hög grad. Med tanke på att man i vissa kretsar i
          </note>
          <note>
            Stockholm anser sig ha förutsättningar att kunna sänka skatten,
            är det naturligtvis ganska utmanande för landet i övrigt att uppleva
            den situationen. I övrigt vill jag markera att dessa satsningar
            är till gagn för hela landet.
          </note>
          <note>
            Jag kan konstatera att samtliga tre storstadsuppgörelser ger
            en god grund för att lösa de problem med trafik och miljö som
            kännetecknar storstadsregionerna. Stora investeringar i kollektivtrafiken,
            de största enskilda utbyggnaderna någonsin, planeras. Jag vill
            också påpeka att de extra statliga medlen enligt uppgörelserna
            skall användas till just kollektivtrafiken. En del debattörer
            har försökt framställa regeringens ställningstagande till storstadsuppgörelsena
            som ett slags subvention av väginvesteringar. Så är naturligtvis
            inte fallet.
          </note>
          <note>
            Dessa investeringar skall i hög grad finansieras via trafikantavgifter.
          </note>
          <note>
            Jag är medveten om att alla regioner i landet inte direkt berörs
            av de stråk som bedöms som mest angelägna att snabbt bygga ut.
            I en avvägning mellan tillväxt, miljö och regionala hänsyn har
            regeringen valt att peka ut sådana järnvägar, vägar och regioner
            där en förbättring av trafikens infrastruktur kan bedömas vara
            av stor betydelse för hela landet.
          </note>
          <note>
            Jag vill poängtera att i botten på de investeringsprogram som
            skall genomföras under
          </note>
          <note>
            1990-talet finns mer än 50 miljarder kronor i ordinarie medel.
            De extra medel som regeringen föreslår och de nya finansieringsformer
            som introduceras kommer att öka förutsättningarna för att ge de
            ordinarie medlen en förstärkt regionalpolitisk profil. Utskottet
            har ju också markerat att dessa medel i kommande planeringsomgångar
            bör fördelas med hänsyn tagen till utfallet av hur de extra investeringsmedlen
            fördelas.
          </note>
          <note>
            Trafiken är en av de stora miljöpåverkande faktorerna. Det program
            som nu läggs fast bidrar enligt min mening till en dämpning av
            trafikens miljöpåverkan. Investeringar i järnvägar har under en
            femårsperiod ökat drastiskt. Sedan 1988 har investeringarna mer
            än fördubblats. Nu går vi vidare med ett nytt stort lyft när det
            gäller järnvägsinvesteringar.
          </note>
          <note>
            Regeringen föreslår att järnvägen nu i ett första skedde byggs
            ut koncentrerat på några strategiska sträckor. Anledningen till
            detta är att järnvägstrafiken skall ges en rejäl chans att ta
            upp konkurrensen med andra trafikslag.
          </note>
          <note>
            Snabbtågsutbyggnaden påskyndas, regionala banor i befolkningstäta
            regioner prioriteras, och den långväga godstrafiken ges förutsättningar
            att använda en effektiv järnväg.
          </note>
          <note>
            Jag vill här gärna göra en liten utvikning med anledning av ett
            ofta förekommande inlägg i debatten. I många sammanhang lämnas
            uppgift om de stora investeringar som genomförs på kontinenten
            och om den stora roll som järnvägstrafiken där spelar. Det är
            förvisso korrekt att stora summor nu satsas eller planeras att
            satsas på främst snabbtågstrafiken för persontransporter.
          </note>
          <note>
            Jag vill här tillföra två synpunkter.
          </note>
          <note>
            För det första: Andelen gods som fraktas på järnväg är i Sverige
            större än i flertalet andra europeiska länder. Det är faktiskt
            så.
          </note>
          <note>
            För det andra: De investeringar i järnvägstrafiken som genomförs
            skall också finansieras. Det skall ske på ett samhällsekonomiskt
            ansvarsfullt sätt av den befolkning som finns tillgänglig. Tar
            vi hänsyn till att Sverige har en befolkning på knappt 8,5
          </note>
          <note>
            miljoner invånare kan vi konstatera att vi både 1989
          </note>
          <note>
            och 1990 fanns på prispallen vad gällde järnvägsinvesteringar
            i Europa. Endast Schweiz och Italien investerar, med detta mått,
            i samma storleksordning som Sverige. Länder som
          </note>
          <note>
            Frankrike och Spanien investerade endast hälften resp. en fjärdedel
            så mycket per capita i järnvägstrafiken.
          </note>
          <note>
            Jag har velat säga detta för att något nyansera den delen av
            debatten.
          </note>
          <note>
            Investeringar i vägar har också, som Birger
          </note>
          <note>
            Rosqvist nyss påpekade, positiva miljöeffekter, om de görs på
            rätt sätt. Förbifarter exempelvis medverkar till att trafiken
            flyter jämnare och i många fall förkorta ressträckorna, trafiksäkerheten
            ökar och störningar i form av buller och vibrationer elimineras
            för många boende.
          </note>
          <note>
            Vi får återkomma närmare till debatten om miljöaspekterna på
            trafiken i debatten den 3 juni.
          </note>
          <note>
            Det program som nu presenterats har möjliggjorts trots ett kärvt
            ekonomiskt läge. Inom ramen för en ansträngd statsbudget har tio
            miljarder plockats fram genom omprioriteringar och ett aktivare
            statligt ägande, främst avseende televerket.
          </note>
          <note>
            Regeringen menar att det är viktigt att klart och tydligt kunna
            presentera hur de förslag till utgifter som presenteras skall
            finansieras.
          </note>
          <note>
            Kritik har framförts mot att regeringen skulle förlita sig på
            extern finansiering i alltför hög grad.
          </note>
          <note>
            Jag vill uppmana dem som framfört denna kritik att noga fundera
            över vari problemet skulle ligga. Är det fel att försöka förmera
            de investeringsmedel som riksdagen anslår genom att också försöka
            finna samfinansiering från näringsliv, regioner eller andra? Är
            det orätt att med hjälp av ett extra tillskott på 3,5 miljarder
            kronor till
          </note>
          <note>
            Stockholmsregionen via förhandlingar växla upp dessa pengar till
            en total investeringsvolym om drygt 25 miljarder kronor?
          </note>
          <note>
            Jag anser inte att man bör avfärda finansieringsfrågan så lättvindigt
            som jag fick ett intryck av att Elving Andersson ville göra. Sett
            från ett glesbygdsperspektiv kan det finnas anledning att fundera
            ett ögonblick. Om vi kan genomföra stora strategiska projekt i
            tätbefolkade regioner med ett starkt näringsliv med hjälp av samfinansiering
            från näringslivet, avlastar vi ju ordinarie budgetmedel och kan
            därmed ge ett starkare bidrag till utvecklingen i de ekonomiskt
            mindre starka regionerna.
          </note>
          <note>
            Nu vill de borgerliga partierna att staten skall sälja ut sina
            egendomar, t.ex. televerket, för att man på det sättet skall kunna
            genomföra sina överbud.
          </note>
          <note>
            Detta kan vi socialdemokrater inte acceptera. Som jag ofta har
            sagt vore det lika klokt som att sälja kon för att kunna köpa
            mjölk. Det är bättre att mjölka kon medan den ger god avkastning.
          </note>
          <note>
            För det första vill vi har kvar televerket i gemensam ägo. Det
            vill vi därför att vi genom solidariska beslut skall kunna garantera
            en hög telestandard i hela landet. Jag tror inte att de privata
            ägare som
          </note>
          <note>
            Bildt, Westerberg och Johansson vill se som ägare till televerket
            är så benägna att satsa pengar på teleservice i Manjärv, Hinneryd
            eller Saxemara.
          </note>
          <note>
            Det här är en fråga om regionalpolitisk solidaritet.
          </note>
          <note>
            Jag är övertygad om att den endast kan upprätthållas inom ramen
            för ett samhällsägt televerk.
          </note>
          <note>
            För det andra tror vi att televerket även framöver kommer att
            ge ett ekonomiskt överskott. Som ägare kan vi då disponera dessa
            medel till angelägna samhällsinvesteringar inom olika sektorer,
            t.ex. för att bygga järnvägar och vägar.
          </note>
          <note>
            Utskottet har på ett par punkter förändrat de förslag som regeringen
            har presenterat. Jag kan trots det konstatera att de kraftfulla
            åtgärder som regeringen föreslagit nu kan genomföras. Jag gör
            detta konstaterande med stor glädje. Den planeringsram på 20 miljarder
            som föreslås innebär att förhandlingar om samfinansieringslösningar
            för de olika projekten med kraft kan fullföljas, så att största
            möjliga investeringsvolym kan uppnås.
          </note>
          <note>
            Utskottet har också tydligt markerat att de medel som tillförs
            det nya anslaget skall värdesäkras, och det tycker jag är utomordentligt
            viktigt.
          </note>
          <note>
            Vad beträffar riksdagens inflytande har jag naturligtvis inga
            invändningar att göra mot den ordning med årliga redovisningar
            som utskottet föreslår. Jag utgår emellertid ifrån att detta inte
            skall behöva leda till att arbetet med att sätta i gång de föreslagna
            investeringarna skall bromsas upp och friseras.
          </note>
          <note>
            Herr talman! Sammanfattningsvis kan jag konstatera att det i
            riksdagen nu finns en majoritet för regeringens förslag om en
            kraftfull satsning på järnvägar, vägar och kollektivtrafiken.
          </note>
          <note>
            Regeringens ambition är att i ett högt tempo se till att de anvisade
            medlen så snart som möjligt kan förvandlas till slipers, räls,
            grus och asfalt. På det sättet bygger vi landet, och det ligger
            väl i linje med en traditionell god socialdemokratisk politik.
          </note>
          <note type="speaker">
            Anf. 20 VIOLA CLAESSON (v):
          </note>
          <note>
            Herr talman! Jag tog med mycket stort intresse del av kommunikationsministerns
            vision -- han använde själv inte det ordet -- eller framtidsbild.
          </note>
          <note>
            Hans anförande innehöll många inslag som jag skulle vilja kommentera
            vart och ett, när Georg
          </note>
          <note>
            Andersson nu bjuder på en så god konfekt. När jag gjorde samma
            försök år 1989 kallades det för
          </note>
          <note>
            ''eskatologiska'' utflykter -- ett något märkligt ord för vad
            det egentligen handlar om.
          </note>
          <note>
            Om man i en sådan här framtidsbild beskriver precis vilken strategi
            man vill ha för att komma någon vart i ett bestämt syfte, blir
            det ännu mer spännande. Georg Andersson talade om E 4 som en stor
            pulsåder, som om ungefär 10 år skulle flyta genom hela landet.
            Jag kände igen den beskrivningen, eftersom jag har fått skriften
          </note>
          <note>
            Gemensamma Vägar från vägverket. Där visas just denna pulsåder,
            men här har man också artärer och kapillärer som går i massor
            av vägar över landet.
          </note>
          <note>
            Nu tror jag kanske inte att Georg Andersson ställer upp på detta.
            Men om vi skulle få denna stora motorväg genom hela landet, undrar
            jag om Georg
          </note>
          <note>
            Andersson ställer upp på de prognoser som vägverket har presenterat
            och som är minst sagt förfärliga. Verket utgår från att enligt
            samtliga, som man påstår, kända prognosalternativ ökar bilresandet.
            Sammanför man alternativen ser man att de ger ett intervall där
            bilresandet ökar med 25
          </note>
          <note>
            à 50 % fram till år 2020. Jag skulle vilja höra om
          </note>
          <note>
            Georg Andersson ställer upp på detta.
          </note>
          <note>
            Så till frågan om miljötekniken. Det finns faktiskt inga som
            helst vetenskapliga bevis eller några miljö- eller naturskyddsresonemang
            som ger belägg för att Georg Anderssons hypotes beträffande den
            framtida miljön är riktig.
          </note>
          <note>
            Transportforskningsberedningen, som jag hoppas att Georg Andersson
            litar på, säger att tekniken klarar transportsektorns utsläpp
            av kväveoxider, kolväten och kolmonoxider men går bet på koldioxider.
            Först om ca 25 år kan vi se några betydande minskningar av koldioxidutsläppen.
            Jag vill höra om Georg Andersson tror att det går att hoppa över
            de här stegen i forskningen.
          </note>
          <note type="speaker">
            Anf. 21 ROY OTTOSSON (mp) replik:
          </note>
          <note>
            Herr talman! Jag ställde en fråga till Birger
          </note>
          <note>
            Rosqvist som jag aldrig fick svar på. Jag skall ställa den till
            kommunikationsministern i stället. Är det nu inte dags att ta
            igen all eftersatthet på järnvägsinvesteringarnas område? Sedan
            kriget har vi i stort sett inte nyinvesterat i järnvägar i det
            här landet, bortsett från de senaste två åren. Det finns oerhört
            mycket att hämta igen. Det skulle väl ändå motivera en särskild
            satsning för att man skall få ett bra kommunikationssystem.
          </note>
          <note>
            Jag var också intresserad av att höra Georg
          </note>
          <note>
            Anderssons vision om hur transporterna skall fungera i framtiden.
            Det var dock kanske inte så mycket av en vision. Jag upplevde
            det mera som ett kortsiktigt tänkande som drogs ut en aning utan
            hänsyn till de sidoeffekter som uppstår. Om man ökar vägtrafiken
            kraftigt saboterar man en lång rad miljömål. Det är inget skämt,
            utan det innebär faktiskt att skogarna och havet dör, att jordarna
            utarmas och att vi får en mängd skador. Det rör sig i dag om skador
            i mångmiljardklassen i södra Sverige och minskad tillväxt i skogarna
            på grund av luftföroreningar. En lång rad statliga utredningar
            visar att vi inte klarar detta om vägtrafiken tillåts öka ytterligare.
            Det bara viftas bort, och man ägnar sig åt önsketänkande.
          </note>
          <note>
            Om man underlättar vägtransporterna ytterligare får man naturligtvis
            kortare restider. Det får dock normalt inte till resultat att
            folk reser mindre. Man reser tvärtom längre. Man får en större
            arbetsmarknad och större möjligheter att förflytta sig långt bort.
            Därför ökar resandet. Man reser inte mer i tid, man reser mer
            i längd. Om man bygger en kringfartsled runt en stad ökar man
            bilresandet, eftersom folk åker längre och oftare, ofta i onödan.
          </note>
          <note>
            Man undergräver samtidigt möjligheterna att bedriva trafik med
            en miljöanpassad kollektivtrafik.
          </note>
          <note>
            Det finns hundratals väl genomforskade exempel runt om Europa
            och USA på att det verkligen fungerar så, men det struntar kommunikationsministern
            i. Det anses tydligen vara så att om man bygger nya kringfartsleder
            och motorvägar så kommer allt att bli bra. I
          </note>
          <note>
            verkligheten har vi en trafikinfarkt nere i Europa, som sprider
            sig in i Sverige. Det är ett mycket stort problem. Om man bara
            spär på med precis samma medel som som har orsakat infarkten,
            löser man inte problemen.
          </note>
          <note type="speaker">
            Anf. 22 GÖREL BOHLIN (m) replik:
          </note>
          <note>
            Herr talman! Först en positiv kommentar.
          </note>
          <note>
            Kommunikationsministern sade att i dag är en högtidsdag. Nu fick
            kommunikationsministern möjlighet att lägga fram alla sina idéer
            om hur man skall förbättra transportnätet. Ja, visst är det en
            högtidsdag. Äntligen får vi från moderata samlingspartiet gehör
            för alla de krav som vi har ställt i många år om satsning på viktiga
            objekt, satsning på objekt som ger hög och god avkastning, satsning
            på stråk genom Sverige när det t.ex. gäller vägarna, satsning
            på E 3, E 4 och E 6, satsning på järnvägar som har försummats
            i många år, underlättande av trafiken underlättande för luftfarten.
            Det är viktigt för landet, och det är vi helt överens om. Jag
            känner mig också litet högtidlig.
          </note>
          <note>
            Även storstadsregionernas funktion är viktig för landet. Jag
            är också lycklig över att det satsas på detta. Jag tycker dock
            att kommunikationsministern skall ha i minnet att t.ex. Stockholmsområdet
            har misshandlats i många år. I stället för att få 20--25 % av
            väganslagen, vilket vore berättigat med tanke på både trafikbelastningen
            och befolkningsandelen, har man fått 5--10 %. Storstadsområdena,
            framför allt
          </note>
          <note>
            Stockholmsområdet, är också straffbeskattade på flera sätt. Det
            gäller extraskatter, Robin Hoodskatt och investeringsskatt, kommunikationsministern.
            Dessutom är det mycket höga kostnader för boendet, och fastighetsskatten
            är oerhört stor i
          </note>
          <note>
            Stockholmsområdet. Det är självfallet dyrt att leva.
          </note>
          <note>
            På tal om de företagsutförsäljningar vi föreslår sade kommunikationsministern
            att det vore att sälja korna i stället för att mjölka dem. Det
            är inget särskilt lyckat exempel. Det är precis vad som blir resultatet
            av regeringens politik. Man säljer således korna i stor utsträckning,
            eftersom det är lönsammare att satsa på investeringar på annat
            sätt än att mjölka dem. Det är sanningen. Investeringar som görs
            genom att man säljer ut statliga företag är bra investeringar
            och klokt använda pengar som skulle ge god effekt genom att företagen
            befriades från det statliga oket. De skulle med alldeles största
            sannolikhet bli ännu effektivare i fri konkurrens med liknande
            verksamheter. De skulle bli ännu bättre, och därmed ännu bättre
            för landet.
          </note>
          <note type="speaker">
            Anf. 23 ELVING ANDERSSON (c) replik:
          </note>
          <note>
            Herr talman! Nya och framväxande insikter om infrastrukturens
            betydelse för tillväxt och samhällsutveckling har kommunikationsministern
            talat om. Jag kan instämma i att det finns nya och framväxande
            sådana insikter som är mycket positiva. Det är bara synd att det
            skulle ta så många år innan den här typen av insikter trängde
            in i regeringskansliet och kommunikationsdepartementet. Det har
            varit ett antal förlorade år under 80-talet när det har gällt
            satsningarna på den fysiska infrastrukturen.
          </note>
          <note>
            Kommunikationsministern presenterade också en dröm eller vision
            om hur trafiksystemet skulle se ut och fungera omkring sekelskiftet.
            Jag kan dela många av visionerna och förhoppningarna, dock långt
            ifrån alla. Jag saknade också vissa delar i visionerna. När det
            t.ex. gäller en pulsåder för att utveckla inlandet talar kommunikationsministern
            om riksväg 45. Det är positivt, men jag hade gärna sett att också
            inlandsbanan hade funnits med i en sådan framtidsdröm.
          </note>
          <note>
            Jag måste ändå konstatera att denna vision i utgångsläget måste
            bygga på att vi får ett regeringsskifte i höst. De resurser som
            regeringen och socialdemokraterna är beredda att satsa på infrastrukturen
            torde nämligen inte räcka till ens hälften av de visioner Georg
            Andersson hade.
          </note>
          <note>
            Även om vi nu får en rejäl påökning torde det inte räcka för
            att leva upp till dessa visioner.
          </note>
          <note>
            Georg Andersson ställde en fråga till mig och centerpartiet om
            vägavgifter och extern finansiering. Jag vill då upprepa vad jag
            sade tidigare. Vi har ingenting emot att ta in resurser den vägen.
            Tvärtom, vi tycker att det är positivt, men vi tror att regeringens
            beräkningar är alldeles för positiva. Jag har inte stött på några
            företrädare för industri och näringsliv som är villiga att lägga
            upp ett antal miljarder för att investera i vägar och järnvägar.
            De säger att det måste vara ett samhälleligt grundansvar. Vi har
            inget emot principen, den skall vi medverka till, men jag vill
            varna för alltför stor optimism på detta område.
          </note>
          <note type="speaker">
            Anf. 24 KENTH SKÅRVIK (fp) replik:
          </note>
          <note>
            Herr talman! I det betänkande om infrastrukturen som vi i dag
            behandlar har vi en stor majoritet för den satsning vi vill göra
            på infrastrukturen inför 90-
          </note>
          <note>
            talet. Det är också glädjande att kommunikationsministern tar
            upp denna fråga i sitt anförande. Vi känner att vi kommer att
            kunna verkställa de intentioner som vi har haft i utskottet och
            som också fanns i propositionen. Jag hoppas också att vi under
            sommaren kommer att få se spadar sättas i marken för de projekt
            som är på gång. Vi har förlitat oss på att regeringen kommer att
            se till att de projekt som banverket och vägverket föreslagit
            verkställs. Vi tycker det är bra att dessa satsningar görs. Med
            vår inställning till bolagisering och utförsäljning av företag
            tror vi att sådana åtgärder är en lämplig investering och att
            man kan använda pengarna till något som kan bevaras för framtiden.
            Det är nödvändigt inför framtiden och därmed kan det också bidra
            till ökad tillväxt i vårt näringsliv och samhälle i framtiden.
          </note>
          <note>
            Det är därför vi i detta fall vågar satsa på de statliga företagen.
            Vi vet ju sedan gammalt att den socialistiska sidan har litet
            svårt att acceptera dessa saker, men det är många som de borgerliga
            föreslag som den socialistiska sidan efter hand har accepterat.
            Det kommer med all säkerhet att bli så även i detta fall.
          </note>
          <note>
            Jag vill ta upp en fråga som gällde storstadsregioner som Elving
            Andersson ställde till Birger Rosqvist, men som han inte fick
            svar på. Vad händer med storstadsregionerna om, som nu har hänt
            i
          </note>
          <note>
            Göteborgsregionen, en kommun sätter sig emot?
          </note>
          <note>
            Jag förstår Partille kommun som har tagit detta beslut. Det är
            naturligtvis väldigt olyckligt att få två motorvägar som korsar
            varandra mitt inne i ett samhälle, mitt inne i en kommunbildning.
            Jag är väldigt intresserad av vad som kommer att hända.
          </note>
          <note>
            Detta betyder väldigt mycket för
          </note>
          <note>
            Göteborgsregionen, men det är helt nödvändigt att de kollektiva
            trafikproblemen löses i området och att vi får kringfartsleder
            som leder trafiken utanför.
          </note>
          <note>
            Jag vore tacksam för ett svar på denna fråga.
          </note>
          <note>
            Anf. 25 Kommunikationsminister GEORG
          </note>
          <note type="speaker">
            ANDERSSON (s) replik:
          </note>
          <note>
            Herr talman! Låt mig först konstatera att Viola
          </note>
          <note>
            Claesson och Roy Ottosson som vanligt egentligen inte vill ha
            någon tillväxt. Roy Ottosson fällde ett yttrande som är ganska
            betecknande. Han sade att det blir vedervärdigt i någon form om
            man underlättar vägtransporter. Konsekvensen är naturligtvis att
            Roy Ottosson, och jag tror även
          </note>
          <note>
            Viola Claesson, vill försvåra vägtransporter. Jag ser också av
            reservationerna att miljöpartiet har som mål att minska personbilstrafiken
            med 25 % och den långväga godstrafiken, räknat i tonkilometer,
            med 30 % till år 1995, dvs. inom loppet av 3,5 år.
          </note>
          <note>
            Med vilka metoder skall detta gå till? Vilka ingrepp i marknaden
            vill ni förorda?
          </note>
          <note>
            Görel Bohlin förde ett underligt resonemang som jag inte förstod
            om kor och mjölk. Det får nog
          </note>
          <note>
            Görel Bohlin fundera över ett tag till. Slutsatsen av resonemanget
            var att statliga verksamheter skulle bli mycket mer effektiva
            om de blev privata.
          </note>
          <note>
            Samvetsfrågan blir då: Är televerket effektivt? Har vi ett dåligt
            televerk?
          </note>
          <note>
            Jag har vid mina resor runt om i världen kunnat konstatera att
            vi i Sverige har ett bra televerk och ett bra telesystem. Vi ligger
            långt fram, och nu effektiviserar vi ännu mer genom den strukturförändring
            som sker inom televerket.
          </note>
          <note>
            Televerket kan då bli starkt och hävda sig i konkurrensen och
            också ge en avkastning som vi kan använda till framtidssatsningar
            på viktiga samhällsområden.
          </note>
          <note>
            Elving Andersson hoppas på ett regimskifte. Vad skall Elving
            Andersson använda det till på transportområdet? Det blir ju moderaterna
            som blir ledande i den borgerliga regeringen. Vad har
          </note>
          <note>
            Elving Andersson för visioner på trafikområdet i samarbete med
            moderaterna? Är det
          </note>
          <note>
            Öresundsbron? Hur skall ni göra med den? Är det storstadssatsningarna
            som ni skall genomföra med moderaterna? Är det visionen om 25
            % av väganslaget till Stockholmsregionen som Görel
          </note>
          <note>
            Bohlin nyss talade om? Är det därför centerpartiet är så angeläget
            om att komma in i samma bo som moderaterna? Jag tycker att Elving
            Andersson skall fundera litet över vad regimskiftet kan betyda
            för hans hjärtefrågor. Centerpartiet vill satsa 40
          </note>
          <note>
            miljarder på järnvägen, moderaterna nöjer sig, vad jag förstår,
            med ungefär hälften.
          </note>
          <note>
            Kenth Skårvik ställde en fråga om vad som händer i storstadsregionerna
            om uppgörelserna inte håller.
          </note>
          <note>
            Jag kan inte, och skall inte heller, stå här och uttala mig om
            detta. Dessa förhandlingar måste slutföras i dialog med den delegation
            som ju skall hålla i dessa infrastruktursatsningar. Principen,
            att i huvudsak nå målen om förbättrad miljö och framkomlighet,
            har lagts fast av utskottet. Det är detta som vi har velat stimulera
            med denna statliga satsning. Om man inte når dessa mål kan ju
            staten inte heller vara förpliktigad att stå vid utfästelsen om
            dessaa miljarder. Det ligger här ett stort ansvar på de lokala
            och regionala representanterna att i fortsättningen samla sig
            till kring lösningar som samordnat ger de positiva effekter som
            vi har velat eftersträva. Den utlovade miljarden var ju inte till
            för att ge ett allmänt ekonomiskt tillskott till storstadsregionerna
            utan för att lösa ett problem.
          </note>
          <note>
            Låt mig, herr talman, efter de svar som jag nu har lämnat på
            de direkta frågorna och efter att ha läst reservationerna i betänkandet,
            själv ställa ett antal frågor.
          </note>
          <note>
            Folkpartiet och moderaterna har en gemensam portalreservation
            där man talar om att trafikgrenarna bör ges ett ökat kostnadsansvar.
            Jag undrar då: Vilka trafikgrenar är det som nu inte bär sina
            kostnader och som skall bära större kostnader?
          </note>
          <note>
            Det vore intressant att få svar på det.
          </note>
          <note>
            Man talar vidare om att ekonomiska styrmedel skall användas i
            större utsträckning. Vilka priser är det som skall höjas resp.
            sänkas när man förfinar de ekonomiska styrmedlen? Jag tror att
            det vore bra att få det konkretiserat. Det kan annars upplevas
            som slagord.
          </note>
          <note>
            Elving Andersson framträdde här som väldigt progressiv i allmänna
            termer. Jag fick ett intryck av att centern nu var ute för att
            göra stora satsningar utöver regeringens förslag. När jag läser
            reservationer finner jag inte något av det. Centern talar också
            om mer än 100 miljarder under 1990-
          </note>
          <note>
            talet, och det skall finansieras med hjälp av försäljning av
            statliga företag -- jag har redan varit inne på det.
          </note>
          <note>
            Järnvägsobligationer återkommer man till. Nu undrar jag: Om jag
            nu skulle vilja köpa en järnvägsobligation, vilken ränta kan jag
            räkna med? Vilka villkor har ni tänkt erbjuda för de här obligationerna?
          </note>
          <note>
            Till centern skulle jag också vilja säga: Ni ställer er vid sidan
            om förhandlingsuppgörelserna i storstadsregionerna och säger att
            omförhandling blir nödvändig. Om jag har förstått det rätt har
            centern varit med, i varje fall i Göteborg. Innebär det här att
            ni nu förkastar den uppgörelse som era partirepresentanter i Göteborg
            har varit med om att träffa?
          </note>
          <note>
            Moderaterna försöker, om jag förstår det rätt, sitta på två stolar
            i en annan intressant fråga. Det handlar om Stockholmsuppgörelsen.
            Trafikavgifter bör endast få användas för att finansiera nya vägprojekt,
            säger moderaterna. Detta betyder att s.k. områdesavgifter inte
            bör införas på befintliga gator och vägar.
          </note>
          <note>
            Man kan kalla avgifterna vad man vill, men frågan är, Görel Bohlin:
            Hur kan moderaterna tro att man kan finansiera en österled resp.
            västerled i
          </note>
          <note>
            Stockholm med avgifter från trafikanterna, om man samtidigt erbjuder
            fri passage rakt igenom centrala Stockholm? Även om moderaterna
            nu hyser en väldig skräck för bilistpartiet vore det välgörande,
            tror jag, om man försökte tala klartext i den här frågan.
          </note>
          <note type="speaker">
            Anf. 26 VIOLA CLAESSON (v) replik:
          </note>
          <note>
            Herr talman! Jag förstår inte alls varifrån kommunikationsministern
            har fått det att jag och mitt parti inte skulle vilja ha någon
            tillväxt. I vilket sammanhang har jag sagt det?
          </note>
          <note>
            Om Georg Andersson menar att det är bara tillväxten i form av
            fler motorvägar och en ständigt ökande privatbilism och tunga
            transporter på landsväg som räknas förstår jag Georg Anderssons
            uttalande bättre. Men är det det det handlar om?
          </note>
          <note>
            Det tycker jag att Georg Andersson faktiskt måste klargöra. Är
            inte de 65 miljarder som vänsterpartiet vill satsa på nyinvesteringar
            i järnväg också något som ökar den eftersträvansvärda tillväxten?
          </note>
          <note>
            Man kan också resonera så här: Bör vi inte sträva efter tillväxt
            i kvalitet hellre än tillväxt i kvantitet?
          </note>
          <note>
            Då gör jag inte som vägverket gjorde i den tjusiga broschyr som
            jag nyss visade, nämligen räknar tillväxten i antalet nya mil
            motorvägar, utan jag räknar på ett helt annat sätt.
          </note>
          <note>
            Jag tycker att vi måste minska bilismen -- både den tunga och
            personbilismen -- för miljöns skull. Det räcker inte med att jag
            och mitt parti tycker det,
          </note>
          <note>
            Georg Andersson, utan såvitt jag vet hävdar forskare -- som tror
            att regeringen och riksdagen menar allvar med de miljöpolitiska
            beslut som har fattats hittills -- bestämt att vi måste göra någonting
            åt trafiken. Vi behöver en ny transportstruktur.
          </note>
          <note>
            Här kan jag citera transportforskningsberedningen igen. Den säger
            att transportarbetet på kort sikt måste minska eller omfördelas
            mellan färdmedlen.
          </note>
          <note>
            Annars klarar sig inte riksdagens miljöpolitiska mål. I klartext
            måste vi köra mindre till dess att vi hunnit utveckla alternativa
            bränslen och/eller andra typer av motorer.
          </note>
          <note>
            Georg Andersson vill inte minska bilismen. I stället tror han
            att tekniken inom 10--15 år kommer att vara så ypperlig att vi
            har lyckats ta bort alla utsläpp från bilarna. Men det finns inga
            forskare som tror det, Georg Andersson.
          </note>
          <note>
            Transportforskningsberedningen säger att vi först om 25 år kan
            se några betydande minskningar av koldioxidutsläppen, som är en
            form av utsläpp som diskuteras över hela världen och där Sverige
            också måste ta sitt ansvar.
          </note>
          <note>
            Till sist vill jag fråga Georg Andersson varför han inte säger
            ett ord om den omfattande arbetslösheten inom statens järnvägar,
            som riskerar att öka ytterligare och som gör att helt nyutbildade
            lokförare får sparken, trots att Georg Andersson talar om att
            vi skall satsa på järnvägen.
          </note>
          <note>
            Jag vill också ha en kommentar till Prometheus och
          </note>
          <note>
            Drive. Är det de som skall frälsa Sverige och ge oss mer bilar
            och tätare biltrafik?
          </note>
          <note type="speaker">
            Anf. 27 ROY OTTOSSON (mp) replik:
          </note>
          <note>
            Herr talman! Jag noterar att kommunikationsministern har övergått
            till att fråga i stället för att svara på frågor. I min förra
            replik ställde jag två frågor. Jag frågade om det ändå inte är
            rimligt att järnvägen får en särskild satsning med hänsyn till
            att man underlåtit att nyinvestera i järnvägar under närmare 40
            års tid. Där finns en stor eftersläpning.
          </note>
          <note>
            Jag frågade också hur man skall klara alla miljömål som vi måste
            klara om vi inte skall förstöra miljön och förinta en stor del
            av fisket, förstöra en del av skogsbruket, osv. Det fick jag inget
            svar på.
          </note>
          <note>
            I stället fick jag några frågor. Jag svarar i och för sig gärna
            på frågor, i synnerhet när det handlar om trafikpolitik. Jag sade
            i min förra replik att om man bygger nya och bättre vägar har
            det effekter på samhället. Det gör att folk kommer fram snabbare,
            och det gör att man reser längre. Det har i undersökning efter
            undersökning visat sig att vi människor är beredda att lägga en
            viss tid på resande, ganska oberoende av hur vi reser. Går det
            lättare att komma fram reser man längre, och då blir det naturligtvis
            mer transporter.
          </note>
          <note>
            Den typen av analyser bör man göra om man skall ha en trafikpolitisk
            strategi, så att man vet vad de olika utbyggnaderna leder till.
            Den massiva vägutbyggnad som Georg Andersson tänker sig leder,
            menar jag, till en kraftigt ökad biltrafik, som orsakar något
            av en trafikinfarkt -- av samma grad som vi redan har nere i Europa.
            Den typen av problem anser inte jag är önskvärd. Det leder till
            fler olyckor, det leder till ökad miljöpåverkan, det leder till
            ökade utsläpp, osv. Det leder också till en ökad centralisering
            i samhället, till att redan svaga regioner får det ännu svårare;
            segregering och sociala effekter får man också på köpet. -- Den
            typen av mer ingående analyser måste man göra om man skall ha
            en bra trafikpolitisk strategi.
          </note>
          <note>
            Jag har pläderat för att man när det gäller stora transporter,
            masstransporter, frekventa transporter, tunga och långväga transporter,
            skall satsa mycket mer på järnvägar och kollektivtrafik som är
            miljöanpassad.
          </note>
          <note>
            Då kan man klara transportbehoven bra med både låg energiförbrukning
            och liten miljöpåverkan, samtidigt som man får ett väl fungerande
            samhälle.
          </note>
          <note>
            Men såvitt jag förstår vill inte kommunikationsministern ta till
            sig detta.
          </note>
          <note>
            När det gäller miljöpartiets målsättningar utgår vi väldigt konsekvent
            ifrån naturens krav. Hur mycket måste miljöpåverkan minskas för
            att inte haven skall dö, för att inte skogarna skall skadas, för
            att försurningen skall stoppas osv.? Om man har den utgångspunkten,
            visar det sig att det inte räcker med avgasrening, med bara biobränsle
            eller med mycket av det som nu diskuteras, utan man måste också
            minska biltrafiken. Det kan framför allt göras i storstadsregionerna
            genom en kraftig satsning på kollektivtrafik och genom att överföra
            långväga godstrafik till järnväg. Detta är de målsättningar som
            Georg Andersson räknade upp och som vi från miljöpart utgår ifrån.
          </note>
          <note type="speaker">
            Anf. 28 GÖREL BOHLIN (m) replik:
          </note>
          <note>
            Herr talman! På tal om utförsäljning av statliga företag gjorde
            kommunikationsministern jämförelsen med försäljning av kon. Det
            var bättre att mjölka kon än att sälja den, sade kommunikationsministern,
            men kommunikationsministern förstod kanske inte riktigt själv
            vad han menade. Jag vill påstå att det kan vara mycket bättre
            att sälja kon och investera pengarna. Det kan man i dessa dagar
            se rätt många exempel på.
          </note>
          <note>
            Företag som befrias från det statliga oket kan -- och det är
            jag övertygad om -- med största sannolikhet bli ännu bättre, eftersom
            de då utsätts för en fri konkurrens samtidigt som de kan konkurrera
            med andra företag som bedriver verksamhet inom liknande områden.
            Dessa pengar kan därefter investeras i kommunikationssektorn,
            investeringar som alltid är att betrakta som lönsamma.
          </note>
          <note>
            Vi är överens om att det finns ett samband mellan transportsektorns
            effektivitet, tillväxt och välfärd i samhället. Därför är det
            bra att göra sådana investeringar.
          </note>
          <note>
            Försök inte att få det till att vi från moderaterna eller att
            jag skulle vilja ha särskilda fördelar för storstäderna! Å andra
            sidan vill vi inte heller ha nackdelar för storstäderna. Storstäderna
            är lika viktiga som E 3, E 4 och E 6, som i propositionen betecknas
            vara av nationell och särskild betydelse.
          </note>
          <note>
            Därför skall de inte straffbeskattas eller diskrimineras. Man
            skall göra sitt allra bästa för att få storstadsregionerna att
            fungera på alla sätt, inte minst trafikmässigt.
          </note>
          <note>
            Herr kommunikationsminister! Vi moderater är inte rädda för bilistpartiet.
            Men jag tror att socialdemokraterna är det, vilket de också har
            anledning att vara.
          </note>
          <note type="speaker">
            Anf. 29 ELVING ANDERSSON (c) replik:
          </note>
          <note>
            Herr talman! Ibland kan det vara klok politik och klok ekonomi
            att också låna pengar till vissa investeringar som snabbt måste
            genomföras. Vi har bl.a. föreslagit att man skall finansiera en
            del av järnvägsutbyggnaden med järnvägsobligationer.
          </note>
          <note>
            För att anknyta till den aktuella diskussionen mellan Görel Bohlin
            och kommunikationsministern om huruvida man skall fortsätta att
            mjölka kon eller sälja den, torde det kanske vara klokt att i
            det läget låna pengar till en lönsam investering i form av en
            tjur. Då får man på sikt rejäla avkastningar på sitt kapital.
          </note>
          <note>
            Georg Andersson undrade vad jag hoppas att få ut av ett regimskifte.
            Det är klart att för centerns del löser inte ett regimskifte alla
            problem. Vi har annorlunda uppfattningar än folkpartiet och moderaterna
            i ett antal frågor. Men vi inom dessa tre partier är överens om
            att det totalt sett måste fördelas betydligt större resurser till
            infrastrukturen. Det är vad jag hoppas på att få ut av ett regimskifte.
          </note>
          <note>
            Moderaterna behöver ju inte ha stöd från centern för att få bygga
            en Öresundsbro. Det stödet har man ju redan från regeringen och
            socialdemokraterna.
          </note>
          <note>
            I fråga om järnvägssatsningar har vi i centern, folkpartiet och
            moderata samlingspartiet i och för sig olika uppfattning om hur
            mycket pengar som skall satsas. Men samtliga tre partier vill
            satsa mer i årets budgetalternativ än vad regeringen gör. Det
            är ett steg åt rätt håll, även om vi inte kom så långt som vi
            i centern hade önskat.
          </note>
          <note>
            Beträffande utförsäljning av statlig verksamhet tog
          </note>
          <note>
            Georg Andersson upp televerket och gjorde en koppling till televerkets
            sociala och regionalpolitiska ansvar. Jag delar Georg
          </note>
          <note>
            Anderssons uppfattning, att det är oerhört viktigt att televerket
            har detta ansvar. Vi från centern kan inte ge upp detta ansvarskrav.
            Men det förhindrar inte att televerket kan bolagiseras och börsintroduceras.
            Det viktiga är att staten har kvar ett avgörande inflytande över
            hur televerket styrs och över de mål och riktlinjer för telepolitiken
            som fastställs av riksdagen.
          </note>
          <note>
            Herr talman! Jag vill avslutningsvis konstatera att centerns
            utgångspunkt för investeringar i trafikanläggningar är att dessa
            investeringar måste ske på ett samhällsekonomiskt och miljömässigt
            optimalt sätt. Med centerns trafikpolitik blir det en större regionalpolitisk
            rättvisa och en bättre miljö.
          </note>
          <note type="speaker">
            Anf. 30 KENTH SKÅRVIK (fp) replik:
          </note>
          <note>
            Herr talman! Jag förstår att det är svårt för kommunikationsministern
            och socialdemokraterna att förstå vad vi vill med att sälja ut
            statliga företag -- man kanske inte heller vill förstå det.
          </note>
          <note>
            De tre borgerliga partierna har under den allmänna motionstiden
            avgivit en gemensam motion. Vi vill att det skall frigöras ett
            kapital som tillsammans med skattemedel och privat finansiering
            skall räcka till för investeringar under den tioårsperiod som
            vi har framför oss och kanske ännu längre. Det handlar alltså
            inte om konsumtion, utan om investeringar. På så sätt kommer dessa
            pengar verkligen till rätt användning.
          </note>
          <note>
            Det skall givetvis inte utförsäljas några företag på ett vårdslöst
            sätt. Det gäller verkligen att tänka igenom hur det skall gå till
            och hur pengarna kan användas på bästa sätt.
          </note>
          <note>
            I vår motion säger vi också att vi kan tänka oss att ställa upp
            med finansiering i form av avgifter på nybyggda broar och vägar.
            Nu har vi i och för sig gått ifrån den principen genom att vi
            ställer oss bakom Svinesundsbron, dvs. att avgifter skall under
            tiden tas ut på den gamla bron. Där måste man ta speciella hänsyn
            till den lokala befolkningen. Bedömningarna måste göras från fall
            till fall, men vi har principerna klara för oss.
          </note>
          <note>
            När det gäller storstadsregioner har jag förståelse för kommunikationsministerns
            svar, att det inte finns någonting som i det här läget kan göras.
            Men om Kommunförbundet och de berörda kommunerna inte kan hantera
            den situation som har uppstått, behöver denna region trots allt
            en fortsättning av E 6an, som då inte skall gå igenom
          </note>
          <note>
            Göteborgs kommun och de närbelägna kommunerna, utan alltså utanför
            på något sätt.
          </note>
          <note>
            Regeringen och vi i riksdagen har det övergripande ansvaret för
            att även den regionen utvecklas på ett bra sätt och för att E
            6an får sin lämpliga sträckning.
          </note>
          <note>
            Anf. 31 Kommunikationsminister GEORG
          </note>
          <note type="speaker">
            ANDERSSON (s) replik:
          </note>
          <note>
            Herr talman! Jag vill upprepa mina frågor till moderaterna och
            Görel Bohlin. Vilka trafikgrenar är det som inte bär sina kostnader?
            Vilka skall belastas med ytterligare kostnader? Ni talar om detta
            i allmänna termer, men ni måste ju precisera er. Trafikgrenarna
            bör ges ett ökat kostnadsansvar, står det att läsa. Vilka trafikgrenar
            skall belastas med ytterligare kostnader?
          </note>
          <note>
            Roy Ottosson är fortfarande svaret skyldig på frågan om med vilka
            medel man skall minska biltrafiken med 25 % under tre och ett
            halvt år. Jag försäkrar att det inte går genom att använda termer
            om att man skall bygga ut kollektivtrafiken och så att säga föra
            över som ni talar om. Med vilka metoder skall vi göra det? Skall
            det ske med några styrningsmetoder av typen öststatsmodell, eller
            vad handlar det om?
          </note>
          <note>
            Görel Bohlin och moderaterna värjer sig mot vägavgifter. Men
            hur blir det då med storstadsuppgörelsen här i Stockholm? Hur
            klarar man att bygga en österled, en västerled, osv. om man samtidigt
            i all sin generositet erbjuder en fri passage rakt i genom de
            centrala delarna av staden?
          </note>
          <note>
            Man måste gå i närkamp med de konkreta frågorna. Det blir ointressant
            om man bara talar i allmänna termer.
          </note>
          <note>
            Viola Claesson talade mycket kryptiskt om tillväxt.
          </note>
          <note>
            Men jag återkommer till att det handlar om att försvåra vägtransporter.
            Det hjälper inte med 60
          </note>
          <note>
            miljarder för att bygga ut järnvägarna. Den helt övervägande
            delen av transporterna kommer att gå på vägarna också i framtiden
            även med Viola
          </note>
          <note>
            Claessons metoder. Men hon vill försvåra dessa vägtransporter.
          </note>
          <note>
            Roy Ottosson talade i samma anda som Viola
          </note>
          <note>
            Claesson genom att säga att bättre vägar bara leder till att
            folk reser mer. Det innebär alltså att man skall se till att vägarna
            är så usla att folk stannar hemma och inte ger sig ut på vägarna.
            Men det är ju en erbarmelig samhällsutveckling som de erbjuder
            människorna.
          </note>
          <note>
            Roy Ottosson, miljöpartiet talar ofta om kollektivtrafiken. Ingår
            bussar i begreppet kollektivtrafik? I så fall är det väl bra med
            vägar, så att dessa bussar kan gå någorlunda snabbt och bekvämt.
          </note>
          <note>
            Görel Bohlin sade att det är jättebra med fri konkurrens. Ja
            visst, men vi har en mycket öppen konkurrens på teleområdet. Vi
            talar av någon anledning ganska mycket om televerket och telepolitiken.
            Sverige är ett av de länder som är kanske mest öppet för konkurrens
            inom telepolitikens område. Men vi vill ha ett starkt televerk
            som kan möta denna konkurrens och inte ge upp genom att sälja
            ut detta.
          </note>
          <note>
            Elving Andersson är mycket intresserad av att bygga mycket järnvägar.
            Såvitt jag förstår är han litet mer tveksam till vägar. Men han
            framstår i alla fall som litet mer generös än regeringen utan
            att närmare precisera sig. När det gäller finansieringen hamnar
            han på den gamla borgerliga linjerna att man skall låna. Men lån
            skall betalas med ränta. Nu vet jag att borgerligheten har stor
            erfarenhet av hur det är att låna. Men svenska folket har dess
            värre erfarenhet av effekterna av den lånepolitik som de borgerliga
            bedrev under sex år, och vi dras fortfarande med följderna av
            den. Vi har 60
          </note>
          <note>
            miljarder i ränteutgifter per år. Jag vet inte om detta berodde
            på att ni glömde att köpa tjuren som skulle vara så befruktande.
            Det skulle vara av intresse att få veta hur han ser ut i detta
            sammanhang.
          </note>
          <note>
            Herr talman! Det är naturligtvis frestande att raljera litet
            grand på detta sätt, men nu står vi i begrepp att göra mycket
            stora saker. Vi skall investera i ett kraftfullt trafikssystem,
            vägar och järnvägar. Och jag tycker att det är mycket viktigt
            att vi försöker se helheten i detta, samordna investeringarna,
            se detta i ett Europaperspektiv och se detta som en stor utmaning.
            Man måste se detta ur både miljösynpunkt och tillväxtsynpunkt.
          </note>
          <note>
            Då har vi en mycket spännande framtid framför oss. Och det krävs
            nu kraftfulla tag och om möjligt också samordnade tag. Det är
            detta som vi har försökt göra i storstadsregionerna. Jag tror
            att vi i hög grad behöver det även på det nationella planet.
          </note>
          <note>
            Herr talman! Avslutningsvis uppfattar jag utskottets behandling
            av tillväxtpropositionen i denna del som ett uttryck för en vilja
            att samla en bred majoritet bakom dessa satsningar. Sedan må det
            vara att vi har litet olika meningar om hur det ena och det andra
            skall gå till. Det viktiga är nu att vi är överens om att göra
            dessa insatser och att göra dem snabbt.
          </note>
          <note>
            Andre vice talmannen anmälde att Roy Ottosson,
          </note>
          <note>
            Görel Bohlin, Elving Andersson och Viola
          </note>
          <note>
            Claesson anhållit att till protokollet få antecknat att de inte
            ägde rätt till ytterligare repliker.
          </note>
          <note type="speaker">
            Anf. 32 KJELL DAHLSTRÖM (mp):
          </note>
          <note>
            Herr talman! Kommunikationsministern använder det inte ovanliga
            greppet att fråga människor som inte har någon replikrätt. Då
            kan jag för miljöpartiets del börja mitt inlägg med att konstatera
            hur vi kan minska biltrafiken med 25 %
          </note>
          <note>
            på passagerarsidan och med 30 % på godssidan, eftersom kommunikationsministern
            enträget vill veta vilken god trafikpolitik de gröna står för.
            Vi vill alltså satsa 15 miljarder i investeringsbidrag till kollektivtrafikinvesteringar.
            Vi vill satsa 75
          </note>
          <note>
            miljarder på järnvägsutbyggnader. Vi vill höja beskattningen
            av vägtrafiken och föra en aktiv samhällsplanering för att gynna
            kollektivtrafiken.
          </note>
          <note>
            Observera att när vi vill spara 25 % på biltrafiken gäller 20
            % städerna. Och vi borde vara ense med regeringen om att minska
            biltrafiken i städerna. De
          </note>
          <note>
            30 % som vi vill minska godstrafiken med gäller den långväga
            godstrafiken. Den trafiken vill vi föra över genom att få till
            stånd en ryggrad av järnväg från
          </note>
          <note>
            Haparanda till Skåne och över till Danmark och inte en E 4-ryggrad
            som Georg Andersson gjorde sig till tolk för.
          </note>
          <note>
            Herr talman! Det betänkande som vi nu behandlar gäller särskilt
            propositionen om näringspolitik för tillväxt. I denna proposition
            föreslås investeringar i infrastruktur, särskilt i storstadsområdena,
            och man anger miljöskäl för detta. Både i propositionen och i
            betänkandet behandlas de tre storstadsområdena var för sig. I
          </note>
          <note>
            tillväxtpropositionen utgår man bl.a. från att
          </note>
          <note>
            Öresundsbron byggs, trots att beslut ännu inte har fattats och
            att en citytunnel för 5 miljarder måste byggas genom Malmö för
            att järnvägen över huvud taget skall kunna knytas på ett lämpligt
            sätt till bron, således ett fullständigt dåraktigt förslag som
            vi förmodligen får på riksdagens bord i juni.
          </note>
          <note>
            Med anledning av tillväxtpropositionens obegåvade förslag om
            en stål- och asfaltsgördel runt och under hela Malmö, väckte Gösta
            Lyngå och jag en motion om just infrastrukturen i Malmö-- Lundområdet.
            Vi redovisar i denna motion, T67, i åtta punkter ett genomarbetat
            alternativ till regeringens gammalmodiga och ''bilsynta'' förslag.
            Vi talar om
          </note>
          <note>
            Malmö--Lund-området som en framtidsregion men med slutna kretslopp.
          </note>
          <note>
            En viktig utgångspunkt för regeringens politik är nämligen att
            ''skapa förutsättningar för att tillfredsställa nya behov''. Därför
            måste enligt regeringen ytterligare resurser för produktion och
            konsumtion tillskapas. Regeringen är dock inte helt okunnig om
            att en sådan politik kan förväntas driva på miljöförstöringen.
            Därför har man tillsatt en utredning som i vår skall redovisa
            ett nytt sätt att beräkna nationalräkenskaperna.
          </note>
          <note>
            Men det är uppenbart att detta med att tillfredsställa nya behov
            är överordnat miljöhänsynen. Den ökade produktiviteten eftersträvas
            uppenbarligen för att tillfredsställa ökade behov snarare än att
            på ett effektivt sätt tillfredsställa primära behov, exempelvis
            en kortare lönearbetstid för att mer kunna delta i familjegemenskap,
            osv.
          </note>
          <note>
            Så länge den s.k. miljöhänsynen inte överordnas en ökad behovstillfredsställelse
            vidmakthåller regeringen ett farligt samhälle som bara kan gå
            mot sin egen undergång. Miljöhänsyn får inte vara som i regeringens
            tappning, en korrigeringsmekanism.
          </note>
          <note>
            Den enda rätta miljöhänsynen är att forma samhället för slutna
            kretslopp där skadliga utsläpp, sopor och avfallsberg försvinner.
            Det är den enda samhällsform som ger oss och andra levande organismer
            möjlighet att fortleva.
          </note>
          <note>
            I fyra av de åtta hemställanspunkterna i vår motion föreslår
            vi satsningar på järnväg, spårbilssystem, hyrbilssystem och övervägande
            om en ren borrad järnvägstunnel i stället för det katastrofala
            broprojektet. Det märkliga har då inträffat att denna motion inte
            behandlas i detta adekvata betänkande. Man kan undra om det över
            huvud taget finns någon rimlig möjlighet att framställa sammanhållna
            och rediga alternativ till regeringens propositioner, om motioner
            som denna strimlas och slaktas som nu har skett. Yrkandena har
            splittrats upp till en rad andra betänkanden. Jag borde egentligen,
            herr talman, yrka återremiss på hela betänkandet, eftersom denna
            form av motionshantering rimligen måste strida mot meningen med
            motionsrätten. Om den politiska debatten på detta sätt förfuskas
            i riksdagen, finner man ju till slut ingen anledning att försöka
            föra debatten i riksdagen. I stället tvingas man ut i andra media,
            Dagens Nyheters insändar- och artikelsidor osv. Inte är väl detta
            meningen med riksdagen och en levande folkstyrelse?
          </note>
          <note>
            Efter kritik i trafikutskottet har vi i miljöpartiets reservation
            15 ändå kunnat ange hur vi ser på infrastrukturen i Malmö--Lund-regionen.
            Med utgångspunkt i att Öresundsbron inte byggs behövs naturligtvis
            inte heller den obsoleta citytunneln under Malmö. Därmed frigörs
            kapital inte bara för en eventuell borrad järnvägstunnel utan
            även för nya järnvägar i hela Skåne och spårvägar eller spårbilsspår
            i hela Malmö--Lund-området.
          </note>
          <note>
            Herr talman! Med den här kritiken mot motionsbehandlingen när
            de gäller det här betänkandet och kritiken mot det traditionellt
            bildominerade trafikstrukturtankarna yrkar jag bifall till reservation
            15.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 5 §.)
          </note>
          <note>
            5 § Investeringsplaneringen för luftfart och sjöfart, m.m.
          </note>
          <note>
            Föredrogs
          </note>
          <note>
            från föredragningslistan:
          </note>
          <note>
            trafikutskottets betänkande
          </note>
          <note>
            1990/91:TU27 Investeringsplaneringen för luftfart och sjöfart
            samt nya riktlinjer för inrikes flygtrafik
          </note>
          <note>
            (prop. 1990/91:87).
          </note>
          <note type="speaker">
            Anf. 33 GÖREL BOHLIN (m):
          </note>
          <note>
            Herr talman! Ett viktigt näringspolitiskt och regionalpolitiskt
            instrument i Sverige är luftfarten.
          </note>
          <note>
            Förutsättningarna för att t.ex. orter i Norrland och även andra
            delar av vårt land skall utvecklas ökar, om det finns goda flygförbindelser.
            Det innebär inte att ett subventionssystem skall vara inbyggt
            i den svenska inrikestrafiken. Förutsättningar finns tvärtom för
            en marknadsanpassad utbyggnad av linjenät, kompletterat med regionalpolitiska
            bidrag över statsbudgeten. Självständiga flygplatser drivna i
            bolagsform blir därför viktiga bitar i luftfartssystemet, inom
            vilket den kommersiella verksamheten vid luftfartsverket förutsätts
            avskild från myndighetsutövningen. Arlandas kapacitet att ta emot
            och sända trafik till olika delar av landet och utlandet är också
            en nödvändig del i systemet.
          </note>
          <note>
            Detta kräver utbyggnad vilket också betonas såväl i budgetpropositionen
            som i trafikutskottets betänkande nr 27.
          </note>
          <note>
            De negativa följderna för miljön orsakade av flyget är små jämförda
            med t.ex. dem som orsakas av vägtrafiken. Såväl flygbolagen som
            luftfartsverket arbetar för att komma tillrätta med de problem
            som finns, t.ex. avisnings-, buller- och föroreningsproblem. Buller
            och luftföroreningar minskar avsevärt om man använder nya motorer
            i inrikestrafiken. Glykol och urea tas om hand med nya metoder.
            Sverige måste emellertid dessutom i internationella sammanhang
            arbeta intensivt för att reglerna skall bli så stränga att störningarna
            totalt sett minskar.
          </note>
          <note>
            Den nationella luftfarten är särskilt beroende av låga kostnader,
            vilket enligt vår, moderata samlingspartiets, mening bäst åstadkoms
            genom ökad konkurrens. Av bl.a. detta skäl borde koncession på
            de mest lönsamma inrikeslinjerna inte vara förbehållet SAS och
            Linjeflyg utan även kunna ges till andra konkurrerande bolag.
          </note>
          <note>
            SAS utvecklas nu till ett multinationellt flygföretag för att
            kunna möta konkurrensen i en avreglerad framtid. I det läget bör
            statens engagemang avvecklas. Regeringen bör ta upp förhandlingar
            med Danmark och Norges regeringar om en försäljning av SAS. Trots
            att Arlanda trafikmässigt sett är en mycket stor flygplats, representeras
            den riktigt långväga trafiken av en förhållandevis blygsam trafikvolym.
            Detta förhållande kan komma att förändras påtagligt under de närmaste
            åren. Om den påbörjade fredliga utvecklingen inom Sovjetunionen
            fortsätter, kommer Arlandas attraktivitet att öka kraftigt på
            grund av nya möjligheter till flygtrafik via sovjetiskt luftrum
            till destinationer i Asien. Arlanda blir mer av skandinaviskt
            ''nav'' i det hänseendet.
          </note>
          <note>
            Inom luftfarten liksom inom transportsektorn gäller att kostnaderna
            bör sänkas maximalt.
          </note>
          <note>
            Eftersom nyttan av flygtrafiken, framför allt inrikestrafiken,
            i hög grad kommer näringslivet även i landets perifera delar till
            del, och dessutom leder till ett bättre handels- och kunskapsutbyte
            med världen i övrigt, så är arbetet med att förbättra luftfarten
            och sänka kostnaderna livsviktigt för vårt land och därmed för
            allas vår välfärd.
          </note>
          <note>
            Kostnadssänkningarna kan dels genomföras inom flygbolagen, vilken
            process är på väg, dels genom ökad konkurrens som pressar kostnader
            och priser, dels genom rationaliseringsåtgärder inom flygplatserna
            vilkas effektivitet kan och bör ökas.
          </note>
          <note>
            Förslagen om bolagisering av flygplatserna, som också tas upp
            i propositionen och i betänkandet, bör därför förverkligas och
            fördröjning av genomförandet undvikas.
          </note>
          <note>
            Herr talman! Med det anförda yrkar jag bifall till reservation
            11, och jag står givetvis bakom övriga reservationer med moderata
            namn och yrkar i övrigt bifall till utskottets hemställan.
          </note>
          <note type="speaker">
            Anf. 34 ANDERS CASTBERGER (fp):
          </note>
          <note>
            Herr talman! När regeringen lade fram sin proposition om tillväxt
            gavs intrycket att socialdemokratin äntligen kommit till insikt
            hur viktigt det är med tillväxt i ekonomin, detta sedan man sett
            till att Sverige nu når nolltillväxtfilosofernas utopiska mål,
            nämligen t.o.m. negativ tillväxt. Möjligen anades också att socialdemokraterna
            kommit till insikt om vilka metoder som erfordras för att få i
            gång tillväxtprocessen. Allteftersom den stolta tillväxtpropositionen
            delats upp på flera utskott och betänkanden avslöjas påtagligt,
            hur dåligt skickade socialister är att införa och återskapa konkurrens
            och fungerande marknadsekonomi, fundamentala mekanismer för ekonomisk
            tillväxt.
          </note>
          <note>
            I dag har detta visat sig såväl i den föregående debatten om
            infrastrukturen som i den nuvarande om bl.a. nya riktlinjer för
            flygtrafiken. I själva verket är det ju så, att den utveckling
            mot ökad konkurrens inom flygsektorn som man frestas tro skall
            ske, i stället bromsas av regeringen. Sven-
          </note>
          <note>
            Gösta Signell är skyldig ett svar: Varför blir det på det viset?
          </note>
          <note>
            Det är ju så att ekonomisk tillväxt innebär att människan på
            ett allt effektivare sätt utnyttjar till buds stående medel. Ekonomisk
            tillväxt är därför nyckeln till samhällelig utveckling inom en
            rad områden. Utan tillväxt blir följdaktligen många problem inom
            trafikområdet och annorstädes svåra eller t.o.m. omöjliga att
            lösa.
          </note>
          <note>
            När folkpartiet liberalerna har värnat om och påpekat tillväxtens
            betydelse har det skett utifrån möjligheten att därmed skapa välstånd.
          </note>
          <note>
            Människors välfärd skall värnas, en stabil ekonomi skall uppnås,
            riktiga jobb skapas, regional utveckling värnas liksom miljön.
          </note>
          <note>
            Men regeringens misslyckade tillväxtpolitik kännetecknas av att
            socialdemokraterna alldeles för sent insett betydelsen av konkurrens
            och fungerande marknader. Fortfarande återstår många avregleringar
            att genomföra, t.ex. inom flyget.
          </note>
          <note>
            Låt mig peka på två viktiga områden för en liberal politik för
            tillväxt: Satsning på infrastruktur som
          </note>
          <note>
            Kenth Skårvik redovisat i den föregående debatten och ökad konkurrens
            som vi nu debatterar.
          </note>
          <note>
            Effektiv konkurrens i näringslivet förutsätter dels etablerings-
            och näringsfrihet, dels en effektiv konkurrensbefrämjande politik
            från statsmakternas sida.'' Däri ingår självklart friheten att
            starta ett företag. Det är en förutsättning för ett marknadsekonomiskt
            system. Det är en förutsättning för mångfald i näringslivet och
            för utvecklingen av nya företag och produkter.
          </note>
          <note>
            Näringsfriheten är i dag delvis kringskuren av monopol, auktorisationskrav
            och etableringskontroll. Vi menar att propåer om etableringskontroll
            etc., som inte kan motiveras med behovet av skydd för människors
            hälsa och säkerhet, måste avvisas.
          </note>
          <note>
            Fri konkurrens gagnar effektiviteten och tvingar fram en ständig
            översyn av resursutnyttjandet. Det gäller också flygsektorn. Även
            om linjer med litet trafikunderlag i realiteten bara ger utrymme
            för ett företag vid varje tillfälle, är det viktigt att det hela
            tiden föreligger ett hot om konkurrens från nytillkommande aktörer.
          </note>
          <note>
            Inom EG intensifieras arbetet med att skapa en gemensam flygmarknad.
            Detta utgör ytterligare ett argument för en snabb avreglering
            av det svenska inrikesflyget. Det skulle gagna såväl svenskt näringsliv
            som enskilda konsumenter om svenska flygföretag fick möjlighet
            att fritt öppna nya linjer på Europa, samtidigt som de utländska
            företagen självklart tilläts öppna nya linjer i Sverige.
          </note>
          <note>
            I det som kallas tillväxtpropositionen skriver visserligen regeringen:
          </note>
          <note>
            ''Det finns enligt vår mening inga principiella skäl att undanta
            flygsektorn från den näringsfrihet som sedan länge gällt för flertalet
            andra sektorer.''
          </note>
          <note>
            Det är därför anmärkningsvärt att propositionen trots detta inte
            innehåller några förslag som leder till ökad konkurrens. Att SAS
            och Linjeflyg tillåts konkurrera med varandra får endast marginell
            betydelse för konkurrenssituationen. Det är en kosmetisk skyddsmask.
            Förutom att det fortfarande finns betydande ägarintressen mellan
            de båda bolagen, utestänger man andra aktörer på marknaden.
          </note>
          <note>
            Enligt vår uppfattning bör regeringen snarast redovisa ett förslag
            som innebär en total avreglering av inrikesflyget. Det innebär
            fritt tillträde till marknaden och att behovsprövning och prisreglering
            avskaffas på samtliga linjer. De grundläggande kraven på flygsäkerhet
            måste givetvis upprätthållas och den kompetensprövning som detta
            innebär självklart bibehållas i minst oförändrad omfattning. De
            regionalpolitiskt motiverade flyglinjer som inte kan drivas med
            företagsekonomisk lönsamhet bör upphandlas i konkurrens.
          </note>
          <note>
            I regeringens förslag anges den begränsade tillgången på start-
            och landningstillstånd som ett skäl mot avreglering. I konkurrenskommittén
            föreslog faktiskt socialdemokraterna en mer långtgående avreglering
            av flyget än den som en annan grupp socialdemokrater, nämligen
            trafikutskottets, kan tänka sig. Vad mera är, i konkurrenskommitténs
            betänkande om inrikesflyget redovisades också system som ger möjlighet
            till ökad konkurrens redan med nuvarande bankapacitet.
          </note>
          <note>
            Visst är det så, Sven-Gösta Signell, att frågan om tillgången
            på start- och landningstider som skäl mot avreglering bara är
            ett svepskäl. Är det inte, Sven-
          </note>
          <note>
            Gösta Signell, egentligen bara en undanflykt, därför att ni socialdemokrater
            i själva verket inte vill ha etableringsfrihet och konkurrens?
            Ni känner er nervöst tvingade att, när det svajar till i ekonomi
            och opinionssiffror, ibland vissa upp ett någorlunda modernt ansikte,
            men vill så snart det går krypa tillbaka i regleringsekonomins
            svikna löften.
          </note>
          <note>
            Kompetensen saknas hos er socialdemokrater, javisst, men också
            viljan.
          </note>
          <note>
            Herr talman! Socialdemokraternas insikt om marknadsekonomi är
            anmärkningsvärt dålig. Vi föreslår att statens ägande i flygbolaget
            SAS skall avecklas och företaget privatiseras. Det gagnar en avreglering
            av luftfarten och fullföljer principen om marknadsekonomi också
            inom flyget. Vi understryker att privatiseringen förstås måste
            ske i samförstånd med Danmark och Norge. På det svarar socialdemokraterna
            att en privatisering förutsätter samstämmighet med Danmark och
          </note>
          <note>
            Norge, men tillägger den egna förutsättningen, att privatiseringen
            skall vara till gagn för SAS och att ingenting skall ske förrän
            företaget självt visat att så är fallet. Vad är det för dumheter,
            Sven-Gösta
          </note>
          <note>
            Signell? Att socialdemokratin inte sätter konsumenten i centrum
            visste vi redan. Men ingenting skall alltså, enligt socialdemokratin,
            ske förrän det skyddade företaget ber om att få bli av med sitt
            skydd och utsatt för den bitande konkurrensen. När tror Sven-Gösta
            Signell att ett företag ber om att detta skall ske? Att konsumenten
            ber om det bryr sig inte socialdemokraterna om. Att det är en
            förutsättning för tillväxt låtsas naturligtvis socialdemokraterna
            inte om ens i det som skall föreställa vara ett förslag rörande
            ökad tillväxt.
          </note>
          <note>
            För en kort tid sedan debatterade vi luftfartsverkets organisation.
            Vi föreslog då och vi föreslår fortfarande en uppdelning av luftfartsverket
            i en renodlad myndighetsdel och en renodlad kommersiell del, som
            i sin tur bör bolagiseras.
          </note>
          <note>
            Socialdemokraterna avstyrker halsstarrigt detta.
          </note>
          <note>
            Konsumenter, företag, operatörer och konkurrensvårdande myndigheter
            beklagar. Vad gör det för intryck på socialdemokraterna?
          </note>
          <note>
            Vi står, herr talman, självklart bakom reservationerna 6, 7,
            8, 9, 11, 14 och 15. Men av hänsyn till kammarens arbetsbelastning
            yrkar jag bifall till reservation 7 allenast.
          </note>
          <note type="speaker">
            Anf. 35 RUNE THORÉN (c):
          </note>
          <note>
            Herr talman! Det är viktigt att de investeringar vi gör i olika
            slag av kommunikationer är rätt avvägda och att man satsar på
            rätt trafikslag i rätt situation.
          </note>
          <note>
            Föregående ärende här i kammaren handlade just om detta, vikten
            av att satsa rätt och att satsa tillräckligt. Kommunikationsministern
            sade också i sitt anförande att det var viktigt att se helheten
            i kommunikationerna.
          </note>
          <note>
            När det gäller satsningen på flyget föreligger det olika meningar.
            En del vill satsa mera på flyget, andra vill hålla igen på dessa
            satsningar och några vill även införa hinder för flygets utveckling.
          </note>
          <note>
            Från centerns sida ser vi positivt på flyget. Flyget är en del
            av våra kommunikationer på samma sätt som sjöfarten, järnvägen,
            övrig kollektivtrafik och biltrafik. Men det gäller att nyttja
            de olika kommunikationerna rätt och att ställa miljökrav på dem.
          </note>
          <note>
            Flyget är i första hand ett bra kommunikationsmedel på längre
            sträckor. Med ett ökat Europasamarbete och även i övrigt ökat
            internationellt utbyte kan vi räkna med att behovet av utrikes
            flygresor kommer att öka. Vi anser just därför att det är viktigt
            att snabbt se till att vårt inrikesresande i första hand kan ske
            med tåg.
          </note>
          <note>
            Därför är det viktigt att rejäla järnvägssatsningar görs, så
            att snabbtågsnätet kan byggas ut och därmed rejält minska antalet
            inrikresflygresor.
          </note>
          <note>
            Några exempel kan åskådliggöra vad vi i centern menar. Flera
            snabbtågsförbindelser mellan
          </note>
          <note>
            Göteborg och Stockholm samt att tiden ytterligare kortas kommer
            att innebära att flyget på denna sträcka starkt kan reduceras.
            Snabbtåg mellan
          </note>
          <note>
            Göteborg och Malmö och en ny västkustbana med dubbelspår kommer
            dels att reducera flyget, dels att reducera biltrafiken. Snabbtåg
            Göteborg--Oslo liksom Göteborg--Karlstad, Göteborg--Kalmar och
            likaså Göteborg--Stockholm, via
          </note>
          <note>
            Götalandsbanan, kommer att minska behovet av inrikesflyg. I gengäld
            -- jag håller mig i det här fallet till Göteborg -- kommer Landvetter
            att få möjligheter att öka dels utrikesresorna till olika håll
            i Europa och världen i övrigt, dels borde man åter få möjlighet
            att flyga direkt till Umeå och Luleå istället för att behöva mellanlanda
            på Arlanda. På samma sätt skulle snabbtåg Stockholm--Gävle--
          </note>
          <note>
            Sundsvall, Stockholm--Östersund, Stockholm--
          </note>
          <note>
            Borlänge, Stockholm--Karlstad innebära en stark avlastning av
            Arlandas inrikesflyg.
          </note>
          <note>
            Men för att detta skall vara möjligt krävs att rejäla satsningar
            kommer till stånd på järnvägssidan.
          </note>
          <note>
            Centern har föreslagit att minst 40 miljarder skall satsas fram
            till sekelskiftet. Vidare har vi sagt att samma takt bör hållas
            fram till 2010, dvs. 80
          </note>
          <note>
            miljarder bör tilldelas banverket. Sådana satsningar ger människor
            möjlighet att välja en annan kommunikation än flyget. Det blir
            en s.k.
          </note>
          <note>
            morotspolitik och inte en form av förbudspolitik.
          </note>
          <note>
            Tyvärr har vare sig regeringen -- det berördes mycket i den tidigare
            debatten -- eller det näst största partiet, moderata samlingspartiet,
            ännu velat ta ställning till just de rejäla satsningarna. Jag
            är medveten om att moderata samlingspartiet i årets budget hade
            velat göra en större satsning på järnvägen. Men det som är viktigt
            är att man tar ställning till just det som SJ kräver, 40 miljarder
            fram till sekelskiftet. Det är viktigt att aktörerna, i det här
            fallet de som svarar för satsningarna på järnvägen, och även flyget,
            vet vad de har att röra sig med fram till år 2000.
          </note>
          <note>
            Det är med glädje som jag noterar att kommunikationsministern
            är närvarande här i kammaren också vid behandlingen av detta ärende.
          </note>
          <note>
            Vad vi i centern trycker på är just att det är viktigt att ta
            ställning till de långsiktiga investeringarna och att besked ges.
            Det är betydelsefullt att göra en sådan avvägning också när det
            gäller flyget.
          </note>
          <note>
            Investeringar måste alltså göras beträffande snabbtågen, och
            kommunikationsministern berörde detta mycket vältaligt i samband
            med behandlingen av föregående ärende. Det är viktigt att klara
            av dessa saker. Ju fortare t.ex.
          </note>
          <note>
            västkustbanan är färdig, desto bättre kan den trafikeras. Likadant
            förhåller det sig när det gäller sträckan Göteborg--Stockholm.
            Ju fler snabbtåg som sätts in och ju kortare restiden blir, desto
            mindre kommer flygets resurser att tas i anspråk.
          </note>
          <note>
            Det är denna helhet som vi talar om i vår reservation nr 1.
          </note>
          <note>
            Herr talman! Jag skall inte förlänga debatten ytterligare. Men
            jag hoppas att man inom samtliga partier så småningom skall komma
            till insikt om att det är viktigt med klara besked beträffande
            de långsiktiga planerna. Då vet aktörerna vad de har att rätta
            sig efter.
          </note>
          <note>
            Jag yrkar bifall till reservation nr 1. I övrigt står vi i centern
            själfallet bakom alla reservationer som vi har varit med om att
            underteckna. Av hänsyn till kammarens planering nöjer jag mig,
            som sagt, med att yrka bifall till reservation nr 1.
          </note>
          <note type="speaker">
            Anf. 36 VIOLA CLAESSON (v):
          </note>
          <note>
            Herr talman! Vid det här laget är det ganska många motioner som
            vi i vänsterpartiet har väckt beträffande flygtrafiken. Det gäller
            då vår helhetssyn i fråga om trafikpolitiken och vår uppfattning
            om hur trafikpolitiken kan förändras.
          </note>
          <note>
            Vi tycker inte särskilt bra om flygtrafiken. Flyget är ju en
            mycket stor miljöförstörare. En del miljöpolitiska frågor har
            redan tagits upp här. Det tråkiga är bara att det, även nu när
            debatten om det betänkande som handlar om infrastrukturen är avslutad,
            är lika oklart hur det förhåller sig. Jag har t.ex. frågat hur
            pass mycket som skall gå till järnvägen resp. vägarna. Om majoriteten
            hade varit beredd att satsa väldigt mycket på järnvägen i
          </note>
          <note>
            Sverige, t.ex. på fler snabbtågsförbindelser, skulle vi kanske
            få samma utveckling som fransmännen har kunnat notera -- en utveckling
            som fransmännen medvetet har styrt in sig på utan att för den
            skull arbeta utifrån en planhushållningspolitik på trafikområdet.
          </note>
          <note>
            Den enda utrikesresa i trafikutskottet som jag har varit med
            på gick till Frankrike och Italien. Bäst upplevde jag nog trafikpolitiken
            i Frankrike --
          </note>
          <note>
            åtminstone till vissa delar. Jag tror det här var 1986.
          </note>
          <note>
            Redan då hade fransmännen genom sin satsning på det fantastiska
            TGV-tåget -- ett snabbtåg som verkligen förtjänar att kallas snabbtåg
            --
          </note>
          <note>
            konkurrerat ut flygtrafiken på sträckan Paris--
          </note>
          <note>
            Lyon. Det här färdsättet är betydligt bekvämare än andra, och
            dessutom miljövänligare. Det var vad vi upplevde på den aktuella
            resan. Samma utveckling önskar vi i vänsterpartiet att vi kunde
            ha här i
          </note>
          <note>
            Sverige. Det är en av anledningarna till att vi säger bestämt
            nej till alla former av avreglering av flygtrafiken. Detta framgår
            av reservation nr 12, som jag härmed yrkar bifall till.
          </note>
          <note>
            Även av säkerhetsskäl säger vi nej till en avreglering av flygtrafiken.
            Häromåret väckte jag en motion i det här sammanhanget. Jag väckte
            motionen efter den fruktansvärda flygolyckan i
          </note>
          <note>
            Oskarshamn. Motionen handlar om trafiksäkerheten. Jag tittade
            i det sammanhanget litet grand på vad som hade hänt i USA efter
            avregleringen av flygtrafiken, något som man gjorde för de s.k.
            fria marknadskrafternas skull och för att möjliggöra en ökad konkurrens
            osv. Alla känner vid det här laget igen den debatten med utgångspunkt
            i vad som händer också här i Sverige.
          </note>
          <note>
            USA brukar vara tidigt ute när det gäller åtgärder av det här
            slaget. Men vad hände sedan i USA? Ja, man kan inte precis påstå
            att trafiksäkerheten ökade i den fria konkurrensens namn. I stället
            minskade trafiksäkerheten. Det har nämligen visat sig att många
            små bolag fick det mycket kämpigt.
          </note>
          <note>
            Först hoppades man på en marknad på den här arenan. Men det blev
            alltså mycket kämpigt. För att kunna överleva lät man bli att
            satsa på nya samt mera miljövänliga och trafiksäkra maskiner.
          </note>
          <note>
            Naturligtvis får sådant konsekvenser. En följd var att piloterna
            och övrig flygpersonal inte organiserade sig fackligt. Flygbolagen
            föredrog att anlita människor som inte var fackligt organiserade.
            Jag tyckte att det var viktigt att påminna om dessa saker efter
          </note>
          <note>
            Oskarshamnsolyckan.
          </note>
          <note>
            Om en mängd bolag efter en avreglering konkurrerar ''hej vilt''
            i vårt land, blir det inte bättre för landets trafikanter. Däremot
            kan vi nog räkna med att det blir farligare.
          </note>
          <note>
            Sedan undar jag och många andra som pläderar för miljövänligare
            trafikslag hur man kan tala om en fri och ökad konkurrens t.ex.
            när det gäller flyget.
          </note>
          <note>
            Flyget är ju det trafikslag som under senare år har ökat allra
            snabbast i omfattning här i Sverige.
          </note>
          <note>
            Varför har det blivit så? Ja, orsaken är inte att flyget har
            konkurrerat fritt på lika eller jämlika villkor.
          </note>
          <note>
            Jag tror att Georg Andersson håller med mig på den punkten. Trafikflyget
            t.ex. slipper betala en skatt motsvarande den som gäller för drivmedel
            på bilismens område. Jag förstår inte varför det skall behöva
            vara på det sättet. Om de olika trafikgrenarna skall behandlas
            jämlikt, borde också flygbränslet vara belagt med en skatt. Det
            här är på något sätt en smygsubventionering som vi definitivt
            inte vill ha.
          </note>
          <note>
            Herr talman! Jag skall inte ytterligare beröra våra motioner
            och reservationer. Naturligtvis stödjer jag samtliga reservationer
            som jag har varit med om att underteckna. Men jag nöjer mig alltså
            med att yrka bifall till reservationerna 12 och 2.
          </note>
          <note type="speaker">
            Anf. 37 ROY OTTOSSON (mp):
          </note>
          <note>
            Herr talman! Flyget behövs på många håll.
          </note>
          <note>
            Naturligtvis behövs det på de långa utrikessträckorna. Men flyget
            behövs också i vårt eget land. Det finns ju en omfattande glesbygd
            i norr. Dessutom finns det en del så att säga befolkningsstarka
            öar, där en bra flygtrafik är nödvändig. Framför allt tänker jag
            då på Gotland.
          </note>
          <note>
            Räknat per passagerarkilometer är flyget, tyvärr, ett av de mest
            energislösande trafikslagen. Flyget är också behäftat med ganska
            stora utsläpp av kväveoxider, kolväten och, framför allt, koldioxid.
          </note>
          <note>
            Den mycket snabba ökning av inrikesflyget som har kunnat noteras
            i Sverige under senare år har förvånat många. En sådan utveckling
            var det inte planerat för. Det har gjort att uppsatta miljömål
            har spräckts, och så kommer det att bli i ännu större utsträckning.
            Det gäller bl.a. detta med koldioxidtaket. Men vi kan också få
            problem med andra utsläpp. Bullerproblemen har blivit större än
            man beräknat. På många orter i landet är det framför allt bullret
            som man har problem med.
          </note>
          <note>
            Man kan naturligtvis undra om det är rimligt att ha ett så omfattande
            inrikesflyg som vi har i Sverige i dag. I januari och februari
            minskade flygtrafiken i
          </note>
          <note>
            Sverige kraftigt. Det ledde inte till någon katastrof för t.ex.
            näringslivet. Människor drog sig ju för att flyga på grund av
            terrorhot i samband med Irak--
          </note>
          <note>
            Kuwait-kriget. Det här illustrerar hur uppblåst allt detta med
            flyget är. Många gånger är behovet av flyget betydligt mindre
            än vad vi förespeglas.
          </note>
          <note>
            Det är möjligt att bygga ut ett bra snabbtågsnät i
          </note>
          <note>
            Sverige. Avstånden mellan de flesta orter i landet är inte större
            än att man på några timmar, upp till tre timmar, med ett snabbtåg
            i 220 km/tim kan nå fram. Då är det klart att flyget inte blir
            så attraktivt, för även om flygtiden är kort, skall man först
            ta sig till flygplatsen, sedan skall man checka in, osv. Det är
            egentligen ett ganska klumpigt system. Vi menar från miljöpartiets
            sida att, under förutsättning att man bygger ut snabbtågsnätet
            ordentligt i Sverige så att alla större städer har tillgång till
            snabbtåg, blir inrikesflyget ganska onödigt.
          </note>
          <note>
            Vi bedömer det som så att kulmen för inrikesflyget nu är passerad,
            under förutsättning att man bedriver en vettig trafikpolitik.
            Det betyder också att den tredje landningsbanan på Arlanda blir
            onödig, likaså en lång rad andra planerade flygplatsutbyggnader
            runt om i landet. Det är den tredje landningsbanan på Arlanda
            som så att säga är nyckeln i navet. Byggs den, drar det med sig
            väldigt många andra utbyggnader av flygplatser i landet. Det är
            ofta så att har man gjort en investering så vill man se till att
            den används. Då skulle det faktiskt kunna leda till att vi får
            en fortsatt subventionering av flyget. Som redan har nämnts här
            är flyget på olika sätt ett gynnat trafikslag i dag, dels genom
            regleringen, dels genom att det inte är behäftat med bränsleskatt,
            dels genom att flygplatsutbyggnader oftast subventioneras av kommuner.
            Det här har gjort att flyget har blivit större än det skulle ha
            blivit i en naturlig konkurrans med andra trafikslag och andra
            trafiklösningar. Vi från miljöpartiets sida anser att dessa subventioner
            bör tas bort och att flyget skall beskattas på samma sätt som
            andra trafikslag.
          </note>
          <note>
            Flyget skall också betala ''sina''
          </note>
          <note>
            samhällsekonomiska kostnader. Vi kan i och för sig tänka oss
            att man just när det gäller det regionalpolitiskt motiverade flyget
            inom Norrlands inland och Gotland framför allt kan ha en viss
            subventionspolitik, eftersom där inte finns så många andra alternativ.
            Det får vara det undantag som bekräftar regeln.
          </note>
          <note>
            Herr talman! Med detta yrkar jag bifall till reservation 2. Jag
            står naturligtvis bakom alla reservationer från miljöpartiet.
          </note>
          <note type="speaker">
            Anf. 38 SVEN-GÖSTA SIGNELL (s):
          </note>
          <note>
            Herr talman! Det utskottsbetänkande som vi nu behandlar har rubriken
            ''Investeringsplaneringen för luftfart och sjöfart samt nya riktlinjer
            för inrikes flygtrafik''. Trots att sjöfarten utgör 85 % av transporten
            av import- och exportvaror finns det inga motionsförslag om investeringsplanering
            för sjöfarten. Det är kanske tecken på att man anser att svensk
            sjöfart för närvarande inte brottas med några större problem.
            Det gamla ordspråket gäller:
          </note>
          <note>
            Hälsan tiger still. Betänkandet domineras därför helt av luftfartsfrågor.
          </note>
          <note>
            Den 22 maj förra året hade vi här i kammaren en luftfartsdebatt,
            alltså på dagen precis ett år sedan.
          </note>
          <note>
            Inledningsvis framhöll jag då att den luftfartspolitiska debatten
            under ett flertal år har kunnat föras mot bakgrunden av en snabb
            tillväxt i flygtrafiken. I dag kan vi konstatera att denna för
            flyget så positiva utveckling inte har fortsatt under hösten 1990
            och våren 1991.
          </note>
          <note>
            Hur flygresandet utvecklas beror till mycket stor del på den
            ekonomiska tillväxten internationellt och i Sverige. Hög aktivitet
            i ekonomin leder till en generell volymtillväxt i resandet.
          </note>
          <note>
            Under den högkonjunktur som rått efter 1982 har inrikesflyget
            i Sverige byggts ut till ett rikstäckande transportsystem med
            stor turtäthet och god tillgänglighet. Den genomsnittliga passagerarökningen
            i inrikesflyget under 1980-talet har varit så stor som drygt 10
            % per år. Den reguljära utrikestrafiken har också ökat starkt
            under 1980-talet, särskilt i slutet av perioden då ökningstalen
            var 10--15 % per år. Chartertrafiken till utlandet nådde under
            1988 sin högsta siffra någonsin med 2,8 miljoner passagerare.
          </note>
          <note>
            Den stora efterfrågan på flygtransporter under
          </note>
          <note>
            1980-talet har ställt stora krav på utbyggnad av terminalkapaciteten,
            framför allt för inrikesflygets behov. Investeringstakten har
            varit mycket hög.
          </note>
          <note>
            Nya eller utbyggda terminaler har tagits i bruk på flertalet
            flygplatser, vilket i sin tur har skapat förutsättningar för en
            fortsatt expasnsion. Den senaste i raden är den nya inrikesterminalen
            på
          </note>
          <note>
            Arlanda, inkl. vägsystem, som invigdes i början av oktober 1990.
            Den är i pengar mätt den hittills största enskilda investeringen
            i luftfartsverkets historia.
          </note>
          <note>
            Den konjunkturutgång som nu kom under andra hälften av 1990 innebar
            ett brott i det invanda 80-
          </note>
          <note>
            talsmönstret. Detta förstärktes av flera andra händelser som
            inträffade samtidigt. Krisen i området kring Persiska viken drog
            upp bränslepriserna drastiskt och höjde flygföretagens försäkringskostnader.
            Hot om våldshandlingar gjorde att resenärerna avskräcktes från
            att flyga.
          </note>
          <note>
            Många företag rekommenderade sina anställda att inte flyga ens
            med inrikesflyget. En annan omständighet som också har påverkat
            inrikresresandet negativt har varit höjningen av miljöskatten
            den 1 januari 1991, och kostnadsökningen för privatresandet genom
            mervärdeskatten på transporter har också bidragit till nedgången.
          </note>
          <note>
            Sammantaget ledde alla dessa faktorer till en minskning av flygresandet
            efter sommaren 1990
          </note>
          <note>
            och en drastisk nedgång från januari 1991. Jämfört med ett år
            tidigare var det som värst fråga om en minskning på 20--30 % i
            resandet beroende på typ av trafik. Flygföretagen mötte bortfallet
            med att glesa ur tidtabellerna och att minska utbudet i storleksordningen
            10--20 %.
          </note>
          <note>
            Även om det finns 15 reservationer till detta trafikutskottets
            betänkande, vågar jag påstå att vi till stora delar är överens
            om luftfartspolitiken i vårt utskott.
          </note>
          <note>
            Anders Castberger tog dock ordentligt höga toner här. Man trodde
            först att det var ett torgmöte där han allmänt skällde ut socialdemokratin.
            Men det höga tonläget beror på, förmodar jag, att argumenten är
            mycket svaga. Därför var tonläget litet onödigt högt. Här vill
            Anders Castberger göra gällande att socialdemokratisk politik
            skulle ha varit ett hinder för flygets utveckling i Sverige. Men
            det har ju ökat med 10--15 %. Är det en dålig tillväxt? Vad är
            det som var till nackdel? Anders
          </note>
          <note>
            Castberger försöker skylla på SAS. Skulle SAS och
          </note>
          <note>
            Linjeflygets utveckling och deras verksamhet i
          </note>
          <note>
            Sverige ha varit till nackdel för flygets utveckling?
          </note>
          <note>
            Jag är helt övertygad om att utan dessa två välskötta bolag hade
            vi inte haft denna fina flygutveckling i Sverige.
          </note>
          <note>
            Jag skulle ändå vilja fråga Anders Castberger, som ställde många
            frågor -- det bara östes ut frågor:
          </note>
          <note>
            Vilket land är det som Anders Castberger har som föredöme när
            det gäller en avreglering i Sverige?
          </note>
          <note>
            När det gäller samarbetet i Norden och avregleringen här är det
            ju den svenska regeringen som har fört förhandlingar med andra
            länder.
          </note>
          <note>
            Anders Castberger har väl litet bättre kontakter med den danska
            regeringen och borgerligheten där.
          </note>
          <note>
            Jag vill därför fråga Anders Castberger om man där har drivit
            frågor när det gällt avregleringen som den svenska regeringen
            förhindrat. Jag tycker att
          </note>
          <note>
            Anders Castberger bör ha en något lugnare ton när han pratar.
          </note>
          <note>
            Jag sade förut att vi är ganska överens. Jag skall därför inte
            trötta kammaren med att kommentera reservationerna; de talar ju
            sitt eget språk. Jag kan dock bara konstatera att Viola Claesson
            i sin reservation nr 5 gjort en helomvändning från tidigare år
            då hon ansåg att Värmland inte behöver någon flygplats. Vi vet
            från tidigare reserverationer och debattinlägg att Viola Claesson
            ansett att det inte behövs någon flygplats i Karlstadsregionen.
          </note>
          <note>
            Jag hälsar därför hennes nya inställning med tillfredsställelse,
            där Viola Claesson anser att staten skall betala en ny flygplats
            för Värmland och anser att det är något som Värmland behöver.
          </note>
          <note>
            I övrigt är det gamla kända reservationer och jag nöjer mig med
            att yrka bifall till trafikutskottets betänkande 1990/91:TU27
          </note>
          <note type="speaker">
            Anf. 39 ANDERS CASTBERGER (fp):
          </note>
          <note>
            Herr talman! Sven-Gösta Signell sade inledningsvis att det inte
            finns några reservationer på sjöfartens område och att hälsan
            säkert tiger still. I den utsträckning hälsan råder är det nog
            så, men Sven-Gösta Signell vill naturligtvis inte läsa att vi
            påpekar att det råder ohälsa. Folkpartiet liberalerna har självklart
            ett motionsyrkande också på detta område. Det handlar bl.a. om
            privatisering av hamnar. Men allt vad privatisering heter blundar
            socialister för; därför har väl Sven-Gösta Signell inte sett det
            på s. 4 i betänkandet.
          </note>
          <note>
            Sven-Gösta Signell frågade vilket land jag har som förebild.
            Vi i folkpartiet liberalerna behöver inte, som socialisterna,
            finna något modelland någon annanstans. Vårt föredöme är en god
            liberal ideologi. Den förföriska beskrivning som Sven-
          </note>
          <note>
            Gösta Signell har om att en eventuell avreglering skall ske på
            ett ansvarsfullt sätt, kan ju inte skymma det faktum att en socialist
            som talar om de väsentliga marknadsmekanismerna snabbt förirrarsig
            bort. Försiktigtvis bemötte Sven-Gösta
          </note>
          <note>
            Signell inte några av våra invändningar mot socialdemokraternas
            ståndpunkter i sak. Tvärtom viftade han bara bort det och sade
            att det handlade om någon sorts torgmötesanförande och ville egentligen
            inte svara på frågorna därför att de var för många. Men svara
            då åtminstone på någon av de frågor jag ställde. T.ex. på frågan:
            Hur kan det komma sig att socialdemokraterna inte vill privatisera
            SAS om Danmark och Norge vill det?
          </note>
          <note>
            Hur kan det komma sig, Sven-Gösta Signell? Det är en av frågorna.
            Svara på den först så kan vi ta de andra sedan, om Sven-Gösta
            Signell så vågar och önskar.
          </note>
          <note>
            Jag håller inga torgmöten här i kammaren, men jag kommer faktiskt
            till Skövde lördagen den 25 maj och då skall det hållas torgmöte.
            Välkommen dit
          </note>
          <note>
            Sven-Gösta Signell!
          </note>
          <note type="speaker">
            Anf. 40 VIOLA CLAESSON (v):
          </note>
          <note>
            Ack ja, fru talman, dessa grabbar! Vad de använder orden vårdslöst,
            tycker jag. Ordet socialist, tycker jag inte att man kan slänga
            ur sig hur slarvigt som helst. Men det får väl socialdemokraterna
            bemöta själva och förklara att de inte längre är några socialister.
          </note>
          <note>
            Om jag kan få litet uppmärksamhet, Sven-Gösta
          </note>
          <note>
            Signell, skall jag gärna svara på den fråga som ställdes till
            mig tidigare. Jag missade den faktiskt.
          </note>
          <note>
            Jag visste långt innan debatten började, att om jag glömde att
            säga någonting om flygplatsen i
          </note>
          <note>
            Värmland skulle Sven-Gösta Signell naturligtvis ta chansen. Jag
            hade skrivit upp det men minuterna gick och jag glömde att nämna
            det.
          </note>
          <note>
            Sven-Gösta Signell har naturligtvis läst alla våra motioner som
            handlar om flyget och trafiken, och det är så att vi vill minska
            flygtrafiken. Vi vill t.ex.
          </note>
          <note>
            öka snabbtågstrafiken på bekostnad av flygtrafiken. Vi har också
            krävt att det skall införas restiktioner på flyget så att de t.ex.
            inte tillåts några som helst nyetableringar eller tillbyggnader
            med hänsyn till flygets expansion. När det gäller flygplatsen
            för Värmland som finns med i reservation 5 handlar det -- enligt
            de uppgifter jag har fått och enligt vad motionären Björn
          </note>
          <note>
            Samuelsson försäkrar -- inte om att den behövs för att man skall
            utöka flygtrafiken. Den behövs därför att den gamla flygplatsen
            är så miljöfarlig att den måste ersättas. Björn Samuelson säger
            i sin motion att om och när man har hittat en bättre plats för
            flygfältet vill han att staten skall skjuta till medel så att
            det blir möjligt att bygga denna mer miljövänliga flygplats.
          </note>
          <note>
            Om Sven-Gösta Signell inte har uppfattat det på det sättet får
            väl han säga ifrån. Men, fru talman, jag är ganska övertygad om
            att Sven-Gösta Signell kände till detta tidigare. Nu har vi tagit
            ytterligare några minuter i anspråk. Men det, fru talman, var
            inte mitt fel.
          </note>
          <note type="speaker">
            Anf. 41 ROY OTTOSSON (mp):
          </note>
          <note>
            Fru talman! Sven-Gösta Signell ser uppenbarligen inga större
            problem med att flyget expanderar mycket kraftigt. Jag påtalade
            att det faktiskt är flyget som spräcker koldioxidtaket. Det är
            faktiskt så att flyget har medfört en rad andra miljöproblem som
            inte är lätta att komma åt. Det man kan göra har i stort sett
            redan gjorts. Sven-Gösta Signell gick förbi detta med total tystnad;
            liksom också frågan om flygets mycket höga energiförbrukning.
            Flyget förbrukar 5--10 gånger mer energi än andra konkurrerande
            trafikslag. Det är ju inte bra, om man vill vara effektiv i sitt
            resursutnyttjande, minska miljöbelastningen, använda energitillgångarna
            på bästa möjliga sätt. Men det är kanske det som är det betecknande
            för socialdemokraternas nya hållning i miljö- och energifrågor:
            tystnad eller absurda anklagelser mot miljöengagemanget.
          </note>
          <note>
            Jag vill fråga Sven-Gösta Signell hur han egentligen tänker sig
            att klara det mycket viktiga miljömålet när det gäller flyget.
            Skall flyget undantas från miljökraven -- att minska utsläppet
            av koldioxid, kolväten, kväveoxider osv. -- även i framtiden?
          </note>
          <note>
            Skall det vara något slags gynnat reservat?
          </note>
          <note>
            När det gäller frågan om avreglering nämnde jag i förbigående
            i mitt anförande att den reglering vi har när det gäller flyget
            ju i huvudsak är till för att gynna flyget. Jag är därför inte
            lika övertygad som en del andra om att en avreglering verkligen
            skulle leda till mer flyg. Det är snarare så att man kan misstänka
            att motsatsen blir fallet; åtminstone om man tar bort de subventioner
            som flyget har i dag.
          </note>
          <note>
            Jag vill ha Sven-Gösta Signells svar även på den frågan: Vad
            anser Sven-Gösta Signell egentligen om att man subventionerar
            flygplatser, skattebefriar flygbränsle och inte har någon annan
            motsvarande skatt för flyget? Det får ju faktiskt en snedvridande
            effekt; man får inte rättvisande konkurrensförhållanden mellan
            flyg och andra transportslag. Det måste vi väl göra någonting
            åt, eller hur?
          </note>
          <note type="speaker">
            Anf. 42 GÖREL BOHLIN (m):
          </note>
          <note>
            Fru talman! Sven-Gösta Signell nämnde nedgången i luftfartstrafiken
            och orsakerna till den.
          </note>
          <note>
            Den har gått ned ganska mycket, och det betyder att de små flygplatserna
            ofta får problem. Det betyder också att vi inte kan, som vi gärna
            vill, ha en regionalpolitisk service till alla delar av landet
            därför att man har glesat ut flygtrafiken. Orsakerna är dels en
            konjunkturnedgång, dels en kostnadsjakt hos företagen till följd
            av konjunkturnedgången.
          </note>
          <note>
            Den är naturligtvis också beroende av Gulfkriget, som ledde till
            att många slutade att flyga.
          </note>
          <note>
            Men trots nedgången och trots att man skall värna om de här inhemska,
            bra och välskötta bolagen, om jag citerar Sven-Gösta Signell rätt,
            tycker jag att det är oerhört viktigt att man avreglerar flyget.
            Då är det viktigt att man börjar med inrikesflyget.
          </note>
          <note>
            Dessa skyddade monopolbolag är inflationsledare på grund av att
            de har en för låg kostnadseffektivitet. De gömmer sin brist på
            effektivitet i en onaturligt hög prisnivå. Det är knappast någonting
            som gynnar konsumenterna.
          </note>
          <note>
            Det är viktigt att man öppnar den här marknaden för ytterligare
            flygbolag, nya flygbolag. Om man tittar på de nyare flygbolag
            som står och stampar på tröskeln till inrikesflyget, vi har t.ex.
            Transwede, har de också nyare flygplanstyper. Därmed uppfyller
            de miljökraven på ett helt annat sätt än de äldre bolagen.
          </note>
          <note>
            Genom att bara ha dessa två stora flygbolag, SAS
          </note>
          <note>
            och Linjeflyg, gör man den svenska inrikesflygmarknaden till
            en oligopolmarknad.
          </note>
          <note>
            Man släpper alltså inte in konkurrens. De båda flygbolagen kommer
            att skydda varandra på olika sätt, bl.a. i prissättningen. Det
            är sannerligen inte någonting som gynnar konsumenten.
          </note>
          <note>
            Vi har därför både möjligheter och anledning att öppna inrikesflygmarknaden
            och avreglera denna.
          </note>
          <note>
            Det är viktigt att vi gör det nu när vi också har träffat ett
            avtal med EG. Det innebär att vi också skall förbereda oss inför
            en Europamarknad.
          </note>
          <note type="speaker">
            Anf. 43 SVEN-GÖSTA SIGNELL (s):
          </note>
          <note>
            Fru talman! Anders Castberger påpekade att det fanns en motion
            från folkpartiet om privatiseringen av hamnar. Jag skulle vilja
            fråga vem som i dag står i kö och vill köpa en hamn. Vilken privat
            ägare vill skaffa sig en hamn? Jag vet inte om det finns. Det
            kanske finns i folkpartiet. Ni har ju inget föredömsland, utan
            det är en ideologisk fråga. Men i er ideologiska krets kanske
            det står en mängd människor och ber att få köpa hamnar. Jag tror
            att de kommuner som äger hamnar har ganska svårt att sälja dem.
            Men Anders Castberger kanske kan ge dem tips om detta.
          </note>
          <note>
            Sedan ställer Anders Castberger en rak fråga till mig: Om danskarna
            och norrmännen vill sälja SAS, kommer vi att motsätta oss det?
            Nej, det tror jag inte. Om danskarna och norrmännen vill sälja
            SAS
          </note>
          <note>
            är det helt naturligt att vi kommer överens med dem och åstadkommer
            en uppgörelse om detta.
          </note>
          <note>
            När det gäller avregleringen, som vi har pratat om, kommer den
            senare, men vi vill gå litet försiktigt fram. Vi tror att det
            skulle skada svenskt flyg om det blev en för snabb avreglering.
          </note>
          <note>
            Jag ser att Viola Claesson nu också har fått förstärkning av
            motionären som vill att staten skall besluta om en flygplats i
            Karlstad. För två år sedan hade ni en reservation, Viola Claesson,
            där ni klart sade nej till att flyg behövdes i Karlstad eftersom
            snabbtågen skulle komma. Då frågar jag mig vad som har skett under
            de här två åren som gör att ni anser att det är så angeläget att
            man nu skall få en flygplats i Karlstad. Flyget har ju inte ökat.
            Vi har ju talat om här att under det senaste halvåret har flygtrafiken
            gått ner, men nu anser ni att staten skall betala en flygplats.
            Vad är orsaken till att ni nu vill flytta Karlstad flygplats?
            Jo, ni säger att den är miljöfarlig därför att den ligger fel.
            Det har ju luftfartsverket, Karlstad kommun och Karlstad landsting
            också kommit underfund med. Vi vill alla att Karlstads nuvarande
            flygplats skall läggas ned och att det skall byggas en ny. Där
            har staten också engagerat sig. Man har också tagit ut ett bra
            område. Ni kommer att få en flygplats i Karlstad, även om jag
            vet att ni inte tycker om det område som har tagits ut.
          </note>
          <note type="speaker">
            Anf. 44 ANDERS CASTBERGER (fp):
          </note>
          <note>
            Fru talman! När Sven-Gösta Signell ställer sina frågor, kan man
            fråga sig varför vi skall ha ett kösamhälle. Vad är det för egenvärde
            i att man först skall se till att det står en kö av intresserade
            företag eller människor som väntar på ett tillstånd som staten
            och regeringen utdelar efter prövning i sedvanlig byråkratisk,
            dock ej demokratisk, ordning? Varför är det så socialdemokraterna
            ser alla sådana här frågor gång på gång. Det behöver inte stå
            en endaste intressent i kö för att vi skall ha den åsikten att
            det skall vara möjligt att ta bort monopol. Det är dem vi skall
            ta bort oavsett om någon står i kö för att sedan köpa en hamn,
            sätta i gång med en flygverksamhet eller någonting annat.
          </note>
          <note>
            Det är själva ideologin och principen det gäller. Det är den
            som socialdemokraterna och Sven-Gösta
          </note>
          <note>
            Signell inte förstår.
          </note>
          <note>
            Sedan säger Sven-Gösta Signell att det skulle skada svenskt flyg
            med en alltför snabb avreglering. Men i betänkandet framhålls
            i stället att det är brist på landningsmöjligheter vid Arlanda
            som är det tunga argumentet emot en svensk avreglering. Vilket
            argument, är det som gäller, Sven-Gösta Signell?
          </note>
          <note>
            Han förirrar sig i alla dessa motsägelsefulla argument som i
            själva verket visar på en helt annan sak. Det är motstånd mot
            avregleringar som gäller.
          </note>
          <note>
            Det är den socialistiska ådran som fortfarande är alltför stark.
            Det är inte så att det finns några sakliga skäl och tunga argument
            emot en avreglering.
          </note>
          <note>
            Fru talman! Till slut menade också Sven-Gösta
          </note>
          <note>
            Signell att om Danmark och Norge säger ja till att
          </note>
          <note>
            SAS skall privatiseras föreligger inte heller något skäl emot
            detta från socialdemokraternas sida. Ja, men läs då i betänkandet
            -- jag förutsätter att Sven-
          </note>
          <note>
            Gösta Signell ändå står bakom det, även om han inte har skrivit
            på det. Där står nämligen att ingenting skall ske i den här frågan
            förrän företaget självt också har visat att det är till gagn för
            SAS.
          </note>
          <note>
            Vad är det för argument? Det är ju inte ett argument till konsumenternas
            fromma. Det är att invänta att SAS ber om att få bli utsatt för
            den bitande konkurrensen. Det är ett dåligt argument som bara
            är ett rent socialistiskt argument.
          </note>
          <note type="speaker">
            Anf. 45 VIOLA CLAESSON (v):
          </note>
          <note>
            Fru talman! Jag kan inte riktigt begripa vad Sven-
          </note>
          <note>
            Gösta Signell bråkar om. Varför allt detta rabalder? Visserligen
            är Sven-Gösta Signell djupt engagerad i flygets verksamheter på
            olika nivåer här i samhället och är också företrädare för trafikutskottets
            s-grupp i dessa frågor. Men vad har
          </note>
          <note>
            Sven-Gösta Signell själv gjort för att hjälpa oss med den snabbtågsatsning
            som på många ställen skulle kunna ersätta flyget? Inte ett dugg.
            Det värsta är att det gör inte heller hans partikamrater vare
            sig här i riksdagen eller i regeringen.
          </note>
          <note>
            Hade vi fått pengar till de snabbtågssatsningar som vi begärt
            under ett antal år, skulle vi kanske haft ett snabbtåg och inte
            behövt tjata om flyget. Men så är det inte. Utgångspunkten är
            att detta flygfält är så pass miljöskadligt att det inte borde
            finnas. Det säger Sven-Gösta Signell själv. Dessutom landar och
            startar stora flygmaskiner på flygfältet, t.o.m.
          </note>
          <note>
            alldeles bakom kvinnokliniken. Sven-Gösta Signell borde kanske
            lägga på ett kol för att lösa dessa frågor, precis som vänsterpartiet.
          </note>
          <note type="speaker">
            Anf. 46 GÖREL BOHLIN (m):
          </note>
          <note>
            Fru talman! Det steg mot avreglering som socialdemokraterna och
            regeringen nu har vågat sig på innebär att man tillåter parallellkoncessioner
            på de stora stamlinjerna. Tidigare hade SAS
          </note>
          <note>
            ensamrätt på linjerna Malmö--Stockholm,
          </note>
          <note>
            Göteborg--Stockholm och Luleå--Stockholm. Det är dessa linjer
            som är de mest bärkraftiga, och genom att de enbart har kunnat
            flygas av SAS har det gynnat SAS alldeles kolossalt mycket.
          </note>
          <note>
            Det blir inte så värst mycket bättre för att de nu blir två flygbolag
            som flyger på dessa linjer. De backar naturligtvis upp varandra
            dels när det gäller prissättning, dels för att hålla andra flygbolag
            från dessa guldkalvar.
          </note>
          <note>
            Om man på ett annat sätt skulle öppna marknaden, skulle man också
            få lägre priser till förmån för konsumenterna. Det är de små kostnadsanpassade
            regionalbolagen som kommer att dra ner priserna och därmed gynna
            konsumenterna.
          </note>
          <note>
            Släpp konkurrensen fri. Det kommer att leda till ett uppsving
            för luftfarten, svenskt näringsliv och tillväxten i landet. Detta
            är faktiskt mycket viktigt.
          </note>
          <note>
            Ett led i detta är också att privatisera SAS och att nu ta initiativ
            till att göra SAS till ett privat företag.
          </note>
          <note type="speaker">
            Anf. 47 ROY OTTOSSON (mp):
          </note>
          <note>
            Fru talman! Sven-Gösta Signell hade inget svar på mina frågor
            om hur socialdemokraterna ställer sig till flygets miljöansvar.
            Skall flyget vara ett reservat där man i fortsättningen inte behöver
            ta något ansvar för miljön? Skall inte flyget som alla andra trafikslag
            åläggas att minska utsläppen? Menar verkligen Sven-Gösta Signell
            detta?
          </note>
          <note>
            Borde inte den utveckling som skett inom flyget det senaste halvåret
            utgöra en varningens flagga som ger signal om att det är dags
            att stoppa denna storskaliga fortsatta flygplatsinvesteringen
            på
          </note>
          <note>
            Arlanda och andra håll i landet? De pengarna kan gå direkt i
            sjön, eller snarare försvinna i tomma luften.
          </note>
          <note>
            Är det verkligen vettigt att subventionera flyget på det sätt
            som nu sker? Flyget slipper en hel del skatter som andra trafikslag
            måste betala och får ofta subventioner till investeringar i flygplatser,
            framför allt kommunalt. Kommunförbundet har gjort en undersökning
            som visar att det rör sig om hundratals miljoner kronor. Detta
            borde vara något som trafikutskottets luftfartsexpert skulle kunna
            ha synpunkter på.
          </note>
          <note type="speaker">
            Anf. 48 SVEN-GÖSTA SIGNELL (s):
          </note>
          <note>
            Fru talman! Jag får be Roy Ottosson om ursäkt för att jag inte
            svarat tidigare, men det berodde på att jag fick signal om att
            min taletid var slut och att jag var tvungen att avsluta mitt
            anförande.
          </note>
          <note>
            Jag tror att vi kan undanröja ett litet missförstånd här. Svenskt
            flyg får ingenting via statsbudgeten.
          </note>
          <note>
            Det finns inte i detta betänkande förslag om att ge medel till
            flyget. Från statens synpunkt är flyget det trafikslag som betalar
            sig själv. Att det sedan finns vissa kommuner som är litet frikostiga,
            betalar och bygger kommunala flygplatser, är en annan sak.
          </note>
          <note>
            Inte ens Roy Ottosson vill väl att riksdagen skall förbjuda kommunerna
            att satsa på att bygga flygplatser? Den kommunala självständigheten
            vill nog väl även miljöpartiet slå vakt om, hoppas jag.
          </note>
          <note>
            Vi socialdemokrater har i vårt program ställt oss bakom att varje
            trafikmedel själv skall betala sina kostnader. Det är målsättningen.
            Men vi vet att vissa trafikmedel i dag, bl.a. järnvägen, icke
            har dessa möjligheter. Men målsättningen är att det skall vara
            så även på detta område. Några subventioner till flyget via statskassan
            finns inte.
          </note>
          <note>
            När det gäller debatten om miljön och flyget är det något överdrivet
            att säga att flyget är otroligt miljöfientligt jämfört med andra
            trafikslag. Det är inte det. Man kan kort och gott säga att flyget
            svarar för ett par procent av luftföroreningarna i
          </note>
          <note>
            Sverige. Men av debatten och tonläget att döma skulle man kunna
            tro att luftfarten är det helt dominerande miljöproblemet.
          </note>
          <note>
            Jag vill i detta sammanhang påpeka att inrikesflyget i Sverige
            betalar miljöskatt på utsläpp av kolväte, kväveoxid och fr.o.m.
            i år också på utsläpp av koloxid. Därmed är flyget den enda trafikgrenen
            som tagit på sig det fulla kostnadsansvaret för de negativa effekterna
            av miljöpåverkan. Däremot tillgodoräknas inte flyget de samhällsekonomiska
            intäkter som uppstår genom tidsvinster vid resandet. Jag vill
            alltså framhålla att argumentet att flyget är så enormt miljöfientligt
            är överdrivet.
          </note>
          <note>
            Anders Castberger säger att socialdemokraterna vill ha en kö
            av köpare till hamnar. Om jag uttryckt mig på det sättet, tar
            jag tillbaks detta, Anders
          </note>
          <note>
            Castberger. Det räcker om Anders Castberger tar fram en köpare.
          </note>
          <note>
            Det har funnits en privat hamn i Sverige. Det var hamnen i Wallhamn.
            Hur gick det med den? Jo, kommunen fick överta hamnen. Det var
            inga socialister som satt på Tjörn och motsatte sig detta.
          </note>
          <note>
            Anders Castberger, som bor närmare Tjörn än mig, vet vilken politisk
            sammansättning som finns i kommunstyrelsen. Det är inte socialdemokraterna
            som styr.
          </note>
          <note type="speaker">
            Anf. 49 ANDERS CASTBERGER (fp):
          </note>
          <note>
            Fru talman! Det märks att socialdemokraternas och Sven-Gösta
            Signells argument blir svagare och svagare mot slutet av debatten.
            Varför skall jag ta fram några köpare till hamnar därför att vi
            i folkpartiet liberalerna vill att det skall vara tillåtet med
            privata hamnar? Det är inte vår uppgift som politiskt parti, eller
            statens uppgift, vilket kanske
          </note>
          <note>
            Sven-Gösta Signell svävar i villfarelse om, att ta fram köpare,
            sortera dem, ställa dem i kö eller bevilja någonting till dem.
            Ta i stället bort hindren för etablering och ta bort monopolen.
            Då behövs inga köer, eftersom det inte uppstår några köer.
          </note>
          <note>
            Därmed kan de köpare som eventuellt finns köpa vad de behöver
            och vill. Finns det inga köpare behöver man som politiker inte
            heller bekymra sig över det.
          </note>
          <note>
            Detta vore en rejäl politik, Sven-Gösta Signell.
          </note>
          <note>
            Men en sådan politik står inte socialdemokraterna för. Det finns
            ett annat alternativ i svensk politik som står för detta.
          </note>
          <note type="speaker">
            Anf. 50 SVEN-GÖSTA SIGNELL (s):
          </note>
          <note>
            Fru talman! Jag blir inte klok på Anders
          </note>
          <note>
            Castberger i denna debatt. Han talar om att vi socialdemokrater
            skall göra det möjligt att sälja hamnar. Det finns inget monopol
            på hamnar.
          </note>
          <note>
            Sedan säger Anders Castberger att det inte är politiska partier
            eller riksdagen som skall ta fram köpare. Vem är det då som skall
            ta fram köpare till dessa hamnar? Wallhamn på Tjörn är ett av
            de starkaste folkpartifästena i detta land. Jag är inte riktigt
            övertygad om det, men jag tror att det stämmer. Så har det i varje
            fall varit tidigare. Där lät man kommunen överta den privata hamnen.
          </note>
          <note>
            Sedan står Castberger här och skäller och pratar om att socialdemokraterna
            sätter hinder i vägen för att privatisera hamnar!
          </note>
          <note>
            Ett gott råd till Anders Castberger: Jag tror att vi skall sluta
            den här debatten, för ditt eget bästa. Jag tycker att du är en
            så pass hygglig pojk att jag vill rekommendera dig att göra det.
          </note>
          <note>
            I stället skall jag använda resten av tiden till att svara Viola
            Claesson, som säger att vi inte har gjort någonting för snabbtågen.
            Det är inte mer än en timme sedan kammaren avslutade en tidigare
            debatt, där man pratade om att de största investeringar som nu
            skall göras på något område inom järnvägstrafiken gäller just
            snabbtågen.
          </note>
          <note>
            Det finns stora planer. Såväl regeringen som SJ har en ambition
            att bygga ut järnvägstrafiken och då även snabbtågsförbindelserna.
            Vi har börjat med snabbtåg mellan Göteborg och Stockholm, och
            det kommer att bli sådana tåg även på andra sträckor.
          </note>
          <note>
            Vi har inte hindrat snabbtågsutbyggnaden. Om
          </note>
          <note>
            Viola Claesson tror att jag skulle ha utgjort ett hinder för
            snabbtågen, är nog det att överskatta mig.
          </note>
          <note type="speaker">
            Anf. 51 ANDERS CASTBERGER (fp):
          </note>
          <note>
            Fru talman! En får tacke för de fina och vänliga orden från Signell.
            Dem återgäldar jag naturligtvis gärna.
          </note>
          <note>
            Ändå är ju skärningspunkten här att när vi i folkpartiet liberalerna
            vill gå fram med privatisering av hamnar och flygplatser, ta bort
            monopolen för flygtrafik och annat som den här debatten har handlat
            om, då frågar dess värre socialdemokraterna: Men finns det någon
            som står och väntar på att få köpa allt detta?
          </note>
          <note>
            Den enkla sanningen är den att det spelar ingen roll om det står
            en kö av människor eller företag som vill köpa något av detta.
            Det är friheten som sådan att kunna etablera sig som är det viktiga,
            och det är politikernas ansvar att se till att den friheten finns.
          </note>
          <note>
            Det är vårt ansvar att ta bort de hinder och monopol och annat
            som finns i näringslivet. Det gäller sjöfarten och det gäller
            flygfarten och andra transportfrågor som vi här har diskuterat.
            Där kvarstår dess värre också efter den här debatten uppenbarligen
            en skillnad mellan socialdemokratin och folkpartiet liberalerna.
          </note>
          <note type="speaker">
            Anf. 52 VIOLA CLAESSON (v):
          </note>
          <note>
            Fru talman! Nu var det inte snabbtågen vi skulle diskutera, men
            eftersom Sven-Gösta Signell nämnde dem blev det på det här sättet.
            Jag tror inte att Sven-Gösta Signell var inne i kammaren under
            de tre och en halv timme som vi diskuterade infrastrukturinvesteringar.
            Under tre och en halv timmes tid försökte jag nämligen att få
            både Birger
          </note>
          <note>
            Rosqvist och kommunikationsministern eller någon annan lämplig
            person att svara på hur mycket av infrastrukturpengarna som skulle
            användas till järnvägarna. Inte en av dem har kunnat ge mig ett
            svar. Men kan Sven-Gösta Signell göra det nu, är jag mycket tacksam.
          </note>
          <note type="speaker">
            Anf. 53 FÖRSTE VICE TALMANNEN:
          </note>
          <note>
            Debatten gäller trafikutskottets betänkande 27.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande trafikutskottets betänkanden 1990/91:TU24
            och TU27.
          </note>
          <note>
            Trafikutskottets betänkande TU24
          </note>
          <note>
            Mom. 1 (trafikpolitikens mål och inriktning)
          </note>
          <note>
            Först biträddes reservation 3 av Viola Claesson med 20 röster
            mot 17 för reservation 4 av Hans
          </note>
          <note>
            Lindforss. 246 ledamöter avstod från att rösta.
          </note>
          <note>
            Härefter biträddes reservation 2 av Elving
          </note>
          <note>
            Andersson och Rune Thorén med 33 röster mot 17
          </note>
          <note>
            för reservation 3 av Viola Claesson. 235 ledamöter avstod från
            att rösta.
          </note>
          <note>
            Därpå biträddes reservation 1 av Kenth Skårvik m.fl. med 89 röster
            mot 38 för reservation 2 av
          </note>
          <note>
            Elving Andersson och Rune Thorén. 156 ledamöter avstod från att
            rösta.
          </note>
          <note>
            Slutligen bifölls utskottets hemställan med 130
          </note>
          <note>
            röster mot 88 för reservation 1 av Kenth Skårvik m.fl. 67 ledamöter
            avstod från att rösta.
          </note>
          <note>
            Mom. 12 (utgångspunkter för finansiering av överenskommelserna
            om trafiken och miljön i storstadsområdena)
          </note>
          <note>
            Först biträddes reservation 13 av Elving Andersson och Rune Thorén
            med 32 röster mot 17 för reservation 15 av Hans Lindforss. 236
            ledamöter avstod från att rösta.
          </note>
          <note>
            Härefter bifölls utskottets hemställan med 218
          </note>
          <note>
            röster mot 47 för reservation 13 av Elving
          </note>
          <note>
            Andersson och Rune Thorén. 19 ledamöter avstod från att rösta.
          </note>
          <note>
            Mom. 14 (ny teknologi inom vägtrafikområdet och ett elektroniskt
            betalsystem)
          </note>
          <note>
            Utskottets hemställan bifölls med 259 röster mot 22
          </note>
          <note>
            för reservation 17 av Viola Claesson. 4 ledamöter avstod från
            att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU27
          </note>
          <note>
            Mom. 1 (den allmänna inriktningen av investeringar för luftfarten)
          </note>
          <note>
            Först biträddes reservation 1 av Elving
          </note>
          <note>
            Andersson och Rune Thorén med 37 röster mot 32
          </note>
          <note>
            för reservation 2 av Viola Claesson och Hans
          </note>
          <note>
            Lindforss. 214 ledamöter avstod från att rösta.
          </note>
          <note>
            Härefter bifölls utskottets hemställan med 219
          </note>
          <note>
            röster mot 49 för reservation 1 av Elving Andersson och Rune
            Thorén. 18 ledamöter avstod från att rösta.
          </note>
          <note>
            Mom. 8 (privatisering av SAS)
          </note>
          <note>
            Utskottets hemställan bifölls med 195 röster mot
          </note>
          <note>
            86 för reservation 7 av Kenth Skårvik m.fl.
          </note>
          <note>
            Mom. 11 (nya riktlinjer för inrikes flygtrafik)
          </note>
          <note>
            Först bitträddes reservation 11 av Kenth Skårvik m.fl. med 89
            röster mot 20 för reservation 12 av
          </note>
          <note>
            Viola Claesson. 172 ledamöter avstod från att rösta.
          </note>
          <note>
            Härefter bifölls utskottets hemställan med 179
          </note>
          <note>
            röster mot 88 för reservation 1 av Kenth Skårvik m.fl. 18 ledamöter
            avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            6 § Ny jämställdhetslag, m.m.
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1990/91:AU17 Ny jämställdhetslag, m.m. (prop.
          </note>
          <note>
            1990/91:113).
          </note>
          <note type="speaker">
            Anf. 54 MONA SAINT CYR (m):
          </note>
          <note>
            Fru talman! Jag vill berätta för kammaren om en mellansvensk
            och medelstor kommun med ca
          </note>
          <note>
            35 000 invånare. 3 000 personer är anställda i kommunen. Av dem
            utgör omkring 2 400 kvinnor.
          </note>
          <note>
            Som vanligt återfinns de i huvudsak inom vårdsektorn, inom barn-
            och äldreomsorg men givetvis även inom administrativa kontorsarbeten.
          </note>
          <note>
            I den här kommunen tillsattes 1980 en arbetsgrupp.
          </note>
          <note>
            Det var efter jämställdhetslagens tillkomst.
          </note>
          <note>
            Kommunfullmäktige beslutade om detta och gav direktiv. 1981 var
            arbetet slutfört och riktlinjer uppdragna för jämställdhetsarbetet.
            Det var ett ambitiöst program med 57 målinriktade att-satser under
            olika viktiga rubriker.
          </note>
          <note>
            Förslaget gick ut på remiss. Remissyttrandena gav inte uttryck
            för någon negativism. Så -- vad hände sedan? Ingenting!
          </note>
          <note>
            1985 togs riktlinjeförslaget upp ur den byrålåda dit det hade
            förpassats. Förslaget reviderades av den rekonstruerade arbetsgruppen
            och sändes ut på en ny remissomgång. Där befinner det sig fortfarande
          </note>
          <note>
            1991, på tio års avstånd från det första ambitiösa programmet!
          </note>
          <note>
            Fru talman! Detta är bilden från en offentlig arbetsgivares insatser
            på jämställdhetsområdet.
          </note>
          <note>
            Det är bilden från en av Sveriges 284 kommuner.
          </note>
          <note>
            Det är också bilden från en socialdemokratiskt styrd kommun,
            en av 125 med socialdemokratisk majoritet. Det tänkta jämställdhetsarbetet
            i denna kommun rönte sålunda ett totalt ointresse.
          </note>
          <note>
            Jag vill inte påstå att det är utslagsgivande, men inte desto
            mindre kan man notera att socialdemokraterna i riksdagen gick
            emot den jämställdhetslag som antogs 1979. Den godtogs nämligen
            med en enda rösts övervikt.
          </note>
          <note>
            I den nyss beskrivna kommunen har inga röster höjts -- vare sig
            från politiskt eller från fackligt håll -- för att ett aktivt
            jämställdhetsarbete skall bedrivas eller för att jämställdhetsfrågor
            över huvud taget skall diskuteras eller beaktas. Det stora hindret
            för ett sådant arbete är att kommunledningen inte har velat ge
            sin inställning till känna och att det saknas en målinriktning.
          </note>
          <note>
            Utredaren av den jämställdhetslag som ligger till grund för dagens
            betänkande säger med anledning av det relaterade exemplet:
          </note>
          <note>
            ''Det framstår som alarmerande, att en så stor del av de tillfrågade
            kommunerna inte bedriver något som helst jämställdhetsarbete.
            Det är måhända inte en tillfällighet, att kommuner som arbetsgivare
            varit svarande i processer i AD i så många som elva mål rörande
            JämLs diskrimineringsförbud.''
          </note>
          <note>
            Till detta må därför läggas att i 26 av 34 mål i AD
          </note>
          <note>
            har frågorna rört diskriminering i samband med anställning. I
            22 av de nämnda 26 målen gällde det tjänster inom den offentliga
            sektorn, varvid primärkommunerna alltså svarade för hälften, dvs.
          </note>
          <note>
            elva.
          </note>
          <note>
            Fru talman! Mitt inledande exempel är intressant som beskrivande
            bakgrund till moderata samlingspartiets yrkande och reservation
            till förmån för JämOs tillsynsansvar. Vi vill nämligen vidga JämOs
            tillsyn till att gälla hela arbetsmarknaden. I dag får JämO endast
            tillgång till en liten, smal sektor på ca 10 %. Vad kan detta
            tillföra jämställdhetsarbetet, om vi på detta område inte bara
            vill ha en avläsbar effekt, utan en påtaglig och nödvändig sådan?
            För närvarande har tillsynen gällt finansbolag och advokatkontor.
            Vi tror att det vore betydligt mycket mer ändamålsenligt och intressant
            ur jämställdhetssynpunkt om JämO finge tillsyn också över bl.a.
            den offentliga sektorn liksom givetvis även över den icke obetydliga
            enskilda sektorn inom tjänste- och industriområdet.
          </note>
          <note>
            I direktiven till utredningen sägs: ''Av det förhållandet att
            hittills huvudsakligen offentliga arbetsgivare har varit svarande
            i mål enligt lagen får naturligtvis inte dras slutsatsen, att
            diskriminering förekommer mer inom offentlig verksamhet än inom
            privat. Utredaren bör dock närmare klarlägga orsaksförhållandena.''
            Vidare sägs att ''utredaren bör förutsättningslöst analysera resultatet
            av kartläggningen''. Jag har nyss relaterat del av kartläggningen.
          </note>
          <note>
            Utredaren har gjort den bedömningen att de förväntningar som
            vid lagens tillkomst ställdes på arbetsmarknadens parter inte
            har infriats i annat än mindre utsträckning. Hon konstaterade
            också att
          </note>
          <note>
            ''JämOs aktionsradie krympt i takt med att kollektivavtal avseende
            jämställdhetsarbetet har träffats på arbetsmarknaden. Genom att
            avtalen inte tillåter något ingripande från JämOs sida, avseende
            den helt övervägande delen av arbetsmarknaden, har lagens tillsynsinstrument
            blivit tämligen urholkat.''
          </note>
          <note>
            Slutsatsen är att huvuddelen av arbetsmarknaden täcks av avtal
            som utesluter JämOs tillsyn.
          </note>
          <note>
            Fru talman! Vi moderater har i våra kommittémotioner föreslagit
            att tiden är mogen att ge JämOs en fullt aktiv roll i det fortsatta
            jämställdhetsarbetet i syfte att göra det möjligt för riksdagen
            att nå upp till de ambitiöst uppsatta målen. Syftet med jämställdhetsavtalen
            måste ju vara att stärka och utveckla jämställdhetsarbetet.
          </note>
          <note>
            Detta var i alla fall målsättningen med föregående jämställdhetslag
            enligt dåvarande statsrådets uttalanden. Det är också vad vi nu
            föreslår att riksdagen skall uttala.
          </note>
          <note>
            Vår moderata slutsats är den att vi antingen skall ha en JämO
            med legaliserad fullmakt att utöva tillsyn över hela arbetsmarknaden
            eller att JämO-
          </note>
          <note>
            institutionen -- om lagstiftarna väljer att låta JämO
          </note>
          <note>
            förbli i stort sett tandlös -- med det närmast symboliska verksamhetsfält
            som återstår inte längre har något berättigande.
          </note>
          <note>
            Vi har valt att ge JämO såväl befogenhet som resurser till ett
            vidgat arbetsfält. Vi har sålunda jämfört med regeringens förslag
            velat anslå ytterligare 1 milj.kr. till JämO. Därmed yrkar jag
            bifall till vår reservation 31.
          </note>
          <note>
            Fru talman! Vi har till detta betänkande ännu ett antal reservationer.
            De gäller medelsanvisningen men också jämställdhetsplaner, skadestånd,
            jämställdhetsnämnd, förutsättningarna för jämställdhetsarbetet
            och betydelsen av privatisering av i dag offentliga kvinnojobb
            samt det parlamentariska inflytandet på jämställdhetsarbetet.
            Vi moderater stöder dessa reservationer men nöjer oss med det
            nämnda bifallsyrkandet för att hushålla väl med kammarens tid.
          </note>
          <note type="speaker">
            Anf. 55 CHARLOTTE BRANTING (fp):
          </note>
          <note>
            Fru talman! Folkpartiet liberalernas jämställdhetsrötter hittar
            vi hos rösträttsrörelsens liberala kvinnor: Ellen Hagen, Augusta
            Tonning,
          </note>
          <note>
            Elin Wägner och Selma Lagerlöf. När Frisinnade kvinnors riksförbund
            bildades 1921, för precis 70 år sedan, blev Sveriges första kvinnliga
            riksdagsledamot, Kerstin Hesselgren, dess ordförande.
          </note>
          <note>
            Folkpartiets vidare kamp för jämställdhet tar sin utgångspunkt
            i liberalismens människosyn, som sätter den enskilda individen
            i centrum. Hon skall vara fri att utvecklas utan att präglas av
            roller och fördomar.
          </note>
          <note>
            Eftersom kvinnor länge har varit diskriminerade, har många reformer
            som syftat till ökad jämställdhet varit särskilt viktiga för kvinnor:
            den allmänna rösträtten, särbeskattningen, utbyggnaden av barnomsorgen,
            jämställdhetslagen, pappaledigheten samt en mängd andra reformer.
            Vid alla dessa reformer har folkpartiet liberalerna varit pådrivande.
            Men mycket arbete återstår innan jämställdheten har förverkligats.
            Vi menar att det är dags för en ny jämställdhetsoffensiv. Det
            är dags för kvinnor och män att ge och få hälften var -- av arbete,
            pengar, ansvar och fritid. Det ställer krav på insatser, både
            politiska och andra, över ett mycket brett fält. Det handlar både
            om nya och viktiga attityder och attitydförändringar och om politiska
            reformer och förändringar.
          </note>
          <note>
            Det avgörande i en ny jämställdhetsoffensiv måste vara att göra
            jämställdheten till en mansfråga lika mycket som en kvinnofråga.
            En nyckel för att engagera männen är deras roll som pappor. Det
            räcker inte med att bygga ut barnomsorgen eller ens att göra den
            mer flexibel. Männen tar faktiskt bara ut ungefär 7 % av den sammanlagda
            föräldraledigheten. Det är ju onekligen ganska märkligt att vi
            i jämställdhetsdebatten inte har kommit längre än att det skrivs
            spaltmeter när en biskop tar två veckors pappaledighet; det anses
            vara en sensation. Det behövs sannerligen en ny kampanj för att
            killarna skall ta föräldraledighet.
          </note>
          <note>
            Mannen måste uppmuntras att utnyttja inte bara de lediga dagarna
            i samband med barnets födelse utan också andra former av föräldraledighet,
            såsom ledighet för vård av sjukt barn och deltidsarbete när barnen
            är små. För detta krävs inte bara förstående arbetsgivare, som
            har klart för sig att det är utvecklande för alla att ta hand
            om barn och att en kvinna eller man som ägnar tid åt detta får
            erfarenheter som är till nytta också i en rad andra situationer.
            Vi anser att de erfarenheter som föräldraledighet ger i många
            sammanhang bör räknas som en merit också i arbetslivet. Folkpartiet
            liberalerna föreslår också att ledigheten i samband med barns
            födelse på sikt byggs ut till 20 dagar.
          </note>
          <note>
            Detta framgår av reservation nr 13.
          </note>
          <note>
            Som gammal lärare anser jag att det är mycket viktigt med utbildning,
            det kanske bästa sättet att ge människor möjlighet att påverka
            sin egen situation. Målet måste vara valfrihet utan fördomar.
            I dagens skola görs mycket för att komma till rätta med de traditionella
            könsrollerna.
          </note>
          <note>
            Det handlar om information, positiva förebilder, läromedelsgranskning,
            fortbildning, pryo, uppdelning av praktiska göromål på ett icke
            traditionellt sätt osv. Vi i folkpartiet liberalerna var tidigt
            ute med att kräva att enkönad undervisning skulle accepteras vid
            t.ex. laborationer och dataarbete. Det har också regeringen accepterat,
            och det pågår försöksverksamhet. Vi tycker det är viktigt att
            den förstärks och utvidgas.
          </note>
          <note>
            Vi finner det också viktigt att pröva nya grepp i jämställdhetsarbetet
            inom utbildningen. Det bör självfallet ske kontinuerligt. Vi tror
            också att det vore på sin plats med en statlig utredning som fick
            till uppgift att lägga fram nya förslag. Men först måste läget
            kartläggas, och man måste skaffa sig en bild av de försök som
            pågår. Dessa skall utvärderas, varpå man kan komma med tips till
            utbildningsanordnare samt föreslå vilka beslut statsmakterna bör
            fatta för att verkligen främja en större jämställdhet i hela utbildningsväsendet.
          </note>
          <note>
            Jämställdhetslagen, som jag kommer in på litet senare, är begränsad
            till arbetslivet, vilket också
          </note>
          <note>
            Mona Saint Cyr var inne på. Men i vår tid med stora behov av
            vidareutbildning och omskolning kan gränsen mellan förvärvsarbete
            och utbildning inte vara annat än flytande. Genom studiesociala
            åtgärder och lagstadgade studieledighetsrättigheter har utbildning
            och förvärvsarbete faktiskt flätats samman. Vi anser därför att
            den utredning som vi förordar också bör överväga om inte jämställdhetslagen
            kan utformas så att den är tillämplig även på utbildningsområdet.
            Det har vi framfört i reservation 17.
          </note>
          <note>
            Utsikterna på arbetsmarknaden är alltjämt sämre för kvinnorna
            än för männen. Kvinnor har i genomsnitt 70 % av männens lön och
            ca 80 % om de jobbar heltid. Forskning visar att en mycket liten
            del av löneskillnaden kan förklaras i skillnader i utbildning
            och annat kunskapskapital. Kvinnor har med andra ord sämre avkastning
            på utbildning och arbetslivserfarenhet än män. Forskning visar
            också att detta främst beror på kvinnors högre bortovaro från
            arbetet. I dag kan vi konstatera att löneskillnaderna ökar mellan
            kvinnor och män.
          </note>
          <note>
            Folkpartiet liberalerna har därför krävt en översyn på detta
            område.
          </note>
          <note>
            Nyligen presenterade Statsanställdas Förbund en lönestatistik
            som visade på ca 4 000 kr. skillnad i lön mellan deras kvinnliga
            och manliga medlemmar.
          </note>
          <note>
            Nästan 1 000 kr. av dessa pengar kunde hänföras till direkt lönediskriminering
            på grund av kön och ingenting annat. Folkpartiet liberalerna och
            centern har i reservation 7 påtalat att det är bra att regeringen
            nu har tillsatt en utredning om löneskillnaderna mellan kvinnor
            och män. Vi hade naturligtvis helst sett en parlamentarisk utredning,
            eftersom vi anser att oppositionen har viktiga synpunkter att
            framföra i frågan. Det allra viktigaste är dock att utredare får
            ett konkret uppdrag att utforma ett arbetsvärderingsinstrument
            och därmed pröva de regler som finns i EG för likalöneprinciper
            och arbetsvärdering.
          </note>
          <note>
            Fru talman! Vi har många gånger under jämställdhetsdebatterna
            diskuterat de s.k.
          </note>
          <note>
            offentliga monopolen inom vård, omsorg och utbildning. Därför
            skall jag bara helt kort nämna att vi naturligtvis fortfarande
            tror att hundratusentals kvinnor skulle få flera arbetsgivare
            att välja mellan, om man släppte loss den kvinnliga entreprenörsandan.
            Det skulle ge dem en starkare position inte minst när det gällde
            att få inflytande och förbättrade arbetsvillkor. På detta område
            vill regeringen föra en politik som innebär att kvinnor fortfarande
            i stor utsträckning är hänvisade till en enda arbetsgivare. Man
            konstaterar i propositionen att det inte finns någon grund för
            antagandet att kvinnors förhållanden på arbetsmarknaden -- såväl
            lönemässigt som i fråga om inflytande -- skulle förbättras om
            verksamheten bedrevs i både offentlig och privat regi. Det är
            en uppfattning som vi i folkpartiet liberalerna tar kraftigt avstånd
            från.
          </note>
          <note>
            Vi tror helt enkelt att regeringen har fel.
          </note>
          <note>
            En förutsättning för kvinnornas höga arbetskraftsdeltagande är
            en väl fungerande barnoch äldreomsorg. Vi vet erfarenhetsmässigt,
            inte minst genom långtidsutredningens betänkande --
          </note>
          <note>
            att kvinnorna fortfarande har huvudansvaret för barnen. Även
            ansvaret för den äldre generationen vilar i huvudsak på kvinnorna.
            Om inte samhället kan erbjuda bra omsorg om barn och äldre kommer
            kvinnorna för all framtid att få en svagare ställning på arbetsmarknaden
            än män. Också av den anledningen är kravet på ett upprivande av
            de offentliga vård- och omsorgsmonopolen oerhört väsentligt för
            att främja jämställdheten. Vi vet t.ex.
          </note>
          <note>
            att alternativt driven barnomsorg ofta, men naturligtvis inte
            alltid, är billigare än den kommunalt drivna. Det kan ha olika
            orsaker. I de föräldrakooperativt drivna daghemmen är det föräldrarnas
            arbetsinsatser och i de personalkooperativt drivna daghemman är
            det personalens extra arbetstillsatser som kan jämföras med andra
            småföretagares.
          </note>
          <note>
            Dessutom finns i den enskilda verksamheten det uttalade ekonomiska
            ansvar och de korta beslutsvägar som många kommuner nu genom resultatenheter
            och decentralisering framgångsrikt försöker överföra till de kommunala
            barnstugorna.
          </note>
          <note>
            Det är utmärkt. Den större kostnadseffektiviteten i de enskilda
            alternativen kan, som vi ser det, ge två positiva effekter. Dels
            innebär förekomsten av billigare alternativ i sig att vi kan få
            fler platser inom t.ex. barn- och äldreomsorg för en viss summa
            pengar. Dels kan erfarenheterna föras över till de offentligt
            drivna verksamheterna och därmed bidra till att kostnadseffektiviteten
            ökar.
          </note>
          <note>
            Vad är det egentligen som gör att socialdemokraterna fortfarande
            spjärnar emot i de här frågorna och inte släpper loss den skapande
            kvinnliga entreprenörsandan fullt ut? Jag har faktiskt fortfarande
            mycket svårt att förstå vad man är rädd för.
          </note>
          <note>
            Fru talman! Låt mig så övergå till att kommentera jämställdhetslagen.
            Vi i folkpartiet liberalerna har alltid känt ett speciellt ansvar
            för den här lagen, eftersom det var vi som i strid med bl.a.
          </note>
          <note>
            socialdemokraterna drev fram den. Vi känner därför ett starkt
            ansvar för att den skall fungera så bra som möjligt. Vi har många
            gånger krävt förbättringar och preciserat dessa i olika motioner.
          </note>
          <note>
            Några av våra förslag har vi fått igenom, andra inte.
          </note>
          <note>
            Dispositionen av lagförslaget skiljer sig från den hittillsvarande
            lagstiftningen, men i sak uppvisar förslaget inte tillräckliga
            förändringar. Det är en besvikelse. Det arbete som har föregått
            propositionen, utredningen och remissarbetet har visat att lagstiftningen
            behöver reformeras. Men regeringen har inte varit beredd att gå
            lika långt som utredningen, vilket vi beklagar.
          </note>
          <note>
            Genom jämställdhetslagen ges riktmärken för hur jämställdhetsarbetet
            bör bedrivas. Lagen skall utgöra ett skydd för enskilda mot diskriminering
            på grund av kön. Bakom lagstiftningen ligger övertygelsen om att
            förbud mot könsdiskriminering har en betydelsefull uppgift att
            fylla som ett medel att driva på utvecklingen. Vi menar att lagen
            ger ett väsentligt och påtagligt uttryck för samhällets erkännande
            av principen om jämställdhet mellan kvinnor och män. Det som händer
            i arbetslivet är centralt för strävandena mot jämställdhet mellan
            kvinnor och män och kan indirekt även leda till återverkningar
            inom en del andra samhällsområden. Som jag sade tidigare anser
            vi att tiden nu är mogen för att överväga om inte jämställdhetslagen
            också skulle kunna göras tillämplig på förhållandena inom utbildningsområdet.
          </note>
          <note>
            Den nu gällande jämställdhetslagen lägger huvudansvaret för de
            aktiva åtgärderna för att främja jämställdheten i arbetslivet
            på arbetsmarknadens parter. Det förutsattes att arbetsgivaren
            och arbetstagaren skulle finna de arbetsmetoder och lösningar
            som bäst passade deras förhållande. Vi kan nu konstatera att denna
            förhoppning inte har infriats i någon nämnvärd omfattning. Den
            utvärdering som utredningen gjort har visat att det har funnits
            en betydande passivitet när det gäller jämställdhetsfrågorna på
            både arbetstagar- och arbetsgivarsidan. De jämställdhetsavtal
            som har träffats är faktiskt ganska allmänt hållna och har bedömts
            i de flesta fall inte kunna leda till någon skadeståndsskyldighet.
            Utredaren har kommit fram till att det finns anledning att skärpa
            kraven på arbetsmarknadens parter. Vi i folkpartiet liberalerna
            delar den uppfattningen. Vi tycker att det är anmärkningsvärt
            att regeringen trots erfarenheterna från det ganska omfattande
            utredningsarbete som har ägt rum inte har varit beredd att lägga
            fram förslag om en verkligt förändrad reglering.
          </note>
          <note>
            Det kan naturligtvis diskuteras hur en sådan skärpning skall
            ske. Vi i folkpartiet liberalerna har slutligen fastnat för det
            förslag som utredningen lade fram. Det innebär att endast jämställdhetsavtal
            som har minst det innehåll som anges i jämställdhetslagen skall
            kunna ersätta lagens regler. När det gäller tillsynen över efterlevnaden
            av avtalen blir det jämställdhetsombudsmannen, JämO, som skall
            agera för att förmå arbetsgivaren att vidta en viss åtgärd, om
            det inte finns avtal som uppfyller lagens krav när det gäller
            innehållet. JämO har då att utgå från de krav som lagen ställer.
            Uppfyller däremot avtalet lagens minimikrav, är det arbetstagarnas
            organisationer som skall påtala avtalsbrott. Det innebär att samhället
            ställer vissa krav på parterna när det gäller innehållet i avtalen
            men, när dessa krav är uppfyllda, överlåter man åt parterna att
            själva svara för kontrollen av att avtalen efterlevs.
          </note>
          <note>
            Om JämO finner att ett jämställdhetsavtal som träffats inte uppfyller
            lagens krav enligt §§ 4--11 i den föreslagna jämställdhetslagen
            kan JämO agera genom att hos jämställdhetsnämnden begära vitesföreläggande
            mot arbetsgivaren.
          </note>
          <note>
            Jag medger att väldigt mycket av detta är tekniskt och att man
            bör fundera både en och två gånger innan man kan förstå vad de
            olika delarna i förslaget egentligen betyder. Vi har emellertid
            i våra reservationer 32 och 35 pekat på hur man både praktiskt
            och teoretiskt skulle kunna lösa frågan på ett riktigt och bra
            sätt.
          </note>
          <note>
            Folkpartiet liberalerna har under en lång tid krävt förändringar
            av reglerna vid s.k. anställningsfallen.
          </note>
          <note>
            I den nuvarande lagstiftningen och i regeringens förslag har
            den person som missgynnats på grund av kön rätt till ideellt skadestånd.
            Däremot får hon eller han inte rätt till det som tvisten egentligen
            gäller, nämligen tjänsten. Vi menar att det av mer principiella
            skäl vore rimligt att domstolen också på yrkande av den diskriminerade
            kunde ge den personen rätt till den sökta tjänsten. Om en arbetsgivare
            inte vill ta emot denna person eller om det anses vara omöjligt,
            bör det, som fallet är enligt anställningsskyddslagens § 39, finnas
            en möjlighet för arbetsgivaren att lösa personen från anställningen.
          </note>
          <note>
            Över huvud taget finns det anledning att, på sätt som också utredningen
            framfört, kraftigt höja skadeståndsbeloppen i dessa mål. Självfallet
            kan fasta belopp för de skadestånd som skall utgå inte fastställas
            i lagstiftningen. Hänsyn måste bl.a. tas till arbetsgivarens ekonomiska
            förhållanden. Ett belopp som för en arbetsgivare inte är särskilt
            kännbart kan för en annan kanske innebära konkurs. Hänsyn av detta
            slag torde främst bli aktuella i mål där arbetsgivaren är en småföretagare.
            I de flesta fall menar vi att det är rimligt med skadestånd som
            motsvarar arbetsgivarens kostnad för att lösa en anställd från
            anställningen.
          </note>
          <note>
            Utredningens redovisningar och JämOs undersökning om sexuella
            trakasserier på arbetsplatserna visar att det på åtskilliga håll
            råder allvarliga missförhållanden. Vi anser därför att det är
            väl motiverat att stärka skyddet mot sexuella trakasserier. Även
            på denna punkt väljer regeringen att inte följa utredningens förslag.
            I
          </note>
          <note>
            stället föreslår man ett förbud mot trakasserier från arbetsgivare
            för det fall en anställd har avvisat arbetsgivarens sexuella närmanden
            eller anmält arbetsgivaren för könsdiskriminering. Regeringen
            har inte velat betrakta sexuella trakasserier som otillåten könsdiskriminering.
            I stället hänvisar man till brottsbalkens regler, och det gör
            även utskottets majoritet.
          </note>
          <note>
            Vi delar utredningens uppfattning att det finns ett behov av
            att i jämställdhetslagen ta in en bestämmelse som innebär att
            förbjuden könsdiskriminering föreligger om arbetsgivaren utsätter
            en arbetstagare för sexuella trakasserier eller för trakasserier
            på grund av en anmälan om könsdiskriminering -- detta givetvis
            under förutsättning att trakasserierna direkt eller på ett påtagligt
            sätt påverkar anställningsförhållandena.
          </note>
          <note>
            Enligt vår mening finns det också skäl att föreslå en laglig
            reglering av arbetsdomstolens och tingsrätternas sammansättning
            i mål enligt jämställdhetslagen.
          </note>
          <note>
            Fru talman! När det gäller den viktiga frågan om hur kvinnovåld
            skall kunna minskas vill jag hänvisa till det betänkande från
            socialutskottet där folkpartiet liberalerna föreslår 3 milj.kr.
            utöver regeringens förslag till kvinnojourerna. Vidare föreslås
            där besöksförbud och en ökad satsning på bl.a. överfallslarm.
          </note>
          <note>
            Till sist vill jag gärna säga att jag är glad för att vi i utskottet
            har lyckats att åstadkomma en så gott som enig skrivning -- det
            är bara vänsterpartiet som har reserverat sig -- i frågan om EG
            och kvinnorna. Vi pekar bl.a. på EG-administrationens aktivitet
            på jämställdhetsområdet och på vikten av att svenska kvinnor kan
            vara med och påverka den framtida utvecklingen inom Europa. Det
            är alltså en positiv
          </note>
          <note>
            EG-skrivning.
          </note>
          <note>
            Jag ställer mig självfallet bakom de reservationer som folkpartiet
            liberalerna har skrivit under, men jag yrkar bifall bara till
            reservationerna nr 2, 32 och
          </note>
          <note>
            49.
          </note>
          <note>
            Anf. 56 MARIANNE ANDERSSON i
          </note>
          <note>
            Vårgårda (c):
          </note>
          <note>
            Fru talman! Som vanligt är det övervägande kvinnor som deltar
            i jämställdhetsdebatten.
          </note>
          <note>
            Undantaget är Gustav Persson, som traditionsenligt för socialdemokraternas
            talan, och det är ju bra. Egentligen är det inte så underligt
            att det är vi kvinnor som deltar i denna debatt. Det är lättare
            för oss kvinnor att se ojämlikheten mellan kvinnor och män. Vi
            möter ständigt orättvisorna, och vi känner igen dem. Våra erfarenheter
            gör också att det är lättare för oss att förstå olika kvinnors
            situation. Men när fler kvinnor kommer in på olika områden tror
            jag att denna förståelse kommer att öka även bland män, och så
            har ju redan skett.
          </note>
          <note>
            Svenska kvinnor har det i de flesta avseenden bättre än kvinnor
            i andra länder. Vi ligger på andra plats i världen efter Finland
            enligt en FN-rapport som vi fick del av i morse. Ändå återstår
            mycket att göra innan vi har uppnått ett jämställt samhälle. Jag
            menar då ett samhälle där vi tar vara på olikheterna, så att varje
            människas förmåga kommer till sin rätt på lika villkor.
          </note>
          <note>
            Vi centerkvinnor har en lång tradition av aktivt och konkret
            pådrivande arbete för att förbättra kvinnors situation.
          </note>
          <note>
            Man kan säga att kvinnor och män lever i olika världar.
          </note>
          <note>
            Kvinnorna har de tyngsta och mest monotona jobben med det lägsta
            lönerna. Löneskillnaderna har t.o.m. ökat under senare tid. Kvinnorna
            arbetar ofta deltid. Kvinnorna tar huvudansvaret för hem och familj,
            vilket leder till en stressad situation. Kvinnor drabbas oftare
            av belastningsskador än vad män gör. De senaste tio åren har kvinnornas
            sjukfrånvaro ökat med 50 %
          </note>
          <note>
            och männens med 10 %. Det är alarmerande siffror som inte kan
            accepteras. Åtgärder för att förbättra kvinnors arbetsmiljö måste
            därför prioriteras. Över huvud taget bör kvinnors ohälsa tas på
            större allvar, och mer forskning behöver ske på det området.
          </note>
          <note>
            Trots att nästan lika många kvinnor som män finns i arbetslivet
            har vi den kanske mest könsuppdelade arbetsmarknaden i världen.
            Kvinnor återfinns inte särskilt ofta i ledande befattningar. Kvinnor
            drabbas hårdare av den svåra arbetsmarknadssituationen som vi
            har nu än vad män gör. Många traditionella kvinnoryrken rationaliseras
            bort eller försvinner på grund av den tekniska utvecklingen. Samhällets
            resurser för fritidsverksamhet och idrott går i större utsträckning
            till män och pojkar än till kvinnor och flickor.
          </note>
          <note>
            Det finns många fler exempel. Men jag är inte ute efter att komma
            med en heltäckande eländesbeskrivning utan efter att visa på behovet
            av fortsatt positivt jämställdhetsarbete inom alla områden.
          </note>
          <note>
            Jämställdhetsarbetet handlar i mycket stor utsträckning om att
            förändra attityder och fördomar. Just det kan vi inte besluta
            om i riksdagen. Men vi kan hjälpa attitydförändringarna på traven
            genom att ständigt hålla debatten levande och genom att ge förutsättningarna.
            Det finns en hel del områden där riksdagen kan fatta beslut som
            bidrar till ökad jämställdhet.
          </note>
          <note>
            Den största delen av den här debatten handlar om förslaget till
            ny jämställdhetslag. Den första lagen genomfördes om jag minns
            rätt under den tid centern satt i regeringsställning och Karin
          </note>
          <note>
            Andersson var jämställdhetsminister. Det är nu ett tag sedan,
            och det är klart att lagen är mogen för revidering.
          </note>
          <note>
            Det nya förslaget heter följdriktigt ''Olika på lika villkor''.
            Det tycker vi är ett bra namn. Däremot har vi en hel rad synpunkter
            på innehållet i förslaget.
          </note>
          <note>
            Vi har inte mindre än 18 reservationer fogade till det här betänkandet
            där centerpartiet antingen står ensamt eller tillsammans med andra.
            Jag skall gå igenom de flesta av dem. Karin Starrin kommer senare
            att ta upp frågan om kvinnors arbetsmiljö, varför jag inte går
            in på det området.
          </note>
          <note>
            Den första reservationen gäller förutsättningarna för jämställdhet
            där vi pekar på nödvändigheten av att låta mäns och kvinnors erfarenheter
            och värderingar komma till uttryck i samhällsarbetet.
          </note>
          <note>
            Först då får vi ett bra underlag för politiska och fackliga beslut
            och bidrar på det sättet till ett mänskligare arbets- och näringsliv.
            Det självklara målet är att kvinnor och män skall ha likvärdiga
            sociala och ekonomiska möjligheter och möjlighet att dela på föräldraansvar
            och hemarbete. Det bör föras en vidgad debatt på dessa områden.
            Vi tar också upp betydelsen av attitydpåverkan för att beslut
            på jämställdhetsområdet skall upplevas som motiverade.
          </note>
          <note>
            Kvinnors sämre villkor på arbetsmarknaden leder också till sämre
            villkor när det gäller sjukdom, arbetslöshet och pensionering.
            Vi menar att de sociala trygghetssystemen måste ändras så att
            de utgår från grundtrygghetsprincipen med möjligheter till individuell
            påbyggnad. Exempel på detta är våra förslag om höjd grundpension,
            allmän arbetslöshetsförsäkring och vårdnadsersättning.
          </note>
          <note>
            I en annan reservation tillsammans med moderater och folkpartister
            pekar vi på den bristande valfriheten för kvinnor i den offentliga
            sektorn. Vi vill öppna fler möjligheter för kvinnor att starta
            egna företag inom vård, omsorg och utbildning.
          </note>
          <note>
            Det ger kvinnor fler valmöjligheter, och kvinnors kunskaper och
            erfarenheter tas till vara på ett bättre sätt.
          </note>
          <note>
            Vi i centern trycker också hårt på kvinnors företagande i ett
            regionalpolitiskt perspektiv. Det är oerhört viktigt att kvinnors
            arbetsmarknad breddas för att man skall kunna utveckla utsatta
            regioner och hindra kvinnors flykt från dessa områden. Kvinnor
            är nödvändiga för att hela
          </note>
          <note>
            Sverige skall kunna leva! Utvecklingsfonderna har här en stor
            uppgift som stöd och hjälp för kvinnliga företagare. Vi välkomnar
            att riksdagen har kunnat fatta beslut om de krav som vi har fört
            fram länge om att utvecklingsfondernas ansvar även skall gälla
            tjänstesektorn. Vi beklagar dock indragningen av
          </note>
          <note>
            1,6 miljarder av utvecklingsfondernas utlånningsmedel. I den
            omställningsperiod och svåra arbetsmarknadsssituation som vi nu
            befinner oss i är det besvärande.
          </note>
          <note>
            Jag yrkar bifall till reservation nr 11.
          </note>
          <note>
            Centern har länge drivit kravet på arbetsvärdering av olika yrkessektorer
            för att kartlägga skillnader och analysera bakgrunden till att
            kvinnodominerade yrken oftast värderas lägre än yrken där män
            dominerar. Målet är naturligtvis lika lön för likvärdigt arbete.
            Ett system med arbetsvärdering finns i dag inom EG. Vi anser att
            den utredning som regeringen nu föreslår har för låga ambitioner,
            eftersom man där nöjer sig med att analysera möjligheterna att
            använda arbetsvärdering som ett instrument för jämförelser.
          </note>
          <note>
            Tiden måste nu vara mogen att gå längre, och vi föreslår därför
            att utredningen skall vara parlamentarisk och få direktiv att
            utforma arbetsvärderingsinstrumentet till ett konkret förslag,
            både när det gäller organisatoriska rutiner för att värdera olika
            arbeten och en faktisk värdering av olika yrkessektorer. I det
            sammanhanget bör EGs regler också prövas.
          </note>
          <note>
            Det här är en av de viktigaste frågorna för att det skall bli
            förutsättningar för bättre villkor på arbetsmarknaden. Det är
            ganska obegripligt att regeringen är så försiktig. Jag vill därför
            ställa följande fråga till både Gustav Persson och jämställdhetsminister
            Margot Wallström som är här i dag: Varför är ni så försiktiga?
            Varför kan inte vi i
          </note>
          <note>
            Sverige gå före på det här området?
          </note>
          <note>
            Jag yrkar bifall till reservation nr 7, som folkpartiet också
            har ställt sig bakom.
          </note>
          <note>
            Vi centerpartister vill också öka trycket på arbetsmarknadens
            parter att arbeta för att nå målet lika lön för lika eller likvärdigt
            arbete. De bör därför årligen till JämO redovisa vad de har gjort
            för att nå målet. Därigenom kan arbetet påskyndas.
          </note>
          <note>
            Vi tar upp detta i reservation nr 42.
          </note>
          <note>
            Jämställdhetslagen har hittills omfattat det arbetsrättsliga
            området, och i förslaget finns inget förslag på utvidgning. Vi
            anser att lagen nu bör vidgas till att gälla fler områden och
            då i första hand utbildningen, eftersom den har en så avgörande
            betydelse för jämställdheten. Dessutom blir sambandet mellan utbildning
            och arbetsliv allt starkare. Det är positivt att JämO nu får möjlighet
            att bedriva informations- och rådgivningsverksamhet även inom
            utbildningsområdet. Men vi anser inte att de skäl som utskottsmajoriteten
            anför mot en utvidgning av lagen är bärande. Vi tycker att regeringen
            skall återkomma till riksdagen med ett förslag om utvidgning.
          </note>
          <note>
            Utbildningsområdet har över huvud taget stor betydelse när det
            gäller jämställdheten. Det gäller läroplansarbetet, lärarutbildningen
            och läromedlen, dvs. hela utbildningsväsendet ifrån förskola,
            ungdomsskola och högskola till forskning.
          </note>
          <note>
            Det är det området som har den största betydelsen.
          </note>
          <note>
            Förebilder är viktiga för barn. Bl.a. genom förebilder lär de
            sig vad som är manligt och vad som är kvinnligt. Därför är det
            i högsta grad otillfredsställande att nästan alla förskole-, lågstadie-
            och mellanstadielärare är kvinnor. Det här är ett starkt skäl
            för att ytterligare stärka arbetet för en mindre könsuppdelad
            arbetsmarknad än den vi har i dag.
          </note>
          <note>
            I förstone kan regeringens förslag om obligatorisk jämställdhetsplan
            i företagen låta bra. Det är klart att alla företag behöver, mår
            bättre och med säkerhet fungerar bättre om medarbetarnas resurser
            tas till vara på bästa sätt. Det gör man om arbetslivet är jämställt.
            Vi tror att ett sådant tvång bara skulle uppfattas som ännu ett
            byråkratiskt påfund som kommer uppifrån -- särskilt gäller det
            de mindre företagen. En sådan åtgärd kan därför motverka sitt
            syfte.
          </note>
          <note>
            Ingen uppföljning eller kontroll av planerna föreslås heller.
            Dessa planer riskerar därför att bli ett slag i luften. Det bör
            i stället vara i företagets eget intresse att i samråd med de
            fackliga organisationerna utforma en policy för jämställdhetsarbetet
            inom företaget som kan följas upp och revideras med jämna mellanrum.
            Detta bör vara frivilligt. Jämställdheten bör vara ett naturligt
            inslag i arbetslivet.
          </note>
          <note>
            En fråga som har större betydelse för jämställdheten är att 90
            % av arbetsmarknaden i dag är undantagen från JämOs insyn på grund
            av kollektivavtal. Lagen har därigenom ofta urholkats. I det nya
            lagförslaget föreslås nu igen att reglerna om aktiva åtgärder
            skall kunna ersättas av sådana avtal. Vi motsätter oss detta.
            Vi anser att det här finns tillräckligt starka skäl för att frångå
            principerna om kollektivavtal. Vi anser att kollektivavtal inte
            skall kunna skydda delar av arbetsmarknaden från JämOs tillsyn.
            Dessutom måste JämO få möjlighet till insyn och rätt att inhämta
            uppgifter från arbetsgivare. Vi föreslår därför att lagen skall
            gälla hela arbetsmarknaden och inte kunna ersättas med regler
            i kollektivavtal.
          </note>
          <note>
            Jag yrkar bifall till vår reservation nr 33.
          </note>
          <note>
            Sexuella trakasserier på arbetsplatsen är ett högt påtagligt
            problem för många kvinnor. Det kan aldrig accepteras. Vi vill
            utvidga lagen till att gälla förbud mot sexuella trakasserier
            även om de inte direkt är förenade med hot och/eller försämring
            av arbetsvillkoren. Blotta förekomsten av trakasserier på en arbetsplats
            måste enligt vår uppfattning förbjudas och kunna leda till att
            den som trakasserar ställs till ansvar.
          </note>
          <note>
            Beträffande påföljden anser vi att skadestånden för brott mot
            jämställdhetslagen måste höjas till en sådan nivå att de avskräcker
            från att begå brott.
          </note>
          <note>
            Även ekonomiskt skadestånd bör komma i fråga, eftersom det är
            svårt att ha en annnan nivå på skadeståndet än i andra mål. Vi
            anser att detta skall utges som kompensation från utebliven lön
            och andra utlägg. Vi föreslår att regeringen skyndsamt skall återkomma
            till riksdagen med förslag om de lagändringar som behövs för att
            genomföra detta.
          </note>
          <note>
            Vi menar också att jämställdhetsnämnden skall avskaffas och dess
            uppgifter föras över till JämO.
          </note>
          <note>
            Det kan inte vara meningsfullt att i dessa rationaliseringstider
            behålla en nämnd som inte har avgjort ett enda ärende. Regeringen
            bör även i denna fråga återkomma till riksdagen med förslag till
            de lagändringar som behövs när nämnden skall avskaffas.
          </note>
          <note>
            Arbetsdomstolen och dess sammansättning har stor betydelse för
            behandlingen av ärenden som kommer dit. Eftersom domstolen i dag
            domineras av män finns det risk för att bedömningen inte blir
            helt objektiv. Detta riktar jag inte mot männen som en anklagelse
            för att de medvetet misskrediterar kvinnor. Det är bara så, att
            kvinnors och mäns erfarenheter och språk skiljer sig åt så mycket
            att vi ofta har svårt att förstå varandra. En mer allsidig sammansättning
            av arbetsdomstolen skulle undanröja detta. Vi anser också att
            särskilda insatser behövs för att öka domarnas medvetenhet och
            kunskaper i jämställdhetsfrågor.
          </note>
          <note>
            Vi tycker, avslutningsvis, att det är bra att regeringen nu föreslår
            ett projekt för att förbättra samarbetet mellan myndigheter och
            frivilliga organisationer när det gäller våld mot kvinnor.
          </note>
          <note>
            Därför vill vi utöka anslaget för detta projekt med
          </note>
          <note>
            2 milj.kr. för att särskilt satsa på spridning av insatserna
            över hela landet.
          </note>
          <note>
            Fru talman! Med våra förslag till förändringar skulle jämställdhetslagen
            skärpas betydligt och därmed bli mer verksam än med de förslag
            till förändringar som regeringen har lagt fram. Med detta vill
            jag, säga att jag givetvis står bakom alla de reservationer där
            centern finns med. Av tidsskäl nöjer jag mig med att yrka bifall
            till reservationerna nr 7, 9, 11 och 33.
          </note>
          <note type="speaker">
            Anf. 57 MAGGI MIKAELSSON (v):
          </note>
          <note>
            Fru talman! Det finns i dag fler kvinnor än män i
          </note>
          <note>
            Sverige. Ändå betraktas vi ofta som en minoritet.
          </note>
          <note>
            Kvinnor ses, på samma sätt som barn, handikappade och äldre,
            som en särskild grupp som avviker från det normala. Med andra
            ord behandlas vi som en minoritet trots att vi är fler. Hur kan
            detta komma sig? Ja, det är inte en slump eller en förarglig miss,
            utan helt enkelt ett bra exempel på hur maktstrukturen i samhället
            ser ut. Vi lever i ett samhälle där mannen är normen. Män och
            det män gör värderas högre än kvinnor och det kvinnor gör.
          </note>
          <note>
            Den manliga maktstrukturen har påverkat oss alla -- både kvinnor
            och män. Många av oss kvinnor tar på oss ansvaret och känner skuld
            för att vi är underordnade männen. Därför är också underordningen
            ibland svår att se i vardagen.
          </note>
          <note>
            Statistiken över hur fördelningen av samhällets resurser ser
            ut talar dock sitt tydliga språk. Det gäller t.ex. löner; kvinnor
            har generellt sett lägre löner än män. Det gäller arbetstider;
            kvinnor har sämre arbetstider än män. Det gäller positioner i
            näringslivet; det är inte kvinnor som sitter i bolagsstyrelser
            eller som är verkställande direktörer.
          </note>
          <note>
            Det gäller även våldet mot kvinnorna i samhället.
          </note>
          <note>
            Våldet mot kvinnor är det tydligaste uttrycket för kvinnors underordning
            i samhället. Det mesta våldet sker dessutom fortfarande inom hemmets
            väggar. Det sexuella våldet har fått ökad uppmärksamhet i massmedia,
            men sällan förs ett resonemang om bakgrunden och orsakerna till
            våldet mot kvinnor. Jag har personligen en känsla av att vi just
            nu är inne i en period när det blivit mer tillåtet att utöva våld
            mot kvinnor och uttala kvinnoförakt. Vi har tidigare haft en del
            uppmärksammade domar. Jag tänker t.ex. på styckmordsrättegången.
            Det finns också andra exempel på domar som visar att kvinnor värderas
            på ett annat sätt än män.
          </note>
          <note>
            Förtrycket eller, med ett annat ord, överordningen har alltså
            två ansikten -- dels ett klassbundet där överklassen -- makthavarna
            -- systematiskt har utnyttjat de arbetande, dels ett könsbundet
            där männen som grupp systematiskt utnyttjat kvinnorna. Jag tycker
            här att de borgerliga partierna har en felsyn när de tror att
            jämställdhet handlar om attitydförändringar. Det är självklart
            viktigt att ändra attityder i samhället, men om man skall förändra
            samhället, så att man får ett jämställt samhälle där män och kvinnor
            har samma värde, måste man också ändra på de underliggande maktstrukturerna.
            Det krävs alltså att vi ändrar på båda dessa maktstrukturer. Det
            kan bara ske genom att kvinnorna blir medvetna om och själva kan
            se förtrycket.
          </note>
          <note>
            Kvinnors kamp för självständighet och jämlikhet är, som vi har
            hört tidigare, inget nytt. Det har en lång historia. Det var faktiskt
            så sent som 1920 som gifta kvinnor fick rätt att ta ett arbete
            utan makens medgivande, och inte förrän 1939 infördes förbud mot
            att avskeda kvinnor som gifte sig eller fick barn. Fortfarande
            tio år efter det att jämställdhetslagen trädde i kraft kan vi
            se att vi har långt kvar innan vi har uppnått jämställdhet.
          </note>
          <note>
            Fortfarande betraktas kvinnor som ting som är till för att behaga
            mannen. Ett sådant exempel hittade jag i en av morgontidningarna.
            Jag har en kopia av det här. Ett stort företag annonserar inför
            Mors dag med en huvudlös kvinnokropp som skall göra far glad,
            som det står i texten. Vi kommer från vänsterpartiets sida att
            anmäla den här annonsen till KO för könsdiskriminering, och jag
            skulle vilja uppmana de andra partierna att också göra det.
          </note>
          <note>
            Det som är förnedrande i annonsen är inte att man visar underkläder,
            utan det sätt på vilket det sker och de associationer som texten
            kan ge. Kvinnan reduceras till ett ting, en kropp utan huvud --
            utan egen tankeförmåga -- vars uppgift är att göra mannen glad.
          </note>
          <note>
            Detta är ett exempel på att det ännu är långt kvar till jämställdhet
            mellan kvinnor och män. Men det finns flera. Kvinnorna har, som
            jag tidigare sade, de lägre lönerna, de sämre arbetstiderna och
            dessutom de tyngsta jobben. Löneskillnaderna ökar i dag mellan
            kvinnor och män. I det läget hade vi från vänsterpartiets sida
            hoppats att regeringen skulle ta jämställdhetsutredningens förslag
            på större allvar och komma med förslag på rejäla förbättringar.
            Tio år med den gamla jämställdhetslagen har ju, som man också
            konstaterar i betänkandet, faktiskt inte inneburit några större
            framsteg för jämställdheten.
          </note>
          <note>
            De kvinnor i Sverige som drabbas av kollektiv lönediskriminering,
            som drabbas av att man avtalat bort jämställdheten eller som drabbas
            av sexuella trakasserier på jobbet hade nog velat ha -- och behövt
            ha -- en hårdare lagstiftning.
          </note>
          <note>
            I ett läge när jämställdhetsarbetet avstannat och kvinnornas
            villkor försämras behövs mer än någonsin en jämställdhetslag som
            lyfter fram kvinnornas rättigheter. Det behövs en lag som med
            sina krav och sanktionsmöjligheter visar vad samhället tycker
            om jämställdhet. Att den nya lagen i så liten utsträckning tagit
            till sig av tio års erfarenhet måste betyda att man inte tar jämställdhetsfrågorna
            på allvar. Det blir till vackra ord, men till intet förpliktande
            vackra ord.
          </note>
          <note>
            Det är också symptomatiskt att utskottsmajoriteten funnit regeringsförslaget
            så perfekt att man avstyrker samtliga motionskrav. Endast i ett
            fall gör utskottet ett uttalande.
          </note>
          <note>
            Jag vill passa på att säga att jag tycker att det är bra att
            det av lagen framgår att den främst syftar till att förbättra
            förhållandena för kvinnorna. I övrigt närde jag faktiskt en förhoppning
            om att utskottsbehandlingen skulle kunna komplettera och rätta
            till åtminstone några av de uppenbara brister som med regeringens
            förslag fortfarande finns i lagen. Men icke så!
          </note>
          <note>
            Kvinnornas kamp för jämställldhet kommer inte att få någon draghjälp
            av den nya lagen, tyvärr. Dess bättre finns det fortfarande en
            levande kvinnorörelse utanför det här husets väggar och utanför
            regeringskansliets väggar. Dagens unga kvinnor har större kunskaper
            och ställer större krav på ett jämställt liv. Man accepterar inte
            på samma sätt som vi som tillhör en annan generation de orättvisor
            som faktiskt finns. Man ser ett arbete som en självklarhet, och
            det tycker jag är viktigt --
          </note>
          <note>
            en av de viktigaste förutsättningarna för jämställdhet är att
            kvinnorna har rätt till ett arbete.
          </note>
          <note>
            Jag tänker ta upp några av de förslag som vänsterpartiet har
            lagt fram men som utskottsmajoriteten avstyrkt. Det första av
            dem gäller lagens omfattning.
          </note>
          <note>
            Även den nya lagen kommer att vara begränsad till att omfatta
            arbetslivet. Det är en allvarlig brist. Vi har i vår motion krävt
            att hela samhällslivet skall omfattas av lagen. Det är också så
            att människor i största allmänhet uppfattar att lagen gäller för
            hela samhället och inte bara på arbetslivets område.
          </note>
          <note>
            Utbildningsområdet är ett område där jämställdhetslagen borde
            gälla, framför allt därför att utbildningen har en strategisk
            betydelse när det gäller att skapa förutsättningar för att uppnå
            jämställdhet i arbetslivet och i samhället i övrigt. Vi vet att
            utbildningsområdet präglas av samma brist på jämställdhet som
            samhället i övrigt. Det är även där männens villkor som gäller,
            och det är männen som är normen.
          </note>
          <note>
            Utskottets motivering, att ett bredare tillämpningsområde skulle
            göra lagen alltför allmän, håller inte, inte heller hänvisningen
            till att regeringsformen innehåller förbud mot könsdiskriminering.
            Det är snarare ännu allvarligare att lagen inte skärps när den
            visar sig inte räcka till. Självfallet kan en lag som täcker hela
            samhällslivet ändå göras konkret och tydlig.
          </note>
          <note>
            En annan märklig inställning är att utskottet inte vill acceptera
            jämställdhetslagen som en minimilag, en lag som man inte kan avtala
            bort. Det är enligt vad jag förstår unikt inom arbetsrättens område
            att man i ett kollektivavtal kan ställa lägre krav än vad som
            stadgas i lagen, och det är för mig helt obegripligt att utskottet
            inte kunnat enas om en skärpning av lagen i det avseendet. I stället
            skriver man att ''regler om aktivt jämställdhetsarbete har bäst
            förutsättningar att bli respekterade och tillämpade på ett riktigt
            sätt om de uppfattas som normer för gemensamma strävanden på arbetsplatserna.''
          </note>
          <note>
            Det är ju goddag -- yxskaft! Lagen har kommit till för att vi
            lever i ett ojämlikt samhälle och under en manlig maktstruktur.
            Vem är det då som styr vilka normer som finns på en arbetsplats?
            Om de rådande normerna är att jämställdhetsarbete är något onödigt
            tjafs, är det då det som skall vara utgångspunkten för kollektivavtalet?
          </note>
          <note>
            Jämställdhetsutredningen har visat att den nuvarande lagen inte
            har räckt till, bl.a. därför att man i kollektivavtal har haft
            så allmänt hållna skrivningar om jämställdhet att det har i frågasatts
            om de över huvud taget kan grunda rätt till skadestånd.
          </note>
          <note>
            Varför vill socialdemokraterna i utskottet inte ändra på det?
            Det skulle finnas en ''stabil majortet''
          </note>
          <note>
            för en sådan skärpning av lagen. Utom vänsterpartiet har både
            folkpartiet och centern framfört sådana krav.
          </note>
          <note>
            Ett annat område där regeringen och utskottet backar från jämställdhetsutredningens
            krav är när det gäller kollektiv lönediskriminering.
          </note>
          <note>
            Sedan mitten av 1980-talet har löneutjämningsprocessen stannat
            av.
          </note>
          <note>
            Löneskillnaderna mellan kvinnor och män ökar nu åter. 1989 fick
            t.ex. privatanställda LO-män en genomsnittlig lönehöjning med
            159 kr. per månad mer än vad kvinnorna fick. Därför anser vi också
            att propositionens förslag till bestämmelser om lönediskriminering
            är helt otillräckliga.
          </note>
          <note>
            Vänsterpartiet kräver att arbetsgivarna åläggs skyldighet att
            verka för utjämnade av löneskillnader mellan män och kvinnor som
            utför arbete som är lika eller av lika värde.
          </note>
          <note>
            En annan avgörande brist när det gäller den föreslagna regleringen
            av lönediskriminering är att det saknas regler som gör det möjligt
            att rättsligt angripa kollektiv lönediskriminering. Nu krävs nämligen
            att det finns ett annat arbete på samma arbetsplats som är lika
            eller av lika värde att jämföra med. Så är det ju inte alltid.
          </note>
          <note>
            I USA finns en lagstiftning mot kollektiv könsdiskriminering
            som visat sig vara mycket värdefull som hjälpmedel när det gäller
            att bekämpa de könsrelaterade löneskillnader som finns mellan
            större kollektiv av manliga och kvinnliga anställda. Eftersom
            den faktiska lönediskrimineringen av kvinnor huvudsakligen sker
            genom att kvinnodominerade yrken betalas sämre än motsvarande
            yrkesgrupper där män dominerar, är det nödvändigt med regler som
            möjliggör att hela kollektiv uppvärderas.
          </note>
          <note>
            Jämställdhetsutredningen föreslog i sitt betänkande att arbetsgivarna
            skulle åläggas skyldighet att verka för att utjämna löneskillnader
            mellan män och kvinnor när de utför arbete som är lika eller av
            lika värde. Utredningen föreslog också att JämO skulle ha rätt
            att vitesförelägga arbetsgivare som inte rättade sig efter en
            uppmaning att vidta åtgärder mot könsrelaterade löneskillnader.
          </note>
          <note>
            Utskottets motivering är lång, men faktum kvarstår. Om kollektivavtal
            innehåller bestämmelser som innebär lönediskriminering av kvinnor
            kan diskrimineringen inte försvaras med hänvisning till att det
            rör sig om kollektivavtal. Det måste gå att med lagens hjälp komma
            till rätta med kollektiv lönediskriminering!
          </note>
          <note>
            Ett område som är nog så viktigt och som har berörts av flera
            talare före mig är arbetsdomstolens sammansättning. Av domstolens
            ledamöter är endast 18 % kvinnor, och det är inte ovanligt att
            mål enligt jämställdhetslagen avgörs av en helt manlig domstol.
          </note>
          <note>
            Det här är faktiskt en allvarlig brist. Utskottet håller med
            om att kvinnors och mäns liv och arbete skiljer sig så mycket
            åt och att de har så olika erfarenheter i arbetslivet att dessa
            erfarenheter kan ha betydelse för synen på jämställdhet. Sedan
            skriver utskottet ändå: ''Dessa förhållanden kan däremot inte
            vara skäl att införa särskilda regler att en domstol är domför
            endast om både män och kvinnor finns representerade.''
          </note>
          <note>
            Ja, fru talman, det är goddag -- yxskaft igen. Man kan väl inte
            först konstatera att kvinnors och mäns erfarenheter är så skilda
            att de påverkar synen på jämställdhet, och sedan skriva att det
            inte finns skäl att införa särskilda regler för domstolens sammansättning
            av kvinnor och män! Det borde verkligen vara skäl att införa en
            garanti för att kvinnor finns med i arbetsdomstolen!
          </note>
          <note>
            Jag vill upprepa det jag sade i början av mitt anförande: Det
            finns fler kvinnor än män i samhället. Kvinnor är ingen minoritet
            vars intressen skall skyddas. Kvinnorna utgör i samhället en majoritet
            som utsätts för diskriminering på grund av att det är männen som
            har makten. Det är därför vi har en jämställdhetslag, eller hur?
          </note>
          <note>
            Det finns fler andra krav som vi har ställt men som också har
            avstyrkts av utskottet. Det gäller bl.a.
          </note>
          <note>
            kravet att redovisa lönestatistisk uppdelad på kön, vilket är
            viktigt för att man med siffror och fakta skall kunna visa att
            det faktiskt pågår en diskriminering. Det gäller kravet på ett
            nytt arbetsvärderingssystem. Vi kräver att man skall kunna jämföra
            de olika arbetsuppgifter som kvinnor och män har. I dag anses
            det t.ex. mycket tyngre att lyfta 60 kg en gång än att lyfta 10
            kg sex gånger. Men frågan är vilket som är tyngst. Det gäller
            stärkta rättigheter för kvinnor i mansdominerade miljöer. Arbetsgivare
            borde vara skyldiga att anställa en person av underrepresenterat
            kön vid likartade meriter.
          </note>
          <note>
            Vidare gäller det -- som flera tidigare varit inne på --
          </note>
          <note>
            krav på strängare förbud mot sexuella trakasserier.
          </note>
          <note>
            I regeringens proposition har jämställdhetsutredningens förslag
            till förbud mot sexuella trakasserier urholkats. Regeringen anser
            att redan befintlig straff- och skadeståndslagstiftning är fullt
            tillräcklig. Utskottet tror som regeringen. Vi i vänsterpartiet
            tror inte att de 17 % av kvinnorna på arbetsmarknaden som enligt
            JämOs enkät varit utsatta för sexuella trakasserier delar den
            uppfattningen. Det är av utomordentlig vikt att utredningens mer
            ambitiösa förslag inte försämras.
          </note>
          <note>
            Jag vill något kommentera jämställdhetslagens sanktionsmöjligheter.
            Vi har i vår motion krävt kraftigt höjda skadeståndsbelopp vid
            brott mot jämställdheten. Även här gäller det att sanktionen vid
            brott mot lagen speglar samhällets värderingar.
          </note>
          <note>
            Låga skadeståndsbelopp visar att samhället inte prioriterar jämställdhetsarbetet.
            Dessutom medför låga skadeståndsbelopp att det blir billigt att
            köpa sig fri från att följa lagen. Västerpartiet vill att jämställdhetslagen
            skall vara ett effektiv medel och ett stöd för kvinnorna i kampen
            för jämställdhet, men det förutsätter att lagen också får tänder.
            Vi anser att jämställdhetsutredningens förslag till kraftigt höjda
            skadeståndsbelopp måste genomföras. Den gamla lagen har funnits
            ganska länge, och ingen arbetsgivare kan i dag hävda att han inte
            har kunnat anpassa sig till lagens krav. Det är därför dags att
            höja skadeståndsbeloppen.
          </note>
          <note>
            Herr talman! Jag vill övergå till att ta upp några av de motionskrav
            som vi i vänsterpartiet reste under den allmänna motionstiden
            och som också behandlas i detta betänkande. Det första kravet
            handlar om EG, offentlig sektor och kvinnor.
          </note>
          <note>
            Vi har i en motion krävt att det skall tillsättas en arbetsgrupp
            som specifikt skall se över frågan om
          </note>
          <note>
            EG och den offentliga sektorn. En sådan arbetsgrupp bör bestå
            av en majoritet av kvinnor.
          </note>
          <note>
            Vi har framfört detta krav, eftersom vi vet att den svenska offentliga
            sektorn är unik och att den har en alldeles avgörande betydelse
            just för kvinnorna.
          </note>
          <note>
            Den offentliga sektorn är arbetsgivare för en majoritet av de
            kvinnor som i dag förvärvsarbetar, och den är också -- vilket
            inte är minst lika viktigt --
          </note>
          <note>
            en förutsättning för att vi kvinnor skall kunna arbeta i den
            stora omfattning som vi gör. Det är just därför som det är angeläget
            med en särskild arbetsgrupp som skall se över den offentliga sektorn.
          </note>
          <note>
            Det finns många vulgärinslag i debatten om EG och ett eventuellt
            svenskt medlemskap, men en sak är oomtvistad. Det svenska välfärdssystemet
            och kvinnornas höga förvärvsfrekvens är någonting som är unikt
            i världen och i jämförelse med EG-
          </note>
          <note>
            länderna. Det är detta välfärdssystem som vi riskerar att rasera,
            när vi inte längre kan föra en självständig ekonomisk politik
            i Sverige.
          </note>
          <note>
            Anpassningen, eller snarare underordningen, till det internationella
            kapitalet kommer att innebära minskade inkomster att använda till
            generell välfärd. Medlemskap i EG är ett led i den underordningen,
            och vi anser därför att det är utomordentligt viktigt att den
            stora grupp kvinnor som i dag finns inom den offentliga sektorn
            visas den respekt som dessa kvinnor förtjänar genom att man särskilt
            studerar konsekvenserna för dem vid ett svenskt medlemskap.
          </note>
          <note>
            Ett annat område som vi har tagit upp i våra kvinnormotioner
            är hur kvinnor behandlas i ekonomisk avseende. Jag har redan varit
            inne på löneskillnaderna och lönestatistiken, så jag tänker här
            närmast ta upp statsbudgetens brist på kvinnoperspektiv.
          </note>
          <note>
            I årets budgetshandlingar har jag letat efter den redovisning
            av fördelningen av ekonomiska resurser på kvinnor och män som
            riksdagen beslutade om redan 1988. Och herr talman, den redovisningen
            finns inte! Hela budgetförslaget är skrivet på ett traditionellt
            sätt och som om det inte fanns skillnader i mäns och kvinnors
            villkor.
          </note>
          <note>
            Budgeten är så att säga könsblind. Utskottet skriver visserligen
            att ''vissa'' uppgifter om fördelningen redovisas. Men det är
            allt det lilla. Jag vill fråga utskottets ordförande: Var kan
            jag finna dessa redovisningar? Jag har letat.
          </note>
          <note>
            Budgeten, den ekonomiska politiken och i stor utsträckning också
            regeringspolitiken är skapad av män. De stora ekonomiska beslut
            som under senare år har fattats har gynnat män, samtidigt som
            de fört med sig andra konsekvenser för kvinnor som grupp. Ett
            exempel på detta är skatteomläggningen, som bevisligen ger minst
            till dem som har låga löner. Det är bra att den skall utvärderas
            från jämställdhetssynpunkt.
          </note>
          <note>
            Vidare har riksdagen fattat beslut om försämrad sjukersättning
            och försämrad ersättning för vård av sjuka barn. Dessa beslut
            drabbar kvinnor -- särskilt de lågavlönade inom industrin- och
            offentlig sektor -- hårdare än män. Ett EG-medlemskap kommer sannolikt
            också att få helt andra konsekvenser för kvinnorna, osv. Det går
            att göra listan lång.
          </note>
          <note>
            Om man frågar kvinnor vilken ekonomisk och social reform de helst
            skulle vilja ha, blir det nästan entydiga svaret: sex timmars
            arbetsdag med en bibehållen lön. Varför har denna reform, som
            garanterat önskas av en majoritet av svenska folket, alltid fått
            stå tillbaka för andra reformer?
          </note>
          <note>
            Jag anser att det finns en underlig kluvenhet i socialdemokratins
            syn på jämställdhet. Å ena sidan inser man och accepterar att
            samhället är ojämlikt och att den manliga normen och den manliga
            överordningen finns kvar som en social och ekonomisk princip.
          </note>
          <note>
            Å andra sidan är man inte beredd att göra något åt saken, annat
            än så att säga kosmetiska förändringar. Vilka slutsatser drar
            Gustav Persson av att det har fattats så många stora ekonomiska
            beslut som slår hårdare mot kvinnor än mot män?
          </note>
          <note>
            Är det en slump och en tillfällighet? Eller har det att göra
            med maktstrukturen i samhället?
          </note>
          <note>
            Det är känt och det har sagts flera gånger i debatten att kvinnor
            i Sverige förvärvsarbetar i samma utsträckning som männen. Det
            är en viktig förändring och i sig en framgång för jämlikhetsarbetet.
          </note>
          <note>
            Men kvinnorna har också fått betala ett högt pris.
          </note>
          <note>
            Inträdet på arbetsmarknaden har skett på männens villkor, och
            kvinnorna har fått klara av hemarbetet efter arbetsdagens slut.
          </note>
          <note>
            Arbetsorganisation, arbetsmiljö och arbetsredskap har varit anpassade
            för män. Det visar sig också att arbetsskadorna ökar bland kvinnorna.
          </note>
          <note>
            Det finns en lång rad konkreta åtgärder som skulle kunna vidtas
            för att förändra kvinnors villkor i arbetslivet. Vi har framfört
            en del förslag i våra motioner, men samtliga har avstyrkts, vilket
            vi beklagar. Den grundläggande förändringen som bör genomföras
            är att bryta det maktsystem som inom sig både inrymmer en kapitalistisk
            marknadsekonomi och en patriarkal maktstruktur.
          </note>
          <note>
            Herr talman! Med det anförda vill jag yrka bifall till reservationerna
            5, 6, 10, 19, 34, 40, 47, 56 och 63. I
          </note>
          <note>
            övrigt står vi i vänsterpartiet bakom de reservationer som vi
            har undertecknat.
          </note>
          <note>
            Anf. 58 ANNA HORN AF RANTZIEN
          </note>
          <note>
            (mp):
          </note>
          <note>
            Herr talman! Att vilja, att kunna, att våga, att väga . . . Politik
            sägs vara att vilja, men det borde också vara att kunna, men så
            är det minsann inte alltid. Ofta är politik att våga, att våga
            välja nya vägar trots lojalitetsmurar, när man upptäcker att tidigare
            valda vägar leder fel. Men politik är också att väga, att balansera
            mellan olika intressen för att ständigt söka efter största möjliga
            frihet för den enskilda människan utan att rättvisan eller rättvisans
            syster jämställdheten kommer i kläm.
          </note>
          <note>
            I denna vår tid talar vi så mycket och lyckligt om konkurrens,
            om ökad konkurrens som ett hälsotecken. Vi ser inte att vi redan
            har för mycket konkurrens i balansen mot frihet, rättvisa och
            jämställdhet. Samarbete -- och ett vettigare ekonomiskt system
            förstås -- är den motvikt som kan återställa balansen.
          </note>
          <note>
            Att med lagens hjälp förbättra jämställdheten är inte lätt. Jag
            tvivlar på att det är en lycklig väg att välja. Ändå tvingas också
            vi i miljöpartiet många gånger att välja den vägen när ingenting
            annat tycks hjälpa. Otåligheten kräver sitt. Om vi kunde ge jämställdheten
            tid, massor med tid, kanske det vore en bättre väg -- tid i skolan,
            tid i fritidsaktiviteterna, i lönearbete och i hemarbete. Då skulle
            vi kunna rycka upp de gamla djupa partriarkaliska rötterna, som
            vi minsann känner av också här i denna upplysta församling, där
            det ändå finns samlat så många män med vilja till bättre jämställdhet.
          </note>
          <note>
            ''Hellre en mans ondska än en god kvinna''! Varför får sådant
            leva kvar som godtagen biblisk sanning?
          </note>
          <note>
            Förra gången vi här i kammaren debatterade jämställdhetsfrågor,
            undrade jag högt: Var finns alla män som vill tala om jämställdhet?
            Jag upprepar min fråga: Var finns alla män som i dag borde stå
            i kö på talarlistan?
          </note>
          <note>
            Varför behövs en ny jämställdhetslag? Varför finns det fortfarande
            så mycket som vi känner är fel och som behöver framföras i så
            många motioner?
          </note>
          <note>
            Varför finns det så många reservationer att stödja?
          </note>
          <note>
            Jag drömmer om den dag då vi inte ens behöver en jämställdhetslag,
            då jämställdheten är självklar.
          </note>
          <note>
            Maktutredningen har visat att Sveriges maktelit inom politik,
            förvaltning, näringsliv, organisationer, massmedia, osv. bara
            till 13 %
          </note>
          <note>
            består av kvinnor. Andelen är störst inom politiken och minst
            inom näringslivet. Maktutredningen befarar att kvinnorna håller
            på att överta hemmets motsvarigheter i samhället, dvs. social-,
            utbildnings- och kulturpolitik, medan männen behåller kontrollen
            över ekonomi och samhällsplanering. Återigen den manliga polariseringen,
            antingen-eller, i stället för att mötas i det fruktbart kvinnliga
            både-och. Konkurrens mot samarbete i stället för konkurrens i
            balans med samarbete. Nota bene, naturligtvis är detta en generalisering
            med avsikt att tydliggöra.
          </note>
          <note>
            Det finns alltså avsevärda skillnader mellan mäns och kvinnors
            grundsyn i de mest väsentliga frågorna, t.ex. om miljön och kärnkraften.
          </note>
          <note>
            Maktutredningens undersökning tyder på att maktelitens kvinnor
            står närmare folket än maktelitens män. Redan detta är skäl att
            öka andelen kvinnor i sådana positioner, så att den år
          </note>
          <note>
            2000 går upp till minst 50 %. Det har vi föreslagit i en motion,
            och där har vi tagit till en skärpt jämställdhetslag som medel.
            Initiativet till denna motion togs av en man. Det är fint, skall
            jag säga, att arbeta inom ett parti där det finns män som vågar.
            Motionen avslogs. Vad annat -- den är ju långt före sin tid.
          </note>
          <note>
            Vi stöder vänsterns reservation om kvinnornas förändrade roll
            i EG. Vi kanske borde ha skrivit en egen, men det kommer ju fler
            tillfällen. I många sammanhang har vi pekat på samma risker som
            dras fram här: bristen på offentlig barnomsorg inom EG
          </note>
          <note>
            och risken för att skattepolitiken kommer att ge oss samma brist.
            Det är ju alltid inom omsorgen det är lättast att dra ned. Att
            vi måste dra ned är ganska tydligt när vi ser den av TCO beräknade
            siffran om
          </note>
          <note>
            50 miljarder som staten förlorar i inkomster av indirekta skatter
            vid en EG-harmonisering. Kravet på en särskild arbetsgrupp för
            att närmare undersöka konsekvenserna av detta är ett minimikrav
            på öppenhet i ett samhälle som vi vill kalla demokratiskt.
          </note>
          <note>
            Att enbart lönearbetsplatsen är det svängrum där jämställdhetslagen
            gäller är inte tillfredsställande.
          </note>
          <note>
            Där en lag som denna kan verka och förbättra, där skall den också
            gälla. Intresset för att vidga lagens tillämpningsområde är stort;
            det syns i reservationer från både folkpartiet, centern, vänstern
            och miljöpartiet. Vi föreslår att det skall klarläggas hur vi
            kan öka jämställdheten med lagens hjälp inom områdena politik,
            skola, forskning och sociala förmåner utanför lönearbetslivet.
          </note>
          <note>
            Vi stöder också en centerreservation som gäller kvinnors företagande
            och regional balans -- ett ämne som vi i miljöpartiet har behandlat
            i samband med regionalpolitiken. Det är också en fråga om jämställdhet
            på ett annat plan, den mellan tätort och glesbygd. Där krävs en
            bättre jämställdhet för att minska vår allt snabbare växande sårbarhet,
            och där krävs en bättre jämställdhet för att kvinnorna skall kunna
            starta nya småföretag. Det krävs också för männens jämställdhet
            -- för att också de skall kunna stanna kvar på landsbygden.
          </note>
          <note>
            Där kom männen in. Också de behöver en bättre jämställdhet för
            balans och glädje i sinne och samhälle. Men naturligtvis är det
            lättare att dra fram de så mycket mer påtagliga bristerna i kvinnans
            roll. Jag måste också påpeka att kvinnorna själva måste kämpa
            vidare med kraft men utan alltför starka överdrifter. Vi glömmer
            lätt vår historias vunna friheter, de som suffragetter och andra
            kämpar -- också några av mankön -- har gett oss. Vi har fått en
            bra plattform att kämpa vidare ifrån, men kampen är onödigt seg.
            Det är inte bara kvinnorna som skall stå som segrare; också männen
            kommer att vinna på en bättre balans i jämställdheten. Jag hoppas
            mycket på mina barns och barnbarns generationer och deras barn.
            Hos dem ser man ofta hur den bättre jämställdheten ger männen
            nya livsvärden, kvinnorna mer möjligheter att ta vara på sin begåvning
            och barnens bättre gemenskap med båda föräldrarna. Måtte de inte
            få möta alltför hårda bakslag! Och det är bra med en ung jämställdhetsminister.
          </note>
          <note>
            I ett blad från riksdagsbiblioteket läser jag titlarna och blir
            rädd: ''Marknaden tar makten över lönebildningen.'' Marknaden
            är i dag detsamma som konkurrens fast det egentligen inte behöver
            vara så. I ekonomisk konkurrens har kvinnorna alltid varit förlorare.
            Vidare: ''Arbetets döttrar är framtidens förlorare.'' ''Alla riksdagskandidater
            utsedda -- kvinnorna riskerar förlora terräng.''
          </note>
          <note>
            ''Rödpennan drabbar utbildningsreform. Svenska sjuksköterskor
            duger inte åt EG i fortsättningen heller.''
          </note>
          <note>
            De av en slump hittade citaten talar sitt tydliga språk. Kampen
            för en bättre jämställdhet måste gå vidare för männens och kvinnornas
            och samhällets skull.
          </note>
          <note>
            Jag slutar med tillägget att vi stöder betänkandets samtliga
            reservationer där miljöpartiet står med, men vi yrkar dessutom
            bifall till reservationerna 20,
          </note>
          <note>
            23 och 25.
          </note>
          <note type="speaker">
            Anf. 59 GUSTAV PERSSON (s):
          </note>
          <note>
            Herr talman! Låt mig börja med att säga att jag i morse läste
            i tidningen och hörde på radion om en
          </note>
          <note>
            FN-studie som visar att Sverige ligger etta när det gäller mänskliga
            rättigheter. Det har en mycket stor betydelse även i den diskussion
            som vi för här i dag.
          </note>
          <note>
            Enligt samma FN-studie ligger Sverige två i världen när det gäller
            kvinnornas ställning. Endast Finland ligger före.
          </note>
          <note>
            Jag tror att det är viktigt att mina meddebattörer har detta
            perspektiv när vi diskuterar här i Sveriges riksdag. Det betyder
            inte att vi inte skall fortsätta arbetet, men det visar väl ändå
            att vi har gjort en hel del under årens gång och att socialdemokratin
            har haft en ledande ställning.
          </note>
          <note>
            Jag skall citera ur regeringens proposition:
          </note>
          <note>
            ''En arbetsmarknads- och arbetslivspolitik som inte bara möjliggör
            sysselsättning och en lön att försörja sig på, utan också ger
            chansen till 'det goda arbetet'
          </note>
          <note>
            för alla människor, är en hörnpelare i en politik för jämställdhet
            mellan kvinnor och män.
          </note>
          <note>
            Ett socialt trygghetsnät som ger hjälp och ersättning vid egen
            eller barns sjukdom, goda utbildningsmöjligheter och en tryggad
            ålderdom är ytterligare exempel på väsentliga förutsättningar
            för att jämställdhetsmålen skall kunna nås. Det handlar om grundläggande
            rättigheter, skyldigheter och möjligheter för alla, oberoende
            av kön, bostadsort, social bakgrund eller etnisk tillhörighet.
            På detta sätt är jämställdhetspolitiken och en politik för jämlikhet
            nära förknippade med varandra.''
          </note>
          <note>
            Detta är utgångspunkten för en socialdemokratisk jämställdhetspolitik.
            Alla skall omfattas av den på lika villkor. Varför denna starka
            betoning? En analys visar att det finns mycket stora skillnader
            mellan män och kvinnor, men också mellan kvinnorna. Arbetarkvinnan
            är lägst avlönad. Hon har den sämsta arbetsmiljön, får liten utbildning
            på jobbet, har stort ansvar i hemmet och har litet fritid. Hon
            har ett slitigt och enformigt arbete.
          </note>
          <note>
            Detta är kunskaper som vi har fått ganska nyligen i folkhälsorapporten
            och genom arbetsmiljökommissionens arbete, även om vi har vetat
            om detta tidigare. LO har också visat detta genom sin utredning
            Klass och kön, där man talar om klasstrappan. I den trappan står
            arbetarkvinnan längst ned och SACO-mannen, för att använda organisationsterminologin,
            högst upp.
          </note>
          <note>
            Vi vet också att sjukfrånvaron har ökat under de senaste tio
            åren. Sjukfrånvaron för kvinnor har under perioden 1978--1988
            ökat från 22,4 dagar till
          </note>
          <note>
            28,7 dagar.
          </note>
          <note>
            Ser vi på männens sjukfrånvaro under samma tid, dvs. från 1978
            till 1988, finner vi att den har minskat -- från 23,2 dagar till
            22 dagar. Vi vet också att förtidspension och långa sjukskrivningar
            har ökat när det gäller kvinnorna. Det här är alltså något som
            vi måste se upp med. När vi talar om jämställdhetspolitik måste
            vi konstatera att jämlikhetspolitiken måste ha en mycket starkare
            ställning. Nu kan man fråga sig om socialdemokratins politik har
            lett till det här.
          </note>
          <note>
            Förvisso inte! Men just därför att vi har gett människor rätten
            till arbete, rätten till möjlighet att få hjälp, träder alla olikheter
            fram på ett tydligt sätt. Vi socialdemokrater tycker att det är
            viktigt att frågor av det här slaget kommer i dagen.
          </note>
          <note>
            Det finns två perspektiv i jämställdhetsfrågan. Man kan ta det
            sociologiska perspektivet, där man fotograferar vad som gäller
            vid ett visst tillfälle. Då ser man alla olikheterna, svårigheterna
            och ojämlikheterna. Men man kan också anlägga det historiska perspektivet.
            Det är också viktigt. Man kan jämföra insatserna för 20 år sedan
            och insatserna i dag. Då ser man vilka förändringar som ändå har
            skett. Båda perspektiven måste användas.
          </note>
          <note>
            Det ena måste vi använda för att verkligen kunna se de brister
            som finns i dag, det andra för att se att det verkligen är möjligt
            att åstadkomma förändringar.
          </note>
          <note>
            Ser vi på de senaste tio åren finner vi att kvinnornas andel
            av arbetskraften har ökat från 75,2 % till
          </note>
          <note>
            82,6 %. Heltidsarbetarna har också blivit många fler. Kort deltidsarbete
            har minskat. Kvinnorna har alltså fått en starkare ställning.
            Barnomsorgen beträffande 1--6-åringar uppgick till 36 % år 1980.
          </note>
          <note>
            1989 fick 55 % barnomsorg. Man kunde nämna siffra efter siffra,
            men jag skall inte trötta kammaren. Allt pekar i samma riktning
            vid en tillbakablick.
          </note>
          <note>
            Regeringens proposition innehåller en ny jämställdhetslag. Huvudsyftet
            är att förbättra villkoren på arbetsmarknaden. Det finns två delar.
          </note>
          <note>
            Det gäller regler om arbetsgivarens aktiva medverkan i jämställdhetsarbetet.
            Här blir det en utbyggnad. Avsikten är att underlätta för både
            kvinnor och män att förena förvärvsarbete med föräldraskap. Man
            vill motverka sexuella trakasserier, och man vill ha en plan för
            jämställdhetsarbetet. Den andra delen innehåller förbud mot könsdiskriminering
            direkt och indirekt.
          </note>
          <note>
            Arbetsgivarna förbjuds att utsätta arbetstagare för trakasserier
            i samband med avvisande av ovälkomna sexuella närmanden eller
            anmälan om könsdiskriminering. Det är alltså en tvingande förbudsdel.
            I vissa fall är det fråga om krav på aktiva åtgärder i samverkan
            med parterna på arbetsmarknaden.
          </note>
          <note>
            I flera motioner krävs lagstiftning även när det gäller aktiva
            åtgärder på arbetsmarknaden. Jag skulle vilja säga att detta innebär
            en stor övertro på lagstiftningens möjligheter att åstadkomma
            någonting på ett så stort fält. På svensk arbetsmarknad har vi
            också en annan tradition.
          </note>
          <note>
            Parterna tar ansvar. Gör vi en internationell jämförelse kan
            vi i alla fall säga att vi har nått långt med de metoder som vi
            har använt. Jag tänkte återkomma till detta. Låt mig få citera
            JämO, Gun
          </note>
          <note>
            Neuman, som har skrivit i det senaste numret av
          </note>
          <note>
            Jämsides 1991:2. Där står bl.a. följande i ledaren:
          </note>
          <note>
            ''Jämställdhet uppnås förvisso inte genom jämställdhetslagar.
            Det fordras genomgripande förändringar i samhället i stort. Skattelagstiftning,
            föräldraledighet, barnomsorg är nyckelord i sammanhanget.'' Jag
            tror att det är mycket väsentligt att vi är medvetna om att även
            den högsta företrädaren på det här området ändå har detta perspektiv
            när det gäller möjligheterna att komma fram genom lagstiftning.
            Vi skall ha det så, och det är viktigt, men det utgör bara en
            del i det här arbetet.
          </note>
          <note>
            I regeringens proposition behandlas också kvinnornas ekonomi,
            villkor i arbetslivet, mäns föräldraledighet, utbildning och jämställdhet,
            kvinnorepresentation och våld mot kvinnor. Man kan säga att 1988
            års handlingsplan står fast.
          </note>
          <note>
            Utgångspunkten är kravet på samma rättigheter, skyldigheter och
            möjligheter på alla väsentliga områden i livet. Det är viktigt
            att hålla fast vid dessa grundprinciper. I det liberala marknadssamhället,
            som moderaterna och folkpartiet ofta förordar, hävdas att det
            här i stor utsträckning skall kunna klaras genom privatisering.
            Vi socialdemokrater tror inte att det är möjligt att den vägen
            lösa de här frågorna. Det krävs mycket stora samhällsinsatser.
          </note>
          <note>
            Även om det råder politisk enighet om de övergripande målen inom
            jämställdhetspolitiken, kan medlen för förverkligande leda till
            olika resultat. Betonar man inte jämlikhetspolitiken kan resultatet
            av jämställdheten mellan kvinnor och män bli en jämställdhet på
            olika nivåer. Det blir fråga om klasstrappan, som LO talar om
            i sin utredning. Väljer man ensidigt marknadslösningar, kommer
            det ofelbart att bli på det här sättet. Vi socialdemokrater har
            aldrig förnekat värdet av marknadsekonomin. Den skapar resurser
            och tillväxt, men den har inget instrument för fördelning av resurserna.
            Detta gäller på jämställdhetens område lika väl som på andra områden.
            På det privata ekonomiska området vet vi att besluten fattas nästan
            enbart av män. Många beslut ligger alltså utanför det demokratiska
            området. I riksdagen har vi 38 % kvinnor, medan man i bolagsstyrelserna
            har 1,6 % kvinnor. Detta säger något om kvinnornas inflytande
            i den politiska församlingen och i det privata näringslivet. Dessutom
            utförs ett stort obetalt arbete av kvinnor. Även detta ligger
            vid sidan av det hela.
          </note>
          <note>
            Löneskillnaderna är fortfarande stora. Vid en internationell
            jämförelse finner vi att vi har en mycket sammanpressad löneskala,
            men med tanke på våra svenska krav är löneskillnaderna fortfarande
            stora mellan män och kvinnor. Det finns flera orsaker. Tidigare
            har jag antytt att marknadskrafterna betyder mycket. Kvinnorna
            deltidsarbetar mer än männen. Vi har en mängd fördomar, t.ex.
            könssegregering. Kvinnorna har också ett större familjeansvar.
            Den individuella lönesättningen som alltmer började tillämpas
            under
          </note>
          <note>
            80-talet har också starkt missgynnat kvinnorna.
          </note>
          <note>
            Lönestatistikens brister gör att detta inte klargörs fullt ut.
            Kvinnornas arbete värderas lägre än männens. Den solidariska lönepolitiken
            har under
          </note>
          <note>
            80-talet trängts tillbaka. Låglönesatsningarna har av den anledningen
            inte fått samma effekt. Många av de borgerliga partierna är motståndare
            till den solidariska lönepolitiken men den, mina damer och herrar,
            har betytt mest för kvinnorna när det gäller att pressa samman
            mäns och kvinnors löner.
          </note>
          <note>
            Regeringen föreslår nu att det tillsätts en särskild utredare
            som skall klarlägga löneskillnaderna och orsakerna till dem. Han
            skall även analysera användandet av arbetsvärdering. Även när
            det gäller reformerna på den ekonomiska politikens område vill
            man få jämställdheten utvärderad.
          </note>
          <note>
            Kommittéer som tillsätts skall också analysera sina frågor med
            utgångspunkt i jämställdhetsperspektivet. Det skall också göras
            en analys av det obetalda arbetet, vilket kommer att ske inom
            långtidsutredningen. En kommitté har tillsatts för att utvärdera
            1990/91 års skattereform.
          </note>
          <note>
            Även här kommer naturligtvis kvinnornas situation in. Vidare
            redovisar regeringen i budgetpropositionen den ekonomiska fördelningen
            mellan kvinnor och män. Jag är litet förvånad över att Maggi Mikaelsson
            inte har upptäckt detta. Det redovisas faktiskt. Man kan ha önskemål
            om att det skall redovisas på ett annat sätt, men det finns de
            facto med. Däremot kan man kanske erinra om att den borgerliga
            regeringen där Gösta Bohman var ekonomiminister ville dra ned
            SCB, så att lönestatistiken nästan skulle försvinna. På det sättet
            skulle informationen om de olikheter som finns inte kunna nå människorna.
            Jag märker helt enkelt att moderaterna inte är särskilt intresserade
            av åtgärder som belyser ojämlikheten i vårt samhälle.
          </note>
          <note>
            Vi vet att vi har en mycket könssegregerad arbetsmarknad. Man
            säger ofta att den är mest markant i världen. Det kanske är en
            sanning, men det är delvis en sanning med modifikation. Man bör
            samtidigt uppmärksamma att kvinnorna ofta har en låg förvärvsfrekvens
            i andra länder. I det gamla
          </note>
          <note>
            Västtyskland är förvärvsfrekvensen bland kvinnor
          </note>
          <note>
            64 %. Det är klart att det påverkar statistiken.
          </note>
          <note>
            Dessutom har vi en mycket stor offentlig sektor som många kvinnor
            har gått till. Vare sig vårdsektorn skulle bli privat eller offentlig
            i de andra länderna, kommer kvinnorna att återfinnas i den sektorn,
            och man kommer på samma sätt att få en mer segregerad arbetsmarknad
            än hittills.
          </note>
          <note>
            Vi skall naturligtvis vara uppmärksamma på denna segregation.
            Den är inte bra. Man skall inte överdriva den här saken, men gör
            man en internationell jämförelse måste man komma ihåg dessa faktorer.
          </note>
          <note>
            Det är naturligtvis viktigt att vi kan åstadkomma en bättre utjämning
            mellan män och kvinnor i olika yrken. Lönepolitiskt har det mycket
            stor betydelse.
          </note>
          <note>
            Det är lättare att diskriminera kvinnor om de är verksamma inom
            vissa områden av arbetslivet. Det skapar också obalanser på arbetsmarknaden
            som vi alltmer borde uppmärksamma. Om vi har en bristande överensstämmelse
            mellan lediga arbeten och arbetssökande, dvs. det finns många
            kvinnor men arbetsgivarna vill inte ha dem på de lediga platserna,
            uppstår onödiga obalanser på arbetsmarknaden. Även detta bör uppmärksammas,
            liksom naturligtvis värdet av att kvinnor skall ha samma chans
            som män.
          </note>
          <note>
            Rekryteringspolitiken måste förändras, både i företag och förvaltningar.
            Man måste förändra arbetsorganisationen. Vi vet nu, när vi ser
            hela
          </note>
          <note>
            ADBs utveckling, att kvinnor kommer att finnas inom vissa delar
            och män inom vissa delar av ADB-
          </note>
          <note>
            verksamheten. Det måste vi också uppmärksamma. Kvinnorna hamnar
            i rutinarbeten. De får byta arbetsuppgifter mer sällan än männen
            får. Därigenom får de mindre kompetensutbildning. Vi måste alltså
            skapa rekryterings- och personalutbildningsmodeller som motverkar
            detta. Framför allt måste det vara sådana modeller som passar
            kvinnorna. Inte minst gäller detta på de mansdominerade områdena.
          </note>
          <note>
            En rad insatser har gjorts på detta område. Pengar har getts
            till länsarbetsnämnderna.
          </note>
          <note>
            Civildepartementet har beviljat projektanslag för att komma till
            rätta med de här frågorna.
          </note>
          <note>
            Vi vet också, och det är mycket viktigt att påpeka, att flickorna
            har det mycket svårare vid övergången från skola till arbetsliv
            än vad pojkarna har.
          </note>
          <note>
            Flickorna får oftare tillfällig hjälp i arbetet än pojkarna.
            Deras arbetsmarknad är mindre. Detta gäller naturligtvis också
            kvinnorna i samband med företagsnedläggelser. Vi vet att de kvinnor
            som förlorar arbetet mycket oftare får tillfälliga arbeten än
            vad männen får. Man brukar ibland tala om permanent tillfällighet
            för dessa kvinnor. Vi måste alltså göra större insatser där, precis
            som vi har gjort för männen, för att de snabbare skall komma tillbaka
            till fast anställning i samband med strukturomvandlingar.
          </note>
          <note>
            1990 hade 12 % av kvinnorna tidsbegränsade anställningar, medan
            bara 7 % av männen hade det. Det har skett en minskning sedan
            1977, men ändå är minskningen störst bland männen. Det betyder
            alltså att männens anställningstrygghet har ökat de senaste tre
            åren i förhållande till kvinnornas. Detta kräver en rad insatser,
            inte minst på det arbetsmarknadspolitiska området och för arbetsförmedlingen.
            När vi sysslar med arbetsmarknadspolitik i utskottet, tycker jag
            ibland att det är litet underligt att man så gärna vill privatisera
            arbetsförmedlingen och att man vill avskaffa monopolet. Är det
            någon här som tror att de svårigheter för kvinnorna som jag har
            räknat upp skulle övervinnas om vi fick en privat arbetsförmedling?
            Alla dessa svårigheter skulle förmodligen förstärkas. Det tycker
            jag att de borgerliga partierna, som driver de här frågorna, borde
            fundera på. Annars blir er inställning till jämställdheten ihålig.
          </note>
          <note>
            Arbetsmiljön skulle jag också vilja säga några ord om. Arbetsmiljöns
            kartläggning, som jag nämnde inledningsvis, visar att kvinnorna
            har ett mycket utsatt läge. Det visar också den LO-utredning som
            jag nyss nämnde. 40 % av kvinnorna i LO-
          </note>
          <note>
            kollektivet utför dagligen tunga lyft. För unga kvinnor som jobbar
            inom Kommunal är antalet
          </note>
          <note>
            61 %. 35 % utför upprepade ensidiga arbetsrörelser. 20 % har
            olämpliga arbetsställningar.
          </note>
          <note>
            Detta visar varför belastningsskadorna har ökat så kraftigt och
            varför sjukfrekvensen har ökat så kraftigt. Det är alltså inte
            fråga om en otillåten sjukfrånvaro, utan den är i högsta grad
            reell för dessa kvinnor.
          </note>
          <note>
            Kvinnorna försöker klara en del av de här svårigheterna genom
            att arbeta deltid. Skulle kvinnorna i de här yrkena i mycket högre
            grad arbeta heltid, skulle vi få ännu fler arbetsskador. En del
            klarar sig genom att de bara arbetar halvtid i de här hårda yrkena.
            Vi måste komma till rätta med detta. Arbetslivsfonden har gett
            oss möjligheter.
          </note>
          <note>
            Centern skall ha en eloge för att man medverkade till att vi
            fick arbetslivsfonden. Den kommer att ge oss stora möjligheter
            att rätta till förhållandena, inte minst för kvinnorna.
          </note>
          <note>
            800 arbetsgivare har det första kvartalet i år fått bidrag från
            arbetslivsfonden. 600 miljoner har betalats ut. 75 % har gått
            till den privata sektorn.
          </note>
          <note>
            60 % av pengarna har gått till kvinnor. Det är i huvudsak insatser
            för kvinnliga yrken.
          </note>
          <note>
            Man bör kanske erinra om att moderaterna och folkpartiet inte
            ville ha den här fonden.
          </note>
          <note>
            Moderaterna vill nu avskaffa den. Man skall betala tillbaka pengarna
            till arbetsgivarna. Moderaterna visar alltså inget intresse för
            de här frågorna. Min fråga är: Tror ni att man skulle kunna rätta
            till dessa förhållanden, om man betalar tillbaka dessa pengar,
            eller skulle det vara bättre att använda dem, som vi gör nu, för
            att förbättra arbetslivet?
          </note>
          <note>
            Detta är frågor som gäller jämställdhet. Det är frågor som rör
            de mest drabbade kvinnorna i landet. Dessutom försöker man att
            försämra arbetslagarna och inflytandet i arbetslivet. Inte minst
            moderaterna gör detta i sina motioner. Det betyder också, det
            skall man ha klart för sig, en försämring för kvinnorna, framför
            allt för de kvinnor som har det sämst här i landet.
          </note>
          <note>
            Några ord vill jag också säga om jämställdhetslagen. Som jag
            tidigare sade är den nya jämställdhetslagen uppdelad i två delar.
          </note>
          <note>
            Förbud mot diskriminering, direkt och indirekt, är de tvingande
            delarna. Aktiva åtgärder för jämställdhet är de dispositiva delarna
            som kan ersättas med kollektivavtal.
          </note>
          <note>
            Reglerna för det aktiva jämställdhetsarbetet skall byggas ut.
            Det gäller, som jag tidigare nämnde, att underlätta för kvinnor
            och män att förena förvärvsarbete och föräldraskap, motverka sexuella
            och andra trakasserier på arbetsplatsen och att upprätta en jämställdhetsplan.
            De aktiva åtgärderna skall kunna ersättas med kollektivavtal.
          </note>
          <note>
            Dispositiviteten skall innebära -- och det tror jag är mycket
            viktigt att betona -- en materiell reglering av det aktiva jämställdhetsarbetet.
            Det gäller arbetsförhållande, rekrytering och jämställdhetsplan.
            I annat fall kan den inte godkännas. Det är inte fråga om en full
            dispositivitet. Det gäller vissa minimikrav.
          </note>
          <note>
            Huvudansvaret skall däremot ligga på arbetsmarknadens parter.
            Det är en viktig princip i svensk arbetsrättslagstiftning.
          </note>
          <note>
            Det finns motioner från folkpartiet, centern, vänstern och miljöpartiet,
            där man säger att man vill vidga tillämpningsområdet. Om man vill
            göra det, är det naturligtvis en god ambition. Men i arbetsmarknadsutskottet
            är man tveksam, och det är också jämställdhetsministern, till
            detta med att en lag skall omfatta alla områden. Vilken kraft
            får en sådan lag egentligen? Vi har erfarenheter av förhållandena
            i andra länder i det sammanhanget och vet att det inte är bra.
            Då är det bättre att jämställdhetskraven formuleras områdesvis.
            Varje område tas alltså upp för sig --
          </note>
          <note>
            socialförsäkringsområdet, familjerättens område, utbildningens
            område osv.
          </note>
          <note>
            Arbetsmarknadsutskottet avstyrker förslagen beträffande lagen
            om jämställdhet. Det gäller alltså också de motioner som har väckts
            i detta sammanhang och där man säger att man vill ha en utvidgning.
          </note>
          <note>
            Av moderaternas motion framgår att de anser att jämställdhetsplanen
            för aktiva åtgärder är en meningslös byråkrati. Moderaterna förordar
            frivillighet. Vidare påstår moderaterna att det går att avtala
            bort jämställdhetsplanen. Men det är inte sant. Som jag nyss sade
            innehåller 12 § just en materiell reglering, bl.a. i fråga om
            jämställdhetsplaner, rekryteringsplaner och arbetsförhållanden.
          </note>
          <note>
            Arbetsmarknadsutskottet framhåller att all erfarenhet visar att
            en plan är en förutsättning för framsteg och förändringar. Det
            gäller att konkret kunna tidsbestämma det mål som man vill arbeta
            för. Därför tycker jag att moderaternas inställning här är märklig.
          </note>
          <note>
            Alla framgångsrika företag har tidsbestämda planer för sin verksamhet,
            och det vet moderaterna förmodligen mycket väl. Vi avstyrker den
            aktuella motionen.
          </note>
          <note>
            Sedan finns det motioner där man kräver tvingande bestämmelser.
            Man vill t.ex. att JämO skall avgöra om kollektivavtalen har samma
            nivå som lagen.
          </note>
          <note>
            Men det är en mycket grannlaga uppgift. Det är alltså mycket
            svårt att genomföra detta. Det krävs mycket stora insatser från
            JämO för att det skall gå att klara hela den svenska arbetsmarknaden.
            Jag tror att man har en övertro på myndigheternas förmåga.
          </note>
          <note>
            Av egen erfarenhet -- jag har nämligen 30 års erfarenhet av fackligt
            arbete -- vet jag att det är omöjligt, med tanke på hur komplicerad
            och omfattande den svenska arbetsmarknaden är, att lägga en sådan
            uppgift på en enda myndighet.
          </note>
          <note>
            Moderaterna anslår 1 miljon för det här ändamålet.
          </note>
          <note>
            Men det är, skulle jag vilja säga, som att spotta i havet. Det
            går inte att med 1 miljon klara den här uppgiften. Det är mycket
            viktigt att vi håller fast vid att det är arbetsmarknadens parter
            som skall ha det här ansvaret -- i likhet med vad som har gällt
            på många andra omrdåen.
          </note>
          <note>
            Jag kan förstå den ambition som man har i detta sammanhang. Men
            man tror att allting skall gå bra genom att lagstiftning tillgripes.
            Men man glömmer den praktiska tillämpningen. Hur skall man kunna
            leva upp till en sådan lag? Risken finns ju att lagen bara blir
            en papperstiger. Våra erfarenheter av hur det är i utlandet är
            inte särskilt goda på den punkten.
          </note>
          <note>
            Som exempel brukar jag nämna det beslut som fransmännen fattade
            under folkfrontens dagar 1936
          </note>
          <note>
            om 40 timmars arbetsvecka. Men jag är inte säker på att fransmännen
            ännu har nått dit. När det gäller öststaterna är det samma problem
            med lagarna, som har blivit papperstigrar. Vi skall ha respekt
            för lagar. Det är viktigt att så är fallet. Men lagar får inte
            utformas på ett sådant sätt att det inte går att leva upp till
            dem.
          </note>
          <note>
            Kollektivavtalet har en stark förankring i nordisk arbetsrätt.
            Det är värdefullt. Lagstiftningen kan gälla detaljer. T.o.m. ute
            på arbetsplatserna kan det vara reglerat in i minsta detalj. Inom
            varje bransch eller företag kan man förhandla på det sättet. Ett
            avtal bevakas ofta av arbetsmarknadens parter --
          </note>
          <note>
            både lokalt och ute på arbetsplatserna. Vi har starka fackföreningar
            i vårt land som skall se till att detta är möjligt. Men då säger
            någon, kanske med rätta: När det gäller kvinnorna är det sämre
            ställt med inflytandet. Ja, det är sant. Men kvinnorna ser kanske
            alla orättvisor som finns och får en starkare ställning inom fackföreningsrörelsen
            genom att de påtalar dessa orättvisor. Därmed får vi en väldig
            kraft när det gäller att genomföra dessa saker, på varje arbetsplats.
          </note>
          <note>
            På den svenska arbetsmarknaden har männen lyckats med den saken
            i mycket hög grad. Varför skulle då inte kvinnorna lyckas med
            samma sak?
          </note>
          <note>
            Jag tror att det är mycket viktigt att vi ser på dessa saker
            i det perspektivet när vi diskuterar en lagstiftning på området.
            En lagstiftning är viktig.
          </note>
          <note>
            Just kombinationen lagstiftning och avtal har gjort att Sverige
            har varit ett föregångsland på många av de områden som jag här
            har nämnt, och det är mycket viktigt.
          </note>
          <note>
            Herr talman! Jag yrkar bifall till hemställan i arbetsmarknadsutskottets
            betänkande 17 och avslag på samtliga reservationer.
          </note>
          <note type="speaker">
            Anf. 60 CHARLOTTE BRANTING (fp)
          </note>
          <note>
            replik:
          </note>
          <note>
            Herr talman! Först vill jag säga att det var nästan rörande att
            höra Gustav Persson berömma JämO
          </note>
          <note>
            och jämställdhetslagen. Alla är vi ju medvetna om att vi, om
            socialdemokraterna hade fått bestämma, inte hade haft vare sig
            jämställdhetslagen eller
          </note>
          <note>
            JämO. Men det är bra om man har tänkt om.
          </note>
          <note>
            Socialdemokraterna tillhörde ju de 162 som yrkade avslag den
            gången beslut om lagen och JämO
          </note>
          <note>
            fattades.
          </note>
          <note>
            Sedan vill jag erinra om den undersökning som FN
          </note>
          <note>
            har gjort och som Gustav Persson talade om i inledningen av sitt
            anförande. Vad gäller jämställdheten ligger Sverige bra till,
            och det är vi alla mycket glada över. Men jag vill understryka
            att det ingalunda är socialdemokraterna som ensamma skall ta åt
            sig äran av den situation som råder i dag.
          </note>
          <note>
            Det finns dock också andra undersökningar som visar att Sverige
            inte alls ligger särskilt bra till på vissa områden. Det gäller
            då områden som är viktiga för kvinnorna och för jämställdheten.
            Det handlar t.ex. om kvinnor på chefsposter och i bolagsstyrelser.
            Gustav Persson var själv inne på den saken. Det är konstigt att
            socialdemokraterna inte tar tag i dessa saker och arbetar för
            en förändring genom att stödja vår reservation, där vi säger att
            det gäller att se till att det finns tidsbestämda mål för chefsbefattningar.
            Mål måste sättas upp även för statliga utredningar. Det gäller
            att leva upp till målsättningen om 30 % kvinnor i indirekt valda
            styrelser och nämnder -- något som socialdemokraterna i övrigt
            har accepterat och som vi är helt överens om.
          </note>
          <note>
            Det är rimligt, ja, det är bra att Gustav Persson tar upp diskussionen
            om de kvinnor som har det sämst ställt i vårt land. Jag delar
            naturligtvis uppfattningen att vi har ett särskilt ansvar för
            dessa kvinnor. Men då är det konstigt att socialdemokraterna med
            så stor frenesi motarbetar att kvinnor inom vård, utbildning och
            omsorg verkligen får tillgång till en breddad arbetsmarknad genom
            att det förekommer både privat och offentlig verksamhet.
          </note>
          <note>
            Om utbudet var större på kvinnornas arbetsmarknad skulle kvinnorna,
            det är vi alldeles övertygade om, både inom den offentliga och
            inom den privata sektorn ha haft bättre löner, en bättre arbetsmiljö
            och en bättre situation över huvud taget.
          </note>
          <note>
            Sedan vill jag säga att jag återkommer till arbetsmiljöfrågorna
            i den debatt som vi kommer att ha på måndag. Jag vill dock fråga
            Gustav Persson varför socialdemokraterna inte kan acceptera att
            en gravid kvinna skall ha rätt och möjlighet till omplacering
            och varför den kvinna som inte kan omplaceras inte skall ha rätt
            till havandeskapspenning.
          </note>
          <note>
            När det gäller arbetsmiljösidan i övrigt borde
          </note>
          <note>
            Gustav Persson ha klart för sig att vi i folkpartiet är helt
            klara över att arbetslivspengarna skall gå till skyddskommittéerna,
            som bäst vet hur arbetsmiljön kan förbättras -- och då också för
            kvinnorna.
          </note>
          <note type="speaker">
            Anf. 61 MAGGI MIKAELSSON (v) replik:
          </note>
          <note>
            Herr talman! Jag har av presidiet, som det så vackert heter,
            blivit ombedd att inte yrka bifall till så många reservationer.
            Därför har jag med möda gått in för att minska antalet reservationer
            som jag yrkar bifall till. Jag yrkar alltså bifall till reservationerna
            10, 19, 34, 47 och 63. Det är så långt jag kan gå när det gäller
            att reducera antalet yrkanden.
          </note>
          <note>
            Gustav Persson redovisade en FN-studie. Ja, det är bra att vi
            i Sverige ligger långt framme i det här sammanhanget. Men vi skall
            kanske också se på den studien i ett annat perspektiv. Den säger
            nämligen kanske mera om förhållandena i andra länder än om förhållandena
            här i Sverige. Gustav
          </note>
          <note>
            Persson ägnade en stor del av sitt anförande åt att redovisa
            situationen i Sverige i dag, och det är inte precis någon uppmuntrande
            redovisning.
          </note>
          <note>
            Kvinnorna har fått betala ett högt pris för den jämställdhet
            som man har lyckats uppnå och för sitt inträde på arbetsmarknaden.
            Bl.a. redovisade
          </note>
          <note>
            Gustav Persson omfattningen av belastningskadorna och kvinnornas
            sjuktal som är mycket högre än för männen. Då måste jag fråga:
          </note>
          <note>
            Är det för att bestraffa dessa kvinnor som ni har infört försämringar
            i sjukförsäkringen? Det slår självfallet direkt hårdare mot precis
            de grupper som
          </note>
          <note>
            Gustav Persson beskriver.
          </note>
          <note>
            Kvinnorna är, som jag sade, dagens arbetarklass.
          </note>
          <note>
            Vilket ansvar tar ni i socialdemokratin för att ändra på det
            och se till att kvinnornas förhållanden blir bättre? Ett sätt
            är att förbättra jämställdhetslagen.
          </note>
          <note>
            Hur mycket av utvecklingen beror på maktbalansen mellan könen,
            som Gustav Persson beskrev?
          </note>
          <note>
            Gustav Persson nämnde två perspektiv som man kan se jämställdheten
            i, nämligen det sociologiska och det historiska. Gustav Persson
            befinner sig nog i historien. Jag saknar ett perspektiv, och det
            är framtiden. Vilka visioner finns det i Gustav
          </note>
          <note>
            Perssons och socialdemokraternas syn på jämställdhet och på kvinnornas
            situation i framtiden? Vad har ni för visioner, och hur skall
            ni nå målen?
          </note>
          <note>
            Gustav Persson säger att många av oss som har reserverat oss
            har en övertro på lagstiftningen, att det finns en lång tradition
            på arbetsmarknaden.
          </note>
          <note>
            Javisst finns det en lång tradition på arbetsmarknaden i Sverige,
            men den traditionen har burits fram av männen i väldigt hög grad,
            vilket också är en av orsakerna till att kvinnorna har en sämre
            situation än männen.
          </note>
          <note>
            Jag tycker att det är märkligt när det gäller lagstiftningen
            att man i kollektivavtal kan skriva sig fri från flera saker i
            jämställdhetslagen. Det är unikt. Det kan man inte göra i andra
            sammanhang inom arbetsrätten. Ett exempel på hur den nuvarande
            lagen fungerar är att det är svårt att anmäla eller pröva den,
            därför att kollektivavtalen är så allmänt hållna att de inte håller
            för en rättslig prövning.
          </note>
          <note>
            Gustav Persson citerade Gun Neumann, som säger att man inte kan
            uppnå jämställdhet med lagstiftningen. Jag håller fullständigt
            med om det.
          </note>
          <note>
            Vi har många lagar i Sverige som vi inte har möjlighet att kontrollera,
            men lagens uppgift är ju att ge signaler om vilket normsystem
            vi vill ha i samhället.
          </note>
          <note type="speaker">
            Anf. 62 MONA SAINT CYR (m) replik:
          </note>
          <note>
            Herr talman! Vi har nu fått lyssna till det goda arbetets diversehandel
            från Gustav Persson. Han har talat om för oss att vi lever i den
            bästa av alla världar. Samtidigt finns det tydligen väldigt mycket
            att klaga på. Det är svårt att veta vilken slutlig ståndpunkt
            Gustav Persson intar. Enligt min mening intar han alla ståndpunkter
            samtidigt, och därför är det litet svårt att strukturera det hela.
          </note>
          <note>
            Dessutom betar Gustav Persson av litet av måndagens debatt. Det
            tycker jag att vi kan spara tills vi skall ha den debatten.
          </note>
          <note>
            För att hålla oss till det ämne som vi nu diskuterar:
          </note>
          <note>
            Gustav Persson säger att vi inte skall ha någon övertro på lagstiftningen.
            Det är en ståndpunkt som jag i och för sig kan dela. Däremot är
            det förvånande att få höra det från en representant för socialdemokraterna,
            som en gång för inte allt för länge sedan levde i ''Lidbomeriets''
            glansdagar. Jag föredrar att lyssna till de nyckelord som JämO
            har uttalat om det arbete som hon bedriver på detta område.
          </note>
          <note>
            Jag vill gärna ha besked från Gustav Persson när det gäller avtalen,
            som han säger är mera värda än lagen. Det har visat sig i den
            utredning som ligger till grund för detta betänkande att den kontrollerade
            parten, dvs. facket, inte levt upp till sin roll. Facket har visat
            en påtaglig passivitet, heter det. Då har vi inte så stor glädje
            av att ha jämställdhetsavtal, om man inte följer upp dem och ser
            till att det händer någonting.
          </note>
          <note>
            Jag vet inte om Gustav Persson lyssnade på vad jag sade inledningsvis,
            när jag talade om kommunen som en del av den offentliga sektorn.
            Charlotte
          </note>
          <note>
            Branting var också inne på att kommunerna utgör den stora kvinnoarbetsmarknaden,
            där kvinnornas olika tjänster inte renderar vare sig de löner,
            den uppskattning eller det inflytande framför allt som de borde
            få på detta område. Gustav Persson kunde väl medverka till att
            vi får konkurrens inom t.ex.
          </note>
          <note>
            den stora vårdsektorn, så att kvinnorna kan välja att arbeta
            hos den arbetsgivare som de själva föredrar och inte blir hänvisade
            till en monopolsektor.
          </note>
          <note>
            Arbetsförmedlingslagen togs plötsligt upp här av någon anledning.
            Vi kan se den som ett exempel på lagstiftning över huvud taget.
            Vad vi har sagt är att vi skall våga ha någonting annat än bara
            monopol i vårt land, alltså fler alternativ. De försök som görs
            ger visshet om huruvida kvinnorna vill ha alternativa arbetsförmedlingar.
            Visar dessa försök att kvinnorna inte vill ha sådana, är det ingen
            idé att fortsätta med dem. Så enkelt är det.
          </note>
          <note>
            Gustav Persson påstår att lagen är garanten för jämställdhetsplanerna
            och för att planerna inte kan avtalas bort. Vad betyder då det
            som står om jämställdhetsplanerna i propositionen:
          </note>
          <note>
            Lagreglerna om jämställdhetsplaner skall kunna ersättas med andra
            regler i kollektivavtal? Förklara det för mig, Gustav Persson!
          </note>
          <note type="speaker">
            Anf. 63 ANNA HORN AF RANTZIEN (mp)
          </note>
          <note>
            replik:
          </note>
          <note>
            Herr talman! Jag vill också harangera Gustav
          </note>
          <note>
            Persson när han säger att deltid ger färre arbetsskador. Det
            är så sant som det är sagt. Ändå var det inte så länge sedan Mona
            Sahlin pläderade för att alla kvinnor mer eller mindre skulle
            tvingas ut i heltidsarbete. Då skulle vi alltså få ännu mer arbetsskador.
            Nu är det inte så enkelt. Mona Sahlin menade naturligtvis väl.
            Hon ville att kvinnorna skulle få större ekonomiska möjligheter
            genom att arbeta heltid. Men ofta är det inte alls det som driver
            dem ut i arbetslivet, utan det är höga skatter och höga priser
            som tvingar oss alla att försöka tjäna mer, att öka vår arbetstid.
            Det är knepigt det där, och alltså någonting som inte stämmer.
            Man kan alltid fråga sig om vi inte skulle uppmuntra männen till
            deltidsarbete i stället. Det vore väldigt lyckat ur många synvinklar.
          </note>
          <note>
            Sjukdomar, vare sig det gäller människor eller miljö, har aldrig
            åsatts det negativa värde som de borde få. Nu börjar det komma
            genom införandet av en s.k. grön bruttonationalprodukt, eller
            MNP
          </note>
          <note>
            som finansdepartementet kallar det. I och med att den kommer
            med i spelet och vi får siffror på de negativa verkningarna på
            olika områden, kommer väldigt mycket av den dåliga jämställdheten
            också att bli synliggjord, eftersom de negativa följderna blir
            bokförda. Därför hoppas jag att samtliga partier kommer att driva
            på försöket med och införandet av MNP på olika områden, därför
            att det är siffror som män förstår.
          </note>
          <note>
            Anf. 64 MARIANNE ANDERSSON i
          </note>
          <note>
            Vårgårda (c) replik:
          </note>
          <note>
            Herr talman! Jag kan inte låta bli att reagera när
          </note>
          <note>
            Gustav Persson drar alla statistiska uppgifter om kvinnornas
            situation på arbetsmarknaden, om ökande klyftor, ökad sjukpensionering
            och ökade sjukskrivningar, beskriver mycket riktigt situationen
            som den är. Detta har faktiskt hänt under 80-talet, då socialdemokraterna
            har suttit i regeringsställning. Med det starka sambandet mellan
            socialdemokraterna och de fackliga organisationerna är det svårt
            att låta bli att dra slutsatsen att antingen har de fackliga organisationerna,
            regeringen och socialdemokraterna misslyckats eller också har
            man inte varit tillräckligt intresserad för att verkligen på allvar
            ta tag i dessa frågor. De kvinnor som drabbas av arbetsskador
            är just de som Gustav
          </note>
          <note>
            Persson säger sig värna, de kvinnor som har det sämst och som
            så att säga står längst ner. Jag skulle gärna vilja ha en kommentar
            av Gustav Persson.
          </note>
          <note>
            Gustav Persson säger vidare att det faktum att vi har en segregerad
            arbetsmarknad beror på att vi har fler kvinnor i arbetslivet än
            man har i andra länder.
          </note>
          <note>
            Vi har faktiskt få kvinnor i Sverige i ledande ställning. Där
            finns fler kvinnor i andra länder. Så där ligger vi inte särskilt
            bra till.
          </note>
          <note>
            Sedan vill jag instämma i det som bl.a. Mona Saint
          </note>
          <note>
            Cyr och Charlotte Branting har sagt om ökat kvinnligt företagande.
            Jag tror att det är just genom att vi skapar valfrihet och ger
            kvinnorna möjlighet att få utnyttja sina kunskaper och erfarenheter
            på rätt sätt som vi når betydande fördelar, och kvinnorna kommer
            att må mycket bättre. Det är just därför att kvinnorna inte har
            valfrihet, att de kanske känner frustration i sitt arbete och
            inte kan gå till något annat, som sjukdomar skapas. Det är viktigt
            att veta att man har valfrihet, oavsett om man sedan tar chanser
            eller inte.
          </note>
          <note>
            Jag fick inget svar när det gäller frågan om arbetsvärdering.
            Vi har önskat att utredningen inte bara skall analysera möjligheterna
            till arbetsvärdering utan även göra en arbetsvärdering.
          </note>
          <note>
            Jag fick inget svar på frågan om det finns något verkligt skäl
            till att man inte kan gå längre.
          </note>
          <note>
            Det var väldigt klena argument som Gustav Persson anförde mot
            den vidgning inom jämställdhetslagen som vi och flera andra har
            talat för; den skulle bli utslätad och det finns inte så bra erfarenheter
            från andra länder. Men det beror naturligtvis på hur man utformar
            en sådan lag. Det var inga bärande argument.
          </note>
          <note type="speaker">
            Anf. 65 GUSTAV PERSSON (s) replik:
          </note>
          <note>
            Herr talman! Det är naturligtvis svårt att hinna svara på alla
            frågor som ställts. Jag vänder mig först till Charlotte Branting,
            som säger att vi skulle få en bredare arbetsmarknad genom en privatisering.
            Jag är inte så övertygad om att man åstadkommer det.
          </note>
          <note>
            För detta krävs så enormt stora insatser. Jag tror inte att man
            kan bredda vårdsektorn på det sättet.
          </note>
          <note>
            Charlotte Branting nämnde också att kvinnor inte får ledighet
            i samband med graviditet och omplaceringar. Det kanske har inträffat.
            Men jag har erfarenheter från försäkringskassan i Uppsala län,
            och där betalar man ut ersättningar ganska ofta. Jag tror att
            försäkringsöverdomstolen har ändrat en del på praxis i sådana
            fall. Men det är möjligt att det finns anledning att följa upp
            detta ytterligare.
          </note>
          <note>
            Maggi Mikaelsson säger att detta att vi är så bra i
          </note>
          <note>
            Sverige säger mer om förhållandena i utlandet. Det är sant. Det
            är sämre utomlands; vi har lyckats bättre. Det är bara det jag
            har sagt. Men jag säger också att det fortfarande finns brister.
          </note>
          <note>
            Maggi Mikaelsson undrar varför vi tvingas försämra socialförsäkringen.
            Vi tvingades till det just vid detta tillfälle. Men det var ju
            för att kunna behålla de viktigare delarna i socialförsäkringen,
            kunna göra insatser för alla de människor som verkligen behöver
            det; inte minst alla de kvinnor som jag beskrev och som har de
            här svårigheterna.
          </note>
          <note>
            Det är ju slutligen så att all praktisk politik är prioritering.
            Det har vi socialdemokrater fått lära oss i hög grad. Det gäller
            inte minst när man har det svårt ekonomiskt, vilket vi för närvarande
            har här i landet.
          </note>
          <note>
            Maggi Mikaelsson sade att jag bara talar om historien. Jag tyckte
            att jag pratade om det aktuella. När jag i början citerade våra
            mål handlade det väl om framtiden. Jag håller mig inte alls kvar
            i historien. Jag använder den för att visa att vi åstadkommer
            förändringar.
          </note>
          <note>
            Det är litet bekymmersamt att man inom vänsterpartiet tror så
            mycket på lagstiftning. Jag har pratat med många av era partivänner
            som säger: Jag förstår inte att vissa av mina partikamrater tror
            så mycket på lagstiftning. På den punkten tycker jag att man borde
            vara litet försiktigare.
          </note>
          <note>
            Enligt Mona Saint Cyr är min beskrivning tydligen att vi lever
            i den bästa av världar. Ja, för kvinnorna i världen är Sverige
            ett av de bästa länderna --
          </note>
          <note>
            Finland låg före i FN-studien -- och det tycker jag att vi skall
            vara stolta över. Mona Saint Cyr säger också att jag tar upp alla
            områden. Ja, det är just det jag gör. Om vi skall åstadkomma jämställdhet
            mellan kvinnor och män måste vi arbeta på alla områden; därför
            behandlar jag detta så brett som möjligt.
          </note>
          <note>
            Här har nämnts passivitet inom facket i vissa avseenden. Jag
            kan hålla med om att det förekommer. Men vi måste ändå kräva att
            också kvinnorna tar sitt ansvar i facket. Det tror jag att de
            kommer att göra i större utsträckning i framtiden.
          </note>
          <note>
            Nu är min talartid slut. Jag får återkomma senare.
          </note>
          <note type="speaker">
            Anf. 66 CHARLOTTE BRANTING (fp)
          </note>
          <note>
            replik:
          </note>
          <note>
            Herr talman! Jag tycker att det är konstigt att höra
          </note>
          <note>
            Gustav Persson låta som vissa andra socialdemokrater och förfalla
            till en demagogi som jag tycker att Gustav Persson borde stå över.
          </note>
          <note>
            Vi tror inte att man löser detta genom privatisering.
          </note>
          <note>
            Det är ingen här som har förespråkat att vi skall gå in för en
            privatisering av hela vårdområdet eller en privatisering av hela
            omsorgen eller av skolorna. Vi förespråkar mångfald, alternativ,
            konkurrens. Låt oss slå fast det en gång för alla. Vi är övertygade
            om att det skulle vara av godo även för de kvinnor som har det
            sämst ställt på arbetsmarknaden i dag.
          </note>
          <note>
            Jag tycker att det känns angeläget att ta upp frågan om arbetsvärderingen
            och likaså kravet på att den utredning som skall behandla den
            viktiga frågan om att få fram lika lön för likvärdigt arbete när
            det gäller kvinnor och män, verkligen får till uppgift att föreslå
            ett arbetsvärderingsinstrument. Vi har ju pratat om detta hur
            länge som helst. Nu bör den här utredningen verkligen lägga fram
            ett sådant förslag.
          </note>
          <note>
            Om man inte tror att den utredning som regeringen skall tillsätta
            klarar av detta, varför gör man den då inte till en parlamentarisk
            utredning? Då kanske vi i de icke-socialistiska partierna kan
            komma med tips till socialdemokraterna; vi har studerat detta
            i
          </note>
          <note>
            EG och på andra håll.
          </note>
          <note>
            Jag skulle också vilja ta upp frågan om de aktiva reglerna i
            jämställdhetslagen. Jag har också läst
          </note>
          <note>
            Jämsides, vilket jag tycker är en utmärkt tidning.
          </note>
          <note>
            Den är ett klart bevis på JämOs viktiga arbete att bedriva upplysning
            och information om jämställdhetsarbetet. I tidningen sägs att
            reglerna om de s.k. aktiva åtgärderna enligt förslaget fortfarande
            kommer att ersättas av andra regler i kollektivavtal. Ja, så är
            det. Detta innebär att
          </note>
          <note>
            JämO alltjämt kommer att sakna maktmedel för att få till stånd
            reella förändringar även i de fall man uppmärksammar missförhållanden.
            Det är ju kruxet. Vill socialdemokraterna stärka JämOs roll eller
            inte?
          </note>
          <note type="speaker">
            Anf. 67 MAGGI MIKAELSSON (v) replik:
          </note>
          <note>
            Herr talman! Jag vidhåller inte, Gustav Persson, att du pratar
            om historien. Men du befinner dig i historien. Du beskriver nutiden
            men har inga visioner. När det gäller framtiden och målsättningen
            för jämställdhetspolitiken finns det en bred enighet om de övergripande
            målen.
          </note>
          <note>
            Jag har inte heller någon övertro på lagstiftningen, men lagens
            uppgift är ju ändå att klargöra normsystem och hur samhället vill
            att det skall vara.
          </note>
          <note>
            Vi har lagstiftning på en massa områden som är svåra att kontrollera,
            t.ex. hastighetsbegränsningen på vägarna eller lagstiftningen
            om ekonomisk brottslighet i landet. Jag tror inte att Gustav
          </note>
          <note>
            Persson skulle komma på idén att föreslå att vi skulle ta bort
            de lagarna bara därför att vi inte kan kontrollera att de efterföljs.
            Så fungerar det ju faktiskt inte.
          </note>
          <note>
            Gustav Persson säger också att vi tvingades försämra socialförsäkringen;
            jag antar att han menar sjukförsäkringen. Detta drabbar ju de
            lågavlönade kvinnorna som har de tyngsta jobben mycket hårdare
            än det drabbar t.ex. direktörerna i näringslivet. Därför är det
            en orättvis försämring.
          </note>
          <note>
            En av de viktigaste jämställdhetsförändringarna är ju att man
            kan garantera arbete åt alla -- arbete åt alla kvinnor. Tyvärr
            är ju risken den att regeringen och socialdemokraterna är på väg
            att lämna den övergripande målsättningen. Det ser jag som väldigt
            allvarligt.
          </note>
          <note>
            Om man frågar kvinnor vad som är viktigt förutom arbete får man
            veta att det är sex timmars arbetsdag man vill ha. Varför använder
            man t.ex. inte den ökande arbetslösheten till att påbörja en arbetstidsförkortning?
            En kvart om dagen under de närmaste fyra åren skulle sänka arbetstiden
            till sju timmar. Nu när arbetslösheten ökar borde det finnas utrymme
            och möjlighet att genomföra en sådan förändring, som skulle vara
            en stor och viktig jämställdhetsreform.
          </note>
          <note>
            Vi talade tidigare om att kvinnorna har en ganska stor andel
            i de parlamentariska församlingarna.
          </note>
          <note>
            Men i takt med att den utvecklingen sker flyttas ju också makten
            ut från parlamenten. Det tycker jag är allvarligt. Makten är ju
            numera t.o.m. på väg att flyttas ut från Sverige till Bryssel.
            Det fungerar ju så att maktens herrar nog vet att bevara sina
            positioner. Det ser jag också som ett hot mot jämställdheten och
            kvinnornas situation.
          </note>
          <note>
            När det gäller redovisningen av hur budgeten slår för män och
            kvinnor vill jag ändå vidhålla att jag tycker att det lilla man
            kan hitta i budgetpropositionen är väldigt torftigt. Jag skulle
            önska att varje avsnitt i budgeten hade den här redovisningen.
            Jag uppfattade att det var så man menade när man fattade de här
            besluten 1988. Då hade man sett mycket tydligt hur t.ex.
          </note>
          <note>
            trafiksatsningarna slår mot kvinnorna i dag.
          </note>
          <note>
            Kvinnorna är ju de som utnyttjar kollektivtrafiken, medan satsningen
            sker på motorvägsbyggen. Man hade även kunnat se hur satsningar
            sker när det gäller utbildning och andra områden.
          </note>
          <note type="speaker">
            Anf. 68 MONA SAINT CYR (m) replik:
          </note>
          <note>
            Herr talman! Jag skall koncentrera mig på att fråga
          </note>
          <note>
            Gustav Persson hur det var med dispositiviteten när det gällde
            jämställdhetsplanerna.
          </note>
          <note>
            Sedan vill jag ansluta till att Gustav Persson talade om att
            han gav sig in på alla områden och att det var finessen med den
            här debatten när det gäller jämställdhetsområdet och kvinnors
            ställning i det sammanhanget. Jag exemplifierade med hur trögt
            det går med jämställdhetsarbetet hos en offentlig arbetsgivare.
            Då vill jag fråga Gustav Persson:
          </note>
          <note>
            Skulle det inte passa med att JämO hade tillsynen även på det
            här området? Är Gustav Persson beredd att bryta upp det offentliga
            monopolet på det här området för att bredda arbetsmarknaden för
            kvinnor?
          </note>
          <note>
            Om vi beslutsfattare överlämnar förtroendet åt parterna att se
            till att jämställdhetsarbetet drivs framåt genom att teckna jämställdhetsavtal,
            så har vi därmed också överlåtit ansvaret åt arbetstagarparten
            att beivra och övervaka arbetsgivaren så att han verkligen fullföljer
            detta.
          </note>
          <note>
            Då skall det också väckas talan om det är så att det inte fungerar.
            Detta har inte skett. Det råder alltså en stor passivitet på det
            här området. Hur tänker
          </note>
          <note>
            Gustav Persson komma till rätta med den?
          </note>
          <note>
            Anf. 69 MARIANNE ANDERSSON i
          </note>
          <note>
            Vårgårda (c) replik:
          </note>
          <note>
            Herr talman! Jag återkommer till frågan om arbetsvärdering. Vi
            i centern har länge krävt en parlamentarisk utredning för att
            åstadkomma arbetsvärdering. Det förslag som nu läggs fram är någon
            sorts halvmesyr. Jag hoppas att Gustav
          </note>
          <note>
            Persson har tid att i det här svaret precisera och motivera varför
            man inte kan ta steget fullt ut och säga: ''Ja, men vi vill ha
            en arbetsvärdering.'' Det är fundamentalt viktigt för att vi skall
            åstadkomma jämställdhet på arbetsmarknaden.
          </note>
          <note>
            När det sedan gäller dispositiviteten talade Gustav
          </note>
          <note>
            Persson sig varm för att vi skall förlita oss på parterna och
            för att vi skall visa respekt för avtalen osv. Det finns tio års
            erfarenhet när det gäller jämställdhetsområdet, och det har ju
            visat sig att det inte har fungerat. I de allra flesta fall har
            man sänkt ambitionsnivån jämfört med lagen. Det är därför vi för
            fram vårt krav.
          </note>
          <note type="speaker">
            Anf. 70 GUSTAV PERSSON (s) replik:
          </note>
          <note>
            Herr talman! Maggi Mikaelsson, jag har inte sagt att vi skall
            ta bort lagstiftningen. Jag har sagt att man skall ha en balans
            mellan lagstiftning och kollektivavtal på arbetsmarknaden. Det
            ger det bästa resultatet. Jag har inte sagt något annat. Jag hävdar
            att detta också skall gälla här. Vi har varit så framgångsrika
            på alla andra områden.
          </note>
          <note>
            När det sedan gäller dispositiviteten, Mona Saint
          </note>
          <note>
            Cyr och Marianne Andersson i Vårgårda, är det ändå så att det
            skall finnas ett materiellt innehåll i kollektivavtalet som rör
            rekrytering, arbetsförhållanden och jämställdhetsplan. Därför
            gäller inte dispositiviteten fullt ut. Det är detta som är det
            viktiga.
          </note>
          <note>
            Sedan säger Marianne Andersson att vi har tio års erfarenhet
            av detta och att vi inte har lyckats. Ja, det är riktigt att det
            inte har varit särskilt bra. Det skall vi erkänna. Men tio år
            är inte någon lång period. Om man skulle börja med lagstiftning
            för hela arbetsmarknaden på det här området skulle man kanske
            få en sådan passivitet från arbetsmarknadens parter att det skulle
            vara mycket värre än att vi nu får kvinnorna inom LO, TCO och
          </note>
          <note>
            SACO att driva sina frågor här. Det är den avvägningen som socialdemokraterna
            har gjort hela tiden. Jag tror att den är mycket viktig.
          </note>
          <note>
            När det gäller arbetsvärdering tror jag att vi måste ha det också.
            Men det är en komplicerad sak. Även där måste man få arbetsmarknadens
            parter att driva frågan, eftersom vi inte kan komma till varje
            arbetsplats när det gäller varje detalj om vi skulle sitta i Stockholm
            och bestämma det här. Det är också mycket viktigt.
          </note>
          <note>
            Herr talman! Slutligen skulle jag vilja säga, eftersom det förmodligen
            är mitt sista anförande i den här kammaren, att jag är övertygad
            om att om kvinnorna fick mycket större inflytande och makt i vårt
            land och i hela världen skulle vi få ett bättre
          </note>
          <note>
            Sverige och en bättre värld.
          </note>
          <note>
            (Applåder)
          </note>
          <note>
            Anf. 71 Statsrådet MARGOT WALLSTRÖM
          </note>
          <note>
            (s):
          </note>
          <note>
            Herr talman! Det råder en bred politisk enighet om målen för
            jämställdhet. Men när jag såg att det var
          </note>
          <note>
            66 reservationer fogade till utskottets betänkande tänkte jag:
            ''Vad är det här? Hur skall det gå med förslaget om en ny jämställdhetslag
            och vår proposition om jämställdhet?'' Detta visar ju också att
            åsikterna om framför allt de metoder som skall användas för att
            nå målen går isär. När jag läste igenom betänkandet märkte jag
            att på de avgörande punkterna finns det egentligen ingen samlad
            opposition. Väldigt mycket handlar om detaljer och enskildheter.
            Jag noterade också att det inte heller finns någon samlad borgerlig
            linje i jämställdhetspolitiken.
          </note>
          <note>
            Jag tycker att jämställdhetsarbetet under 90-talet för det första
            skall handla om kvinnors rätt till arbete och en rättvis lön.
            Men även om rätten till det goda arbetet där man inte behöver
            riskera hälsan, utan kan få ta ansvar och utvecklas. För det andra
            måste kvinnors och mäns möjligheter att förena föräldraskap och
            yrkesarbete förbättras med särskild betoning på att öka pappornas
            uttag av föräldraledighet. För det tredje måste kvinnors kunskap
            och erfarenhet få påverka besluten.
          </note>
          <note>
            ''Varannan damernas'' måste bli verklighet. För det fjärde: Kvinnofrid!
            Bort med våldet mot kvinnor.
          </note>
          <note>
            För det femte måste det handla om kvinnorna och
          </note>
          <note>
            Europa och egentligen även om kvinnorna och världen.
          </note>
          <note>
            För att nå jämställdhet måste vi förändra attityder och värderingar.
            Det är vi säkert överrens om. Men det handlar också om konsekvens.
            Att tala för jämställdhet och samtidigt föra en politik som leder
            till ökade klasskillnader är inte trovärdigt.
          </note>
          <note>
            Jämställdhet är en fråga om rättvisa. Därför måste arbetet för
            jämställdhet mellan könen gå hand i hand med strävandena för jämlikhet
            mellan olika grupper i samhället.
          </note>
          <note>
            Som socialdemokrat kan jag aldrig acceptera att jämställdhet
            bara skall handla om kvinnorna och männen högst upp på klasstrappan.
          </note>
          <note>
            Arbetsmiljökommissionens och LOs rapporter om
          </note>
          <note>
            LO-medlemmar i välfärden visar med skrämmande tydlighet vilket
            starkt samband som finns mellan villkoren i arbetet och villkoren
            utanför arbetet. I
          </note>
          <note>
            nästan alla avseenden är det arbetarkvinnorna som drar det kortaste
            strået, som har de sämsta arbetsmiljöerna, det minsta inflytandet,
            de lägsta lönerna och som oftast har obekväma eller oregelbundna
            arbetstider. Vem som helst fattar väl att det inte räcker med
            attitydförändringar för att utjämna dessa orättvisor.
          </note>
          <note>
            Det krävs också politiska lösningar för att klara sådant som
            vi inte själva, var och en av oss, kan lösa. Utan en ekonomisk
            politik med arbete åt alla som mål skulle vi inte ha kommit dit
            där vi är i dag.
          </note>
          <note>
            Det hörs ju att det är svårt just nu för dem som gärna vill svartmåla
            Sverige, vilka avsikter man än kan ha med det. Det har ju kommit
            uppgifter om att vi faktiskt betraktas som ett välfärdsland. Vi
            har kommit mycket långt när det gäller t.ex. mänskliga rättigheter.
            Om vi accepterar arbetslöshet som ett ekonomiskt politiskt medel
            är kvinnorna de första som drabbas. Därför krävs en arbetsmarknadspolitik
            som inriktas på aktiva åtgärder som t.ex. utbildning i stället
            för kontantstöd eller dold kvinnorarbetslöshet.
          </note>
          <note>
            Det krävs en arbetslivspolitik som ställer krav på våra arbetsplatser
            och sätter stopp för exploateringen av löntagare. Det krävs en
            politik som i stället stimulerar förbättringar av dåliga arbetsmiljöer.
            Vi socialdemokrater accepterar inte att människor spottas ut från
            arbetsplatser när de förbrukats och inte kan producera mer. Här
            går en skiljelinje. Människovärde ställs mot marknadsvärde.
          </note>
          <note>
            Det krävs en familjepolitik som gör att både kvinnor och män
            kan förena avlönat arbete och föräldraskap. Det krävs en välfärdspolitik
            som ger trygghet för alla vid sjukdom och ålderdom. Vi kommer
            alltid att behöva ställa upp för varandra som anhöriga, men det
            måste bygga på frivillighet.
          </note>
          <note>
            Vi skall inte tillbaka till ett system där kvinnorna oavlönat
            skall ta huvudansvaret.
          </note>
          <note>
            Kvinnornas inflytande är ett viktigt mål i sig. Det är en fråga
            om demokrati och rättvisa. Men det är också ett medel för att
            påverka beslut som är viktiga för både kvinnor och män. Kvinnorna
            i
          </note>
          <note>
            Sverige har en hygglig del av den politiska makten, men knappast
            någon makt alls inom det privata näringslivet. Det skulle vara
            intressant om någon av debattörerna också vågade sig på att bedöma
            hur det ser ut i det privata näringslivet.
          </note>
          <note>
            Vi har räknat fram att det finns 38 % kvinnor i riksdagen, och
            vi har räknat hur många kvinnor det fanns i styrelserna i de största
            börsnoterade företagen och fann att det var 1,6 %. Detta är viktigt
            att se i en tid när många gör allt för att misstänkliggöra politiken
            och politiskt arbete.
          </note>
          <note>
            Den handlingsplan för jämställdhet som riksmötet behandlade för
            tre år sedan ligger fortfarande fast.
          </note>
          <note>
            Men jag tycker egentligen inte om uttrycket att den
          </note>
          <note>
            ''ligger fast''. Jag hoppas att det skall röra på sig ganska
            ordentligt. Arbetet fortsätter på alla de områden som handlingsplanen
            beskriver.
          </note>
          <note>
            Den proposition som nu behandlas här i dag, Olika på lika villkor,
            innebär viktiga steg framåt i jämställdhetsarbetet. Propositionens
            inriktning markerar också de områden där regeringen anser det
            särskilt viktigt att flytta fram positionerna. Den offentliga
            debatten har bara handlat om vissa delar av propositionen, och
            det kan finnas anledning att nämna de övriga frågor som är viktiga.
          </note>
          <note>
            Jag vill först kommentera förslaget till den nya jämställdhetslagen
            där kraven skärps på det aktiva jämställdhetsarbetet på arbetsplatserna
            och som innebär en skärpning av förbudet mot könsdiskriminering.
            Den lagen blir ett bättre verktyg i jämställdhetsarbetet.
          </note>
          <note>
            Det har förts en mycket livlig debatt när det gäller frågan om
            huruvida det skall finnas en lag eller ett avtal och om det är
            parterna eller JämO som skall utöva tillsyn och göra arbetet.
            Det är just detta det handlar om. Vem tror vi är bäst skickad
            att göra arbetet? Hur skall arbetsgivarna motiveras att arbeta
            aktivt om JämO skall sköta jämställdhetsarbetet, en statlig myndighet,
            och lagen tar ifrån parterna ansvaret? Hur skall de motiveras
            om man låter JämO göra en överprövning av avtalen?
          </note>
          <note>
            Vi måste först bestämma oss om vi anser att de principer som
            i dag etablerats inom den arbetsrättsliga lagstiftningen är rimliga?
            Skall vi gå ifrån dem och välja en helt annan modell? Skall vi
            välja en hybrid, som faktiskt också utredningen insåg att det
            var, som innebär att avtalen på arbetsmarknaden överprövas? Vi
            kan vara överens i bedömningen att det inte har gjorts tillräckligt.
          </note>
          <note>
            Men jag anser inte att det är skäl till att säga att man skall
            ta ifrån parterna detta ansvar och lägga det på
          </note>
          <note>
            JämO.
          </note>
          <note>
            Det är något märkligt att höra att borgerligheten plötsligt tror
            så mycket på myndigheten och myndighetsansvar och är beredd att
            bygga ut JämO
          </note>
          <note>
            så att JämO utövar tillsyn över hela den svenska arbetsmarknaden
            när det gäller jämställdheten.
          </note>
          <note>
            Hur kritisk jag än är anser jag att det är parterna på arbetsmarknaden
            som även i fortsättningen skall göra det mesta av arbetet.
          </note>
          <note>
            Det finns en punkt i utskottsbetänkandet som är viktig att klara
            ut, eftersom det ställts frågor om detta. Utskottet vill betona
            att syftet med dispositiviteten, dvs. att man kan sluta avtal
            på viktiga punkter när det gäller de aktiva åtgärderna, framför
            allt är att parterna i kollektivavtalen skall precisera och konkretisera
            jämställdhetsarbetet med hänsyn till de behov som kan finnas inom
            branschen, företaget eller myndigheten. Det är detta det handlar
            om.
          </note>
          <note>
            Man kan aldrig springa ifrån, som Maggi
          </note>
          <note>
            Mikaelsson påstod, lagen. Lagen anger vilka områden som avtalen
            skall täcka. Vi vill väl ändå att det skall slutas avtal och att
            parterna skall sätta sig ner och resonera om jämställdheten och
            komma överens om planerna för att föra frågan framåt? Vi menar
            att man på detta vis kan skynda på jämställdhetsarbetet även bland
            parterna.
          </note>
          <note>
            Lagen utgör dessutom ett golv, eller en miniminivå, för vad avtalen
            skall innehålla. Lagen anger kraven på aktiva åtgärder med termer
            som ''underlätta för'', ''verka för'', ''främja'' och ''särskilt
            anstränga sig för''. Det är mycket svårt att se hur avtalen skulle
            kunna hamna under denna nivå. Tanken är i stället just den som
            utskottet beskriver, nämligen att detta skall preciseras och konkretiseras
            i avtal mellan parterna, och det anser vi väl alla. Jag menar
            att man annars måste välja en helt annan rättslig form för lagstiftning
            om jämställdhet.
          </note>
          <note>
            Regeringen har valt den arbetsrättsliga lagstiftningen. Vi anser
            att det är riktigt att göra det även i fortsättningen, eftersom
            det är här som de stora bristerna finns och det är här som man
            kan göra de viktigaste insatserna även i fortsättningen.
          </note>
          <note>
            Menar kritikerna verkligen att vi skall satsa medel för jämställdhetsarbete
            på att bygga upp en omfattande statlig kontroll?
          </note>
          <note>
            JämO har en mycket viktig uppgift även i fortsättningen. JämOs
            roll förstärks när det gäller tillsynen på utbildningsområdet
            och möjligheterna att hjälpa till med att utforma planer, att
            hålla kontakt med parterna och se till att driva på utvecklingen.
            Den uppgiften måste JämO ha i fortsättningen, och regeringen förstärker
            JämOs resurser för att kunna sköta detta arbete.
          </note>
          <note>
            En löneutredning skall tillsättas för att ge oss bättre kunskap
            om löneskillnaderna mellan kvinnor och män och orsakerna till
            dessa skillnader. Det verkar ibland som om man menar att detta
            inte vore en fråga för parterna på arbetsmarknaden, utan att det
            plötsligt gällde helt andra förutsättningar och att vi med lagstiftning
            skulle kunna ta över sådant som i dag sköts genom förhandlingar
            mellan parterna på arbetsmarknaden. Menar ni verkligen detta,
            eller är det bara ett uttryck för den otålighet ni känner?
          </note>
          <note>
            Utredaren skall naturligtvis se till att vi får förslag till
            hur vi kan förbättra statistiken och göra skillnaderna synliga
            för att kunna resonera om orsakerna till dem. Flera talare har
            här framfört krav på en arbetsvärdering. Kanske man skramlar litet
            i förväg i detta avseende, eftersom regeringen håller på att utforma
            direktiven. Självfallet anser regeringen att arbetsvärdering är
            en mycket viktig faktor när det gäller att utjämna löneskillnaderna
            mellan kvinnor och män. Men det är inte så enkelt som att kräva
            att en utredare skall komma med förslag till ett arbetsvärderingssystem
            som skall kunna användas över hela arbetsmarknaden. Man måste
            självfallet se på olika arbetsvärderingssystem och i vilken mån
            de skulle kunna användas som ett verktyg.
          </note>
          <note>
            En annan punkt i propositionen som inte heller har uppmärksammats
            särskilt mycket är det omfattande åtgärdsprogram som föreslås
            för att motverka våldet mot kvinnor. Ett anslag på sammanlagt
            17,5 milj.kr. föreslås för nästa budgetår för att göra samhällets
            olika instanser bättre rustade att motverka våldet mot kvinnor
            och ge skydd, stöd och hjälp åt utsatta kvinnor. Våldet mot kvinnor
            får inte privatiseras.
          </note>
          <note>
            Det handlar om makt, om mäns makt över kvinnor, om föreställningen
            att män skulle ha rätt att fostra och tukta sin kvinna även med
            våld. Detta är en stor samhällsfråga som vi alla måste ta ett
            ansvar för.
          </note>
          <note>
            Att betrakta kvinnomisshandel som enbart en fråga om brister
            i relationer mellan enskilda kvinnor och män leder lätt till ett
            vi-och-dom-tänkande.
          </note>
          <note>
            Jämställdhet är ingen separat smal politisk fråga.
          </note>
          <note>
            Många andra förslag och beslut är också viktiga för att nå jämställdhet.
            Det gäller t.ex. åtgärder för att motverka den ökade arbetslösheten,
            förbättringar av arbetsmiljön, vilket jag redan har nämnt, och
            möjligheter till kompetensutveckling i företagen.
          </note>
          <note>
            Det är viktigt att se hela politiken i ett sammanhang.
          </note>
          <note>
            Jag måste få ställa några frågor: Anser moderaterna att ett vårdnadsbidrag,
            som gör det direkt olönsamt för tvåbarnsmammor med mindre än 160
            000 kr. i årsinkomst att arbeta, skulle främja jämställdhet?
          </note>
          <note>
            Arbetslivsfonden har 15 miljarder kronor för att stödja förbättringar
            av dåliga arbetsmiljöer och rehabilitering av dem som skadats
            i arbetet.
          </note>
          <note>
            Omkring 60 % av de pengar som fördelats under det första året
            har gått till kvinnor.
          </note>
          <note>
            Folkpartiet och moderaterna vill skrota arbetslivsfonden. På
            vilket sätt skulle det främja kvinnors arbetsmiljöer och gagna
            jämställdheten?
          </note>
          <note>
            Och kan ni ge mig något exempel på något land där marknadskrafterna
            har löst problemen med arbetslöshet och dåliga arbetsmiljöer,
            något land där marknadskrafterna har lett till jämställdhet?
          </note>
          <note>
            Folkpartiet och moderaterna föreslår skattesänkningar på 30 miljarder
            kronor och nedskärning av offentliga utgifter. På vilket sätt
            främjar det jämställdheten och kvinnornas villkor?
          </note>
          <note>
            Charlotte Branting föreslog häromdagen i en artikel i DN att
            föräldraförsäkringen skall göras mer flexibel. Det var intressanta
            förslag, Charlotte.
          </note>
          <note>
            Samtidigt har din partiledare satt sig i knät på moderaterna,
            som vill sänka föräldrapenningen till
          </note>
          <note>
            80 %. Hur kan sänkt föräldrapenning motivera fler pappor att
            stanna hemma med sina små barn? Hur skall lågavlönade kvinnor
            ha råd att utnyttja hela ledigheten över huvud taget? Hur skall
            ensamstående föräldrar klara sig?
          </note>
          <note>
            Folkpartiet och moderaterna föreslår två karensdagar. Hur förbättrar
            det villkoren för de lågavlönade kvinnorna, som ofta blir sjuka
            av jobbet?
          </note>
          <note>
            Se upp, därför att i debatten höjs nu allt fler röster om att
            kvinnor skall återgå till oavlönat vårdarbete i hemmen! Veckans
            Affärer och Hans Tson
          </note>
          <note>
            Söderström, VD för Studieförbundet Näringsliv och Samhälle, använder
            EG som argument för att kvinnor kommer att få lämna arbetsmarknaden.
          </note>
          <note>
            Delar folkpartiet och moderaterna den uppfattningen?
          </note>
          <note>
            Mats Svegfors i Svenska Dagbladet beskriver svenska kvinnors
            yrkesarbete som ett
          </note>
          <note>
            ''barnbytarsamhälle'', en kinesisk arbetsmarknad där vi bara
            tar hand om varandras barn. Delar folkpartiet och moderaterna
            Svegfors nedlåtande syn på kvinnors förvärvsarbete? Är det också
            er mening att kvinnor skall hem igen till oavlönat omvårdnadsarbete?
            Jag har tyvärr inte hört några protester från ert håll.
          </note>
          <note>
            Återupprätta hemarbetets ära! utropar Svegfors och beskriver
            vad som väntar oss bakom skattesänkningarna. I ett sådant samhälle
            skulle det t.o.m. vara möjligt för den professionellt framgångsrika
            kvinnan att göra karriär. Hon kunde anställa någon som sköter
            hemmet.
          </note>
          <note>
            Det är alltså inte de professionellt framgångsrika kvinnorna
            som skall bli oavlönade vårdare i hemmet och knappast Mats Svegfors
            heller, får man anta, utan det är arbetarklassens kvinnor och
            döttrar som skall nöja sig med oavlönat arbete eller möjligen
            att få vara hembiträden åt de framgångsrika.
          </note>
          <note>
            Svante Nycander skriver i dag i Dagens Nyheter:
          </note>
          <note>
            ''Om vi radikalt ska sänka skatterna som ett led i anpassningen
            till EG, måste vård och omsorger flyttas tillbaka till hemmen.
            Kvinnorna får utföra samma arbete som i dag men utan lön.'' Inte
            med ett ord kommenteras vad den moderat-liberala skattesänkningen
            med 30 miljarder skulle få för effekter. Så jag frågar moderater
            och folkpartister:
          </note>
          <note>
            Vad kan kvinnorna i Sverige förvänta sig, om ni får möjlighet
            att genomföra en ny start för Sverige efter valet i höst?
          </note>
          <note>
            Debatten om kvinnor och EG har tagit fart det senaste året, och
            det är bra. Kvinnor skall vara med i Europadebatten, för den är
            viktig för oss alla.
          </note>
          <note>
            Men jag tycker att dagens debatt har ganska stora brister. Motståndarna
            sprider skrämselpropaganda som skapar rädsla, och rädsla är ingen
            bra utgångspunkt när man skall ta ställning till framtiden.
          </note>
          <note>
            En del anhängare väljer i stället att svartmåla
          </note>
          <note>
            Sverige för att motivera medlemskap. Det kan man ju också försöka
            sig på. Kvinnors villkor i Sverige jämförs med statistikuppgifter
            om något slags genomsnittlig EG-kvinna, som inte finns. Kvinnors
            villkor skiljer sig mycket åt både mellan de olika länderna och
            inom varje land.
          </note>
          <note>
            EG beskrivs ofta som någon sorts stillbild. Men i varje land
            pågår en utveckling i samma riktning som vår, även om takten är
            mycket olika. För varje år kommer allt fler kvinnor ut i avlönat
            arbete också i EG-länderna, även om anställningsvillkoren ofta
            är sämre än hos oss, särskilt för dem som jobbar deltid. Naturligtvis
            kommer kvinnor också i andra länder att ställa nya krav på samhällsservice
            som barnomsorg och föräldraledighet, när allt fler yrkesarbetar.
          </note>
          <note>
            Den svenska välfärdsmodellen är inte alls ute. Den är i allra
            högsta grad en förebild för många av de här kvinnorna. Därför
            är det inte alls självklart att skatterna i andra länder kommer
            att kunna ligga kvar på dagens nivå. Jag har ingen övertro på
            vårt lands möjligheter att förändra hela Europa, men jag är övertygad
            om att kvinnorna i Europa kommer att ställa de krav som svenska
            kvinnor länge gjort -- på sina regeringar och på sina män --
          </note>
          <note>
            med andra ord krav som kan förändra de olika EG-
          </note>
          <note>
            länderna inifrån.
          </note>
          <note>
            Vi skall sakligt granska fördelar och nackdelar med ett EG-medlemskap.
            Kvinno- och jämställdhetsperspektivet måste finnas med i den granskningen,
            och det är bra med en bred diskussion utifrån olika intresseområden.
            Därför har jag avsatt 1 milj.kr. nu i första hand till organisationer
            som vill sprida information och öka kunskapen om Europa. Intresset
            har varit stort, och redan i juni skall vi ta ställning till de
            ansökningar som har kommit in. Det finns säkert anledning att
            också nästa budgetår ge motsvarande stöd.
          </note>
          <note>
            Det finns goda skäl för medlemskap utan att behöva gripa till
            svartmålning. Men jag kan förstå oron som finns, eftersom budskapen
            är så motstridiga.
          </note>
          <note>
            Kvinnor i Sverige har all anledning att slå vakt om rätten till
            arbete och social välfärd. Men vi måste fråga oss om det verkligen
            är ett närmare samarbete med Europa som är den stora kvinnofällan.
            Att döma av den politik som de borgerliga partierna var för sig
            eller tillsammans vill föra är nog hotet närmare än så i både
            tid och rum. Kvinnofällan kan ju slå igen redan efter valet, om
            vi inte säger ifrån.
          </note>
          <note>
            Anf. 72 MARIANNE ANDERSSON i
          </note>
          <note>
            Vårgårda (c) replik:
          </note>
          <note>
            Herr talman! Jag måste säga att jag tar inte alls åt mig av den
            svartmålning som Margot Wallström ägnade sig åt med tanke på hur
            framtiden kan se ut.
          </note>
          <note>
            Jag skall först kommentera vårdnadsersättningen, som Margot Wallström
            riktade en fråga till moderaterna om, men det är ursprungligen
            ett centerförslag och ett krav som vi har drivit i många år. Hela
            tiden hör man den socialdemokratiska propagandan mot vårdnadsersättningen,
            att vi skulle tvinga kvinnorna tillbaka till hemmet. Vi tvingar
            inte någon till någonting, men vi vet att väldigt många kvinnor
            med ett eller flera små barn dignar under bördan -- och det gör
            hela familjen --
          </note>
          <note>
            av att kombinera arbete och föräldraskap, långa resor osv.
          </note>
          <note>
            Det är en mycket besvärlig situation, och väldigt många önskar
            inget hellre än att kunna vara hemma något längre tid än vad man
            har möjlighet till i dag.
          </note>
          <note>
            Ingen säger att man skall vara hemma sex år t.ex.
          </note>
          <note>
            eller under hela förskoletiden, men vi anser att man skall ha
            möjlighet att göra det. Det är detta som är så oerhört viktigt.
          </note>
          <note>
            Dessutom kombinerar vi vårt förslag med valfrihet i barnomsorgen,
            så att man skall kunna skapa alternativ. Därmed inte sagt att
            det innebär att någon skall åta sig att ta hand om barnen utan
            ersättning. Det handlar inte alls om det. Jag vill tillbakavisa
            den kritiken.
          </note>
          <note>
            Sedan pratar Margot Wallström väldigt mycket om dispositiviteten
            och tillsynen, som vi har diskuterat här förut. Hon säger att
            naturligtvis måste parterna arbeta med jämställdhetsfrågor. Det
            är väl ingen som har påstått någonting annat över huvud taget.
          </note>
          <note>
            Men i förslaget är nivån inte fastslagen. Det står att man inte
            får avtala bort lagen utan att avtalet skall vara på minst samma
            nivå. Dessutom anser vi att det är oerhört viktigt att JämO har
            möjlighet till insyn och tillsyn över arbetsmarknaden, även där
            det i så fall skulle finnas kollektivavtal. Så vi tycker att det
            finns tillräckligt starka skäl för att gå ifrån principen om kollektivavtal.
          </note>
          <note>
            Sedan till frågan om arbetsvärdering som vi har talat om tidigare.
            Naturligtvis är det här ingen lätt sak, och det förstår vi nog
            allihop. Men vi i centern tycker att regeringen har alldeles för
            låga ambitioner, när den säger att man skall analysera möjligheterna
            till arbetsvärdering. Det kan man göra, men man skulle ju kunna
            ha målsättningen att gå vidare därifrån och åstadkomma en arbetsvärdering.
          </note>
          <note type="speaker">
            Anf. 73 MAGGI MIKAELSSON (v) replik:
          </note>
          <note>
            Herr talman! Jag kan hålla med om det mesta som
          </note>
          <note>
            Margot Wallström har sagt och framför allt de fem punkterna som
            hon redovisade i början av sitt anförande. Det är precis vad vi
            tycker är krav som är viktiga att ställa för kvinnornas roll och
            för att stärka jämställdhetsarbetet.
          </note>
          <note>
            En av uppgifterna är att skapa arbete åt alla.
          </note>
          <note>
            Kommer Sverige att som enda land att klara att kombinera låg
            inflation med full sysselsättning med den ekonomiska politik som
            regeringen för i dag?
          </note>
          <note>
            Jag tror inte det. Jag skulle vilja ha ytterligare förtydliganden
            på det området.
          </note>
          <note>
            Margot Wallströms kritik mot de borgerliga partierna är berättigad.
            Det finns mycket som inte hänger ihop och som verkligen skulle
            innebära en kvinnofälla om deras politik blev genomförd. Men på
            vilka avgörande punkter har socialdemokraterna andra recept än
            moderaterna och folkpartiet för att garantera t.ex. arbete åt
            alla?
          </note>
          <note>
            När det gäller jämställdhetspropositionen säger
          </note>
          <note>
            Margot Wallström att den utgör ett viktigt steg framåt. Jag vill
            inte riktigt hålla med om det. Den utgör förvisso steg framåt
            på vissa områden. Men på många områden har man stannat kvar precis
            där den nuvarande lagen ligger. Det handlar t.ex. om vem som är
            bäst skickad att sköta arbetet med jämställdhetsarbetet och vilken
            status kollektivavtalen skall ha. Vi har nu tio års erfarenhet,
            och vi har sett att det inte har fungerat särskilt bra. Vi vet
            i många fall att de kollektivavtal som är slutna har haft så luddiga
            krav, så okonkreta och oprecisa krav, att de inte har haft någon
            riktig funktion.
          </note>
          <note>
            Varför kan man inte ta med att kollektivavtalen inte skall tillåtas
            ha lägre krav än de krav som finns i lagen? Jag tycker att det
            skulle vara ett förtydligande som skulle underlätta för parterna
            på avtalsområdet att klara detta bättre under de kommande åren.
          </note>
          <note>
            Det är bra att det finns ett åtgärdsprogram för att motverka
            våldet mot kvinnor. Jag tog i mitt anförande upp frågan om att
            våldet mot kvinnor ökar i samhället i dag. Det är allvarligt.
            Jag saknar återigen en diskussion om de grundläggande samhällsmekanismerna
            som leder till att våldet mot kvinnorna ökar i samhället i dag.
          </note>
          <note>
            Vidare har vi EG och kvinnorna. Vem är det som har spritt skrämselpropaganda
            om EG i dag? Från vänsterpartiet har vi krävt att det skall inrättas
            en kvinnodominerad arbetsgrupp som skall se över hur den offentliga
            sektorn och kvinnorna påverkas av ett medlemskap i EG. Delar Margot
            Wallström vår uppfattning att ett EG-medlemskap får andra effekter
            för kvinnorna i den offentliga sektorn än det får för männen?
            Utgångspunkten är, på grund av vår unika situation i Sverige med
            ett välfärdssamhälle och en generell välfärdspolitik, att ett
            medlemskap kommer att få andra konsekvenser just för kvinnorna.
          </note>
          <note type="speaker">
            Anf. 74 MONA SAINT CYR (m) replik:
          </note>
          <note>
            Herr talman! Margot Wallström skröt om ett projekt om Kvinnor
            i Europa och ville avsätta 1
          </note>
          <note>
            milj.kr. till det. Jag antar att Margot Wallström hörde nyss
            vad Gustav Persson sade om 1 milj.kr.
          </note>
          <note>
            Det var som att spotta i havet.
          </note>
          <note>
            Margot Wallström ägnade sig mycket och länge åt en svepande karikatyr
            av borgerlig politik. Har det aldrig fallit socialdemokraterna
            och Margot
          </note>
          <note>
            Wallström in att människorna även i vårt land är olika och har
            olika behov och olika preferenser och att de vill välja själva.
            Det är förmodligen därför som socialdemokraternas siffror faller
            så katastrofalt som de gör för närvarande. Det är sådana behov
            när det gäller en ny start för Sverige som vi uppmärksammar, dvs.
            att de enskilda individerna skall få mer att säga till om och
            att det skall vara mindre makt åt politikerna.
          </note>
          <note>
            När det gäller jämställdhetslagen och de delar som
          </note>
          <note>
            Margot Wallström tog upp, är det viktigt att den lagstiftningen
            behandlas som övrig arbetsrättslig lagstiftning. Vi anser givetvis
            att det skall vara jämställdhetsavtal mellan arbetsgivare och
            arbetstagare. Men det är viktigt att de inte smusslas undan, att
            de inte tunnas ut och blir innehållslösa.
          </note>
          <note>
            De skall förses med innehåll, och det innehållet skall följas
            upp av arbetstagarparten som skall kontrollera arbetsgivarparten
            att avtalen följs. Det är det som är viktigt, och det är den kontrollen
            som vi tycker att JämO skall utföra. Det har ju visat sig att
            egenkontrollen inte hjälper när inte någon annan pekar på att
            det faktiskt måste hända något.
          </note>
          <note>
            Vi har också sagt att dessa avtal skall lämnas in till
          </note>
          <note>
            JämO. Hon skall på så sätt ha tillgång till hela avtalsområdet
            och kunna använda sig av det som ett material när hon arbetar
            med aktiva åtgärder på t.ex. området där icke avtalsbundna arbetsgivare
            är berörda.
          </note>
          <note>
            I första hand är det fortfarande fråga om en egenkontroll där
            man ställer krav på parterna och förväntar sig framgång hos dem,
            dvs. att de är vakna och intresserade av området. I andra hand,
            dvs. när de inte sköter sig, kommer JämO in. Det är absolut inte
            fråga om att totalkontrollera hela samhället. JämO har inte sådana
            resurser. Den där miljonen räcker endast till två ytterligare
            tjänster och litet arbetsmaterial. Men det kan gälla punktkontroller
            och en kontroll i fall där man anmält att man inte är tillfredsställd
            med förhållandena på arbetsplatserna.
          </note>
          <note>
            Med Margot Wallströms JämO finns det inte någon mening längre
            med ämbetet. Det har blivit en symbolroll. I Margot Wallströms
            artikel i Svenska
          </note>
          <note>
            Dagbladet för en tid sedan hade hon med parollerna Flytta fram
            positionerna och Sätt press på parterna som var dominerande. Vilken
            press på parterna sätter Margot Wallström? Hur flyttar hon fram
            positionerna?
          </note>
          <note type="speaker">
            Anf. 75 CHARLOTTE BRANTING (fp)
          </note>
          <note>
            replik:
          </note>
          <note>
            Herr talman! Först hade jag tänkt att begära ordet för att instämma
            i det som Margot Wallström sade när det gäller målen för jämställdhet
            osv. Det kan jag fortfarande göra. Men sedan förföll Margot
          </note>
          <note>
            Wallström till vulgärpropaganda. Lyssnade inte
          </note>
          <note>
            Margot Wallström på mitt anförande där jag talade om vikten av
            kvinnors möjligheter att få behålla sysselsättningen i lika stor
            utsträckning som män?
          </note>
          <note>
            Lyssnade inte heller Margot Wallström på när vi från folkpartiet
            liberalerna talade eom vikten av en familjepolitik som är barnomsorgsvänlig.inte
            går att förena barnomsorg med familjepoli
          </note>
          <note>
            När det gäller Mats Wegfors artikel har jag faktiskt svarat på
            den. Men är man inte minister är det inte så lätt att få in sina
            svar i tidningarna. Men jag hoppas att svaret kommer in så att
            Margot
          </note>
          <note>
            Wallström kan få klarhet i vad vi tycker -- om inte
          </note>
          <note>
            Margot Wallström redan har fått klart för sig att folkpartiet
            liberalerna är för en jämställdhetspolitik med bibehållet socialt
            ansvar.
          </note>
          <note>
            När det gäller sänkta skatter hoppas jag att socialdemokraterna
            också så småningom kommer att ha det som mål. Jag är övertygad
            om att det har stor betydelse för kvinnorna.
          </note>
          <note>
            Vidare har det talats mycket om projekt. Jag vill ta upp en fråga
            som har upprört mig de senaste dagarna. Jag har alltid förfäktat
            att projekt är mycket bra. Vi var med från folkpartiet liberalerna
            och understödde att dessa möjligheter skulle finnas från regeringens
            sida. Men för den senaste utdelningen av projekt måste jag sätta
            ett frågetecken. Här har man delat ut något över 1
          </note>
          <note>
            milj.kr. Inte mindre än 980 000 kr. av dessa pengar går till
            socialdemokratiska organisationer eller närstående sådana. 20
            000 kr. går till ett tvärpolitiskt nätverksprojekt, och 50 000
            kr. går till syrianska riksförbundets kvinnokommitté. Vi behöver
            alla stora möjligheter att påverka så att vi verkligen får in
            kvinnor i alla upptänkliga situationer och verkligen når fram
            till målet
          </note>
          <note>
            Varannan damernas. Tycker Margot Wallström att detta är en fördelning
            av denna miljon som hon kan förvara utifrån sina utgångspunkter?
          </note>
          <note>
            Vidare har vi jämställdhetslagen. Å ena sidan talar
          </note>
          <note>
            Margot Wallström om att det finns många olika reservationer.
            Å andra sidan talar Margot
          </note>
          <note>
            Wallström som om det var fråga om en gemensam reservation. Läs
            folkpartiets reservationer. Då kommer säkert jämställdhetsministern
            fram till att vi i många sammanhang har gått på utredningens förslag
            och tycker att man skall gå längre i många stycken. Det gäller
            t.ex. de aktiva åtgärderna. Vi tycker inte att regeringen har
            kommit fram till ett bra förslag. Vi vill ha en bottenplatta där
            JämO
          </note>
          <note>
            skall kunna gå in. Vi går inte emot de egentliga avtalen. Se
            också på vad vi föreslår när det gäller de sexuella trakasserierna.
          </note>
          <note>
            Anf. 76 Statsrådet MARGOT WALLSTRÖM
          </note>
          <note>
            (s) replik:
          </note>
          <note>
            Herr talman! Med undantag för Charlotte
          </note>
          <note>
            Branting -- jag skall ge henne det erkännandet --
          </note>
          <note>
            var det ingen som tog chansen att ge svar på dessa viktiga frågor.
            Jag försökte säga i min inledning att jämställdheten är inget
            som man kan förvisa till ett hörn av politiken och tycka att den
            är någon sorts kosmetika. Den hör ihop med övriga politiska beslut
            som fattas.
          </note>
          <note>
            Jag vill höra hur förslagen från de borgerliga partierna, som
            jag återgav här, gynnar jämställdheten. På vilket sätt är de bra
            för kvinnorna i det här landet?
          </note>
          <note>
            Jag vill något kommentera de repliker som kom efter mitt inlägg.
            Jag kan hålla med om att jag tar i litet grand. Jag tycker att
            det är viktigt att vi gör det och att vi visar att det är detta
            som jämställdhet handlar om. Det är sakpolitik, det är dagspolitik
            och det är också politik för lång tid framåt på många olika områden
            som berör kvinnors villkor, och det måste vi tala om, så att man
            i fortsättningen kommer hit till kammaren i stället för att gå
            ut ur den när jämställdhetsfrågor debatteras här.
          </note>
          <note>
            Marianne Andersson i Vårgårda säger att familjerna och särskilt
            kvinnorna dignar under arbetsbördan, och det är riktigt. Många
            kvinnor som jag möter säger att det är svårt att vara kvinna.
          </note>
          <note>
            Men jag har inte hört dem säga att lösningen på det är att de
            skall stanna hemma för en ganska liten summa pengar, utan de säger:
            Vi behöver bättre kommunikationer och behöver få möjligheter att
            försörja oss själva. Vi behöver hjälp i hemmet och politiska beslut
            som underlättar för oss att kombinera förvärvsarbete och föräldraskap.
          </note>
          <note>
            Vi tycker att lösningen är att förlänga föräldraförsäkringen
            så att man kan vara hemma längre när barnen är små. Rätten till
            arbete är grundläggande för både kvinnor och män, och det skall
            vara ett arbete som betalas väl.
          </note>
          <note>
            Beträffande arbetsvärdering vill jag säga att vi har varit till
            Canada och studerat olika arbetsvärderingssystem. Där fanns oerhört
            omfattande system för arbetsvärdering, och vi upptäckte att det
            fanns en risk för att man skapar system med en stor byråkrati.
            I en del fall kanske de bara gynnar konsulter, som faktiskt kan
            konservera en del av de könsrollsrelaterade faktorer som bestämmer
            lönerna. Det är därför viktigt att man noga ser på arbetsvärderingen
            som instrument och försöker väga den metoden mot andra som medel
            för att uppnå lika lön. Jag tror inte att vi i sak har så stora
            skillnader i uppfattning om detta.
          </note>
          <note>
            Beträffande dispositiviteten vill jag säga att vi visst kan tycka
            att parterna borde ha gjort ännu mer.
          </note>
          <note>
            Men skall vi säga att det är JämO som, genom en överprövning,
            skall klara uppgiften? Jag tror inte att vi får arbetsgivarna
            motiverade att över huvud taget engagera sig i arbetet med att
            upprätta jämställdhetsplaner eller att skriva avtal. Jag är ganska
            säker på det, och parterna och det som arbetar aktivt med jämställdhetsfrågor
            har också sagt till oss att se upp med detta. Arbetsgivarna kommer
            inte att vilja teckna några avtal om detta eller att vilja arbeta
            aktivt för det.
          </note>
          <note>
            Låt mig också påpeka att avtalen måste innehålla alla de aktiva
            åtgärder som lagen föreskriver. Det är därför som man kan tala
            om ett golv eller en miniminivå på avtalen. Däremot finns det
            ingen kvalitativ miniminivå, utan vad som finns i lagen är de
            stadganden om att underlätta, främja osv. som jag nämnde tidigare
            i mitt anförande. Avtalen skall precisera och konkretisera lagens
            bokstav. Om man inte sluter kollektivavtal är det lagen som gäller,
            och då har JämO tillsynsmöjlighet.
          </note>
          <note>
            Jag är övertygad om att bara JämO slår en signal kommer hon mycket
            snabbt att få de centrala avtalen sig tillsända. Det finns inget
            som hindrar detta, tvärtom -- parterna är intresserade av att
            involvera JämO. Men här handlar det om att få ut jämställdhetsarbetet
            på den lokala nivån och om att man skall anstränga sig för detta
            i företagen, i kommuner och på andra håll.
          </note>
          <note>
            Vi skall väl erkänna att vi inom den statliga sektorn, där man
            varit tvungen att upprätta jämställdhetsavtal, kan finna att synligheten
            ökar.
          </note>
          <note>
            Man tar faktiskt itu med orättvisorna, löneskillnader och annat.
            Det är en viktig uppgift att stöta på parterna om detta. Jag tycker
            att vi skall försöka hålla oss på ett sakligt plan när vi diskuterar
            dessa frågor.
          </note>
          <note>
            När jag talade om dagens EG-debatt menade jag inte den debatt
            som förs just i dag utan den som har pågått sedan lång tid tillbaka
            i Sverige. Jag har inte anklagat någon för att svartmåla i EG-debatter
            här, utan det har här handlat om jämställdhet. Det är viktigt
            att säga det till Maggi Mikaelsson.
          </note>
          <note>
            Att ett bidrag om 1 milj.kr. är som att spotta i havet tycker
            nog inte de som har ansökt om dessa pengar, t.ex. om 10 000 kr.
            för att kunna genomföra en konferens eller ett seminarium eller
            för att skaffa sig kunskaper om EG. Men om det var frågan om att
            tillgodose JämOs behov av tillsyn när det gäller jämställdheten
            på hela den svenska arbetsmarknaden vore 1 milj.kr. nog som att
            spotta i havet. För detta skulle det behövas mycket mer, och det
            var väl också det som Gustav Persson menade.
          </note>
          <note>
            Det är lätt och låter kanske sympatiskt att säga:
          </note>
          <note>
            Mindre makt åt politikerna och mer åt folket! Men vem bestämmer
            då, Mona Saint Cyr? Vem kommer då att ha makten?
          </note>
          <note>
            När man nu försöker att få jämställdhetsarbetet eller jämställdhetsplanerna
            i en kommun att framstå i ett löjets skimmer tänker jag: Och mycket
            större makt och mer inflytande har tjejen som sitter i kassan
            på ICA! Finns det ett sådant omedelbart samband? Är det så enkelt
            att om vi bara privatiserar, så ändras relationerna i ett slag?
            Det är med tanke på detta som jag ställer frågorna om sänkning
            av skatterna och om jämställdhetspolitiken i stort i samhället.
            Det är därför som det är viktigt att svara på frågan: På vilket
            sätt underlättar ett vårdnadsbidrag förvärvsarbete, om det med
            det blir olönsamt att förvärvsarbeta för den som har under 160
            000 kr. i inkomst, och på vilket sätt gynnar det jämställdheten?
            Jag tror att alla är intresserade av att få svar på den frågan.
          </note>
          <note>
            När det gäller projektpengarna blandar Charlotte
          </note>
          <note>
            Branting ihop olika saker. Jag kan, med skam i rösten, säga att
            socialdemokratin och många av arbetarrörelsens organisationer
            tidigare har varit mycket dåliga på att ansöka om dessa projektpengar.
            Men fördelningen mellan de politiska partierna är mycket jämn.
            Det gäller nu den sista miljonen av 8 miljoner som har delats
            ut i olika omgångar, och folkpartiet har gladeligen tagit emot
            581 000 kr. av dessa pengar.
          </note>
          <note>
            Anf. 77 MARIANNE ANDERSSON i
          </note>
          <note>
            Vårgårda (c) replik:
          </note>
          <note>
            Fru talman! Först vill jag instämma i Margot
          </note>
          <note>
            Wallströms yttrande att jämställdhet inte skall förvisas till
            något hörn av politiken. Därom är vi fullständigt överens. Vi
            har från centern inom andra områden lagt fram en lång rad förslag
            som också innebär förbättringar för jämställdheten. Det gäller
            inom regionalpolitiken, beträffande grundtryggheten, som är oerhört
            viktig för kvinnor, rättvis fördelning, hälso- och sjukvård, arbetsorganisation,
            arbetsmiljöfrågor, miljöfrågor, utbildning osv. Det finns en mängd
            sådana områden där våra förslag gagnar kvinnor.
          </note>
          <note>
            Beträffande vårdnadsersättningen menar Margot
          </note>
          <note>
            Wallström att barnfamiljerna säger att ett vårdnadsbidrag inte
            är hela lösningen på deras jobbiga situation. Vi har aldrig påstått
            att det är hela lösningen av deras situation, men det är en del
            av lösningen och en hjälp för dem att klara av ett besvärligt
            läge under en tid, och det ger dem ökad valfrihet. Det är ofrånkomligt.
            Om man dessutom släpper loss möjligheterna att ordna med barnomsorgen
            på många olika sätt, helt enkelt på de sätt som familjerna önskar,
            ger det valfrihet och även ett ekonomiskt tillskott under den
            tid som vederbörande är hemma.
          </note>
          <note>
            Har man ett barn blir det naturligtvis mindre än om man har två
            barn. Jag tänker inte här går in på några vidare räkneoperationer,
            men det är otvetydigt så. Dessutom önskar verkligen många unga
            familjer detta, eftersom de vill vara hemma ett tag med sina barn.
            Därmed är inte sagt att de lämnar arbetslivet. Om rätten till
            arbete har vi väl inga delade meningar. Vi värnar lika mycket
            om kvinnors rätt till arbete som någonsin socialdemokraterna gör.
          </note>
          <note type="speaker">
            Anf. 78 MONA SAINT CYR (m) replik:
          </note>
          <note>
            Fru talman för mig är 1 milj.kr. alltid 1 milj.kr. --
          </note>
          <note>
            även om inflationen gör att den blir allt mindre värd -- oavsett
            om det är Gustav Persson eller
          </note>
          <note>
            Margot Wallström som nämner beloppet.
          </note>
          <note>
            Vem bestämmer? frågar Margot Wallström. När vi talar om människorna
            -- jag förstår att det känns litet ovant -- gör vi följande skillnad.
            I politiskt övergripande frågor, i gemensamma angelägenheter,
            är det faktiskt politikerna som bestämmer, som sätter ramar för
            saker och ting.
          </note>
          <note>
            Men i fråga om nära ting skall människorna bestämma själva. Det
            är en ledstjärna för oss att människor skall ha full beslutanderätt
            över det som finns närmast omkring dem.
          </note>
          <note>
            Vad i den borgerliga och moderata politiken är då bra för kvinnor?
            frågade Margot Wallström.
          </note>
          <note>
            Självfallet är det bra för alla om landet har en god ekonomi,
            om landet håller ett lågt skattetryck.
          </note>
          <note>
            Detta gagnar även kvinnor. Det är bra med mångfaldens arbetsmarknad,
            med alla slags arbetsgivare och alla möjligheter att få välja
            jobb.
          </note>
          <note>
            Det är speciellt bra för kvinnor inom den offentliga sektorn,
            som vi tidigare har nämnt i debatten.
          </note>
          <note>
            Det är bra för kvinnor med en politik som ger individen valfrihet
            när det gäller barnomsorg, utbildning, vård och äldreomsorg. Den
            valfrihet som moderat politik innebär är över huvud taget bra
            för kvinnor. Vi gör ingen skillnad på så vis att vi har en politik
            för män och en för kvinnor, utan vår politik vill se till alla
            individer och till den lilla människan.
          </note>
          <note type="speaker">
            Anf. 79 CHARLOTTE BRANTING (fp)
          </note>
          <note>
            replik:
          </note>
          <note>
            Fru talman! Nej, Margot Wallström, socialdemokraterna har inte
            alls varit dåliga på att söka pengar till projekt. Socialdemokraterna
            har fått mest pengar, nämligen 869 000 kr. innan de
          </note>
          <note>
            980 000 kom i den sista utdelningen. LO har fått mer än 2 632
            000, medan SACO har fått 105 000 kr.
          </note>
          <note>
            och TCO 1 467 500 före utdelningen. Nu får alltså socialdemokraterna
            och socialdemokraterna närstående organisationer 980 000 av de
            1 050 000
          </note>
          <note>
            kr. som delas ut i den sista omgången. Tycker
          </note>
          <note>
            Margot Wallström att detta är riktigt? Jag tycker att det är
            ett ojust grepp att ta till i sista omgången.
          </note>
          <note>
            Jag har all anledning att vara mycket nöjd med projektpengarna.
            Vi har kunnat göra mycket bra saker i folkpartiets kvinnoförbund.
            Men jag tycker att det är bedrövligt att det av de 25 som har
            sökt är
          </note>
          <note>
            8 av 10 socialdemokrater som har fått pengar.
          </note>
          <note>
            Varför har inte de andra 17 organisationerna fått några pengar?
            De behöver också ha fler kvinnor som arbetar med valarbete och
            som kan göra ett bra jobb.
          </note>
          <note>
            Margot Wallström talade också mycket om våldet mot kvinnor. Det
            vore väldigt bra om socialdemokraterna då också kunde ta ett rejält
            tag och stödja kvinnojourerna med ytterligare pengar, vilket vi
            från folkpartiet liberalerna har föreslagit, samt ge ordentliga
            summor till överfallslarm.
          </note>
          <note>
            Jag vill än en gång säga att vi vad gäller lagförslaget har den
            uppfattningen att utredningens förslag var betydligt mer övertänkt
            än regeringens och utskottsmajoritetens förslag. Vi beklagar att
            det t.ex. inte har blivit något rejält förbud mot sexuella trakasserier,
            vilket JämOs utredning visade att det fanns ett starkt behov av.
            Vi beklagar att man inte vad gäller principen om lika lön för
            likvärdigt arbete går på utredningens förslag, utan att man i
            stället för att i lagen tala om ''arbete som är lika''
          </note>
          <note>
            byter ut det mot ''arbete som är att betrakta som lika''. Att
            följa utredningens förslag skulle vara betydligt bättre för jämställdheten.
          </note>
          <note>
            I en sådan här debatt känns det angeläget att påpeka att det
            när det gäller jämställdhetsdebatten och jämställdhetsfrågorna
            finns mycket som vi är överens med socialdemokraterna om. Det
            är väsentligt att också peka på de skiljelinjer som finns, men
            det skall då ske sakligt utan att man tar till några vulgärargument,
            såsom att vi inte skulle vara för en jämställdhetspolitik, en
            familjepolitik för jämställdhet och att kvinnor skall kunna förvärvsarbeta.
          </note>
          <note type="speaker">
            Anf. 80 MAGGI MIKAELSSON (v) replik:
          </note>
          <note>
            Fru talman! Margot Wallström ägnar rätt mycket tid åt att ställa
            frågor till de borgerliga partierna.
          </note>
          <note>
            Jag kan stödja det, och även jag skulle gärna vilja ha fler svar
            på de frågorna. Men detta innebär också att jag inte fick något
            svar på de frågor jag ställde. Delar Margot Wallström min uppfattning
            att ett EG-medlemskap får andra konsekvenser för kvinnorna i Sverige
            än för männen och att det därmed skulle vara berättigat att tillsätta
            en speciell arbetsgrupp med uppgift att studera frågan? Tror
          </note>
          <note>
            Margot Wallström att Sverige -- som enda land --
          </note>
          <note>
            kommer att klara att hålla låg inflation och full sysselsättning
            med den ekonomiska politik som regeringen för i dag och som till
            stora delar faktiskt sammanfaller med borgerlig politik?
          </note>
          <note>
            Det finns några saker som är uppenbara, t.ex. att jämställdhetsarbetet
            har stannat av och att våldet mot kvinnorna ökar i samhället,
            vilket bottnar i strukturella förhållanden. I mitt huvudanförande
            nämnde jag den manliga maktstrukturen, men även den kapitalistiska
            marknadsekonomin bidrar till att skapa ett ojämlikt samhälle,
            där människor slås ut;
          </note>
          <note>
            konkurrens är ju bra för dem som vinner, men det blir ju alltid
            en del som förlorar när man skall konkurrera.
          </note>
          <note>
            Vi har fått flera exempel på vad kvinnor vill ha i samhället.
            Kvinnor vill ha arbete men också möjlighet att förena arbete med
            föräldraskap. Man vill slippa vara rädd när man skall gå ut på
            kvällarna. Man vill ha möjlighet att leva ett värdigt liv. Jag
            tror också att kvinnor i Sverige är beredda att bidra till en
            bra utveckling i EG-länderna, men jag tror att det är fullt möjligt
            att göra detta utan att vi är medlemmar i EG.
          </note>
          <note>
            Vi i vänsterpartiet vill se jämställdheten som ett medel att
            uppnå ett rättvist samhälle. Även jämställdheten handlar ju faktiskt
            om en rättvis fördelning. Varför vill inte socialdemokraterna
            göra något åt t.ex. den orättvisa fördelningen av arbetstiden?
            Vi vet i dag att de som arbetar mest övertid är småbarnspapporna,
            de som vi helst skulle vilja var hemma och tog en större del av
            ansvaret för barnen och familjen. Att nu införa sex timmars arbetsdag
            skulle vara ett bra sätt att ändra på den orättvisa fördelningen
            av arbetstiden. Vi tycker att vi nu, när arbetslösheten ökar,
            har ett ypperligt tillfälle att göra detta. Eftersom arbetslösheten
            slår orättvist och snett skulle man kunna inleda en arbetstidsförkortning
            för att uppnå målet sex timmars arbetsdag. Det är nämligen en
            viktig jämställdhetsreform, kanske den allra viktigaste.
          </note>
          <note>
            Anf. 81 Statsrådet MARGOT WALLSTRÖM
          </note>
          <note>
            (s) replik:
          </note>
          <note>
            Fru talman! Jag har en glad nyhet till Maggi
          </note>
          <note>
            Mikaelsson och kanske även till andra:
          </note>
          <note>
            Jämställdhetsarbetet har inte stannat av. Vad vi än säger och
            hur otåliga vi än är så har det inte stannat av. Jag har tvärtom
            hos många kvinnor sett en väldig vrede över orättvisorna och funnit
            ett mycket stort engagemang. Det kan jag säga efter att jag nu
            i snart tre år har rest runt i landet och jobbat med jämställdhetsfrågorna.
            Arbetet har alltså inte stannat av. Jag tycker faktiskt tvärtom
            att man märker ett mycket stort engagemang. Samtidigt är det,
            som Marianne Andersson i Vårgårda sade, riktigt att det också
            finns en trötthet och en besvikelse över att det inte går fortare.
            Men arbetet har alltså inte stannat av -- tack och lov!
          </note>
          <note>
            Vi gör en hel del för att vända oss till småbarnspapporna, men
            vi tror inte att vi kan tvinga dem att vara hemma. Jag har också
            märkt vilken oerhört stark reaktion man får på alla förslag om
            tvång. Jag tror inte att det är rätt väg att gå, utan jag tror
            att vi först skall söka påverka dem att frivilligt utnyttja mer
            av föräldraledigheten med motivet att det faktiskt är för barnens
            skull och för framtidens skull som de gör detta.
          </note>
          <note>
            Jag har inte gett upp målet om sex timmars arbetsdag. Jag tycker
            att det är en viktig politisk åtgärd, men vi vet också att vi
            i dag inte har ekonomiska möjligheter att genomföra detta. Det
            kostar pengar.
          </note>
          <note>
            Jag tror självfallet att EG-medlemskapet får andra effekter för
            kvinnor än för män. Jag är övertygad om att de strukturer som
            finns i vårt samhälle och i många av EG-länderna gör att det kommer
            att bli så även i fortsättningen. Det är viktigt att titta på
            frågan, men jag tror inte att vi löser problemet genom att utse
            en arbetsgrupp som skall titta på vad medlemskapet innebär för
            kvinnor över hela fältet.
          </note>
          <note>
            Jag tror att vi i stället skall tvinga de olika arbetsgrupperna
            att på sina resp. områden också se på jämställdhetsaspekten. Det
            är alltså mera en skillnad i synsätt när det gäller hur vi skall
            handskas med dessa frågor och argument.
          </note>
          <note>
            Det låter ju bra att tala om ökad valfrihet. Men om man inte
            kan jobba, vilken valfrihet har man då?
          </note>
          <note>
            Vad kan man välja på när de pengar som skulle ha använts för
            att bygga ut barnomsorgen i kommunen används till finansieringen
            av ett bidrag på 18 000
          </note>
          <note>
            per barn och år? Vad är valfriheten värd i så fall?
          </note>
          <note>
            Man kan ju inte vara så naiv och blåögd att man tror att det
            finns obegränsat med pengar till allt detta, utan det handlar
            ju faktiskt om att fördela -- från det ena till det andra.
          </note>
          <note>
            Det är inte vad kvinnorna kräver i dag, utan de vill få barnomsorgen
            ordnad så att den fungerar. De vill också att kommunikationsproblemen
            skall lösas och att de ges möjlighet att försörja sig. I dag vill
            nämligen kvinnorna kunna kombinera föräldraskap och förvärvsarbete.
          </note>
          <note>
            Så till talet om den lilla och stora världen som återfinns i
            Mona Saint Cyrs inlägg. Jag brukar citera ur den förra jämställdhetspropositionen
            där detta finns bra beskrivit. Det står bl.a. så här:
          </note>
          <note>
            ''I vilken utsträckning jämställdhetsmålet uppnås beror till
            stor del på enskilda människors beslut, t.ex. beslut om val av
            utbildning och yrke eller beslut om fördelning av hemarbete och
            barnavård mellan makar. I den meningen är jämställdhet ett område
            som varken kan eller bör bli föremål för politiska åtgärder. Det
            politiska arbetet består bl.a.
          </note>
          <note>
            i att genom sysselsättningspolitik, skattepolitik, socialpolitik
            etc. bestämma de ramar inom vilka de enskilda människorna fattar
            sina beslut och att undanröja hinder för jämställdhet. Det är
            viktigt att jämställdhetsfrågan ständigt hålls aktuell så att
            nuvarande förhållanden blir diskuterade och ifrågasatta.''
          </note>
          <note>
            Det är precis vad det handlar om. Dessa samband har jag försökt
            påvisa, och jag har även frågat: På vilket sätt gynnar era förslag
            jämställdheten inom dessa andra områden? Jag hävdar att vi med
            alla medel kommer att fortsätta att kämpa för kravet om arbete
            åt alla, social rättvisa och jämställdhet.
          </note>
          <note type="speaker">
            Anf. 82 MONA SAINT CYR (m) replik:
          </note>
          <note>
            Fru talman! Det inte bara låter bra med valfrihet utan det är
            också bra med valfrihet, Margot
          </note>
          <note>
            Wallström. Fråga vilken människa som helst om det. Statsrådet
            Margot Wallström har ju under tre år rest mycket och talat med
            olika kvinnogrupper.
          </note>
          <note>
            Därför måste hon någon gång ha stött på detta, såvida hon inte
            har träffat enbart socialdemokrater.
          </note>
          <note>
            Jag måste vidare fråga om begreppet fri företagsamhet är känt.
            Det är ju det begreppet som vi sätter vid sidan om de offentliga
            monopolen för att människor skall ha just den valfrihet som
          </note>
          <note>
            Margot Wallström påstår inte finns. Jag kan tacka för att Margot
            Wallström har upptäckt den lilla världen som betyder så mycket
            för de enskilda människorna och familjerna. Den stora världen
            skall ingripa när den lilla världen inte räcker till.
          </note>
          <note>
            Anf. 83 MARIANNE ANDERSSON i
          </note>
          <note>
            Vårgårda (c) replik:
          </note>
          <note>
            Fru talman! Låt mig åter beröra frågan om vårdnadsersättningen.
            Margot Wallström säger:
          </note>
          <note>
            Tänk om man inte kan ta ett jobb på grund av att man inte får
            någon barnomsorgsplats och det inte heller blir någon utbyggnad
            av barnomsorgen.
          </note>
          <note>
            Behovet av barnomsorg kommer naturligtvis att ändras en del eftersom
            fler människor kommer att använda sig av andra modeller för sin
            barnomsorg.
          </note>
          <note>
            Till den kommunala barnomsorgen ges det kommunala stödet och
            det statliga stödet, de pengar man får i vårdnadsersättning, skall
            användas till att betala barnomsorgen. Så är det.
          </note>
          <note>
            I dagens besvärliga arbetsmarknadsituation finns det naturligtvis
            kvinnor som inte får något jobb.
          </note>
          <note>
            Det är i sig tråkigt, men då utgör vårdnadsersättningen ett ekonomiskt
            tillskott för dem. Det är inget skäl för införande av vårdnadsersättning,
            utan det är en bieffekt för de kvinnor som ändå har problem att
            få ett jobb.
          </note>
          <note>
            Det är skönt att höra att jämställdhetsarbetet inte har stannat
            av. Jag känner starkt för de kvinnor som reagerar mot orättvisor
            och som tycker vi har det krångligt i Sverige. Det är kvinnor
            som ser de orättvisor som finns på arbetsmarknaden i kvinnors
            och mäns villkor och vill arbeta för att få bort dem.
          </note>
          <note>
            Ett problem som vi har berört gäller föräldraledigheten och hur
            man skall få arbetsgivarna att inse att både män och kvinnor är
            föräldrar. Det är egentligen där knuten finns. För närvarande
            är det mycket svårt för kvinnor att få en anställning på grund
            av att arbetsgivarna vet att de kommer att ta föräldraledigt.
            De finns många aspekter på den saken. Jag skulle önska att Margot
          </note>
          <note>
            Wallström arbetade ytterligare med frågan om hur vi skall få
            arbetsgivarna att inse problemen. Jag tror säkert att många fler
            pappor vill ta föräldraledigt men inte kan göra det på grund av
            arbetsgivarnas inställning.
          </note>
          <note type="speaker">
            Anf. 84 FÖRSTE VICE TALMANNEN:
          </note>
          <note>
            Innan jag ger ordet till Charlotte Branting vill jag oförbehållsamt
            be kammaren om ursäkt. Jag uppfattade det som att talarlistan
            var genomgången och att de två senaste replikerna var anföranden.
          </note>
          <note>
            Jag har frikostigt delat ut en tredje replik till Mona
          </note>
          <note>
            Saint Cyr och Marianne Andersson i Vårgårda trots att de inte
            hade rätt till en sådan. Jag antar att det minst dåliga i detta
            läge är att ge Charlotte Branting den replik hon har begärt så
            att ingen mannamån skall väderfaras henne. Statsrådet har givetvis
            alltid rätt att gå in med anföranden.
          </note>
          <note type="speaker">
            Anf. 85 CHARLOTTE BRANTING (fp)
          </note>
          <note>
            replik:
          </note>
          <note>
            Fru talman! Jag skall inte göra något som jag egentligen inte
            har rätt till. Jag nöjer mig därför med att säga att det viktiga
            är att de löften som vi ger väljarna hålles. Det kommer vi att
            göra, och det gäller även den jämställdhetspolitik som folkpartiet
            står för och som jag har redovisat i mitt anförande.
          </note>
          <note>
            Denna politik framgår också av de olika motioner som folkpartiet
            har väckt.
          </note>
          <note>
            Anf. 86 Statsrådet MARGOT WALLSTRÖM
          </note>
          <note>
            (s) replik:
          </note>
          <note>
            Fru talman! Det är bra med valfrihet, och det är så bra ordnat
            att vi får välja i höst.
          </note>
          <note>
            Jag och mitt parti får stå ut med att vi efter att ha föreslagit
            17 milj.kr. till åtgärder för att bekämpa våldet mot kvinnor får
            uppleva att andra partier säger att det borde ha varit ytterligare
            några miljoner. Det viktiga är att vi är överens om inriktningen
            och att frågan är mycket angelägen och prioriterad.
          </note>
          <note>
            Vi är inte heller i sak oense om att sexuella trakasserier skall
            vara förbjudna och motarbetas på alla sätt. Här har det handlat
            om vilken lösning som skall väljas, vilket lagrum som skall tillämpas
            eller om vi skall ha dubbla lagrum för att komma åt problemet.
            Också här kan jag stå ut med de olika uppfattningarna, men försök
            inte framställa det som om sexuella trakasserier inte skulle vara
            förbjudna och som om det inte skulle finnas möjligheter att komma
            till rätta med det problemet. Marianne Andersson i Vårgårda har
            kanske inte uppmärksammat det, men vi skärper lagen just på dessa
            områden. Vi påpekar att arbetsgivarna är skyldiga att underlätta
            för både kvinnor och män att förena förvärvsarbete och föräldraskap.
            Det är just det som gör att denna lag också kan bli ett effektivare
            verktyg i jämställdhetsarbetet.
          </note>
          <note>
            Till Charlotte Branting vill jag säga att det är synd att ni
            sätter i knät på moderaterna. Men ni skall ha all heder av ert
            jämställdhetsarbete.
          </note>
          <note>
            Anf. 87 CHARLOTTE CEDERSCHIÖLD
          </note>
          <note>
            (m):
          </note>
          <note>
            Fru talman! Just nu bidrar EG till att förstärka svenska kvinnors
            situation på arbetsmarknaden.
          </note>
          <note>
            När besluten är fattade i anledning av det betänkande som vi
            nu diskuterar har kvinnorna fått ett verktyg som kan komma att
            höja lönerna.
          </note>
          <note>
            Dagens debatt handlar om att EG-anpassa jämställdhetslagarna,
            dvs. skärpa dem. Vi moderatkvinnor har efterlyst en EG-anpassning
            av lagen i över ett år. Det var långt innan socialdemokraterna
            i sitt krisprogram vände i EG-
          </note>
          <note>
            frågan till följd av de ekonomiska fördelar som ett
          </note>
          <note>
            EG-medlemskap innebär.
          </note>
          <note>
            EG-medlemskapet kommer att kunna bidra till att förbättra svensk
            ekonomi genom att olika handelshinder rivs ned. Oavsett vad man
            tycker om
          </note>
          <note>
            EG i övrigt är detta ett faktum, eftersom några alternativa ekonomiskt
            stabila närmarknader inte går att uppvisa. Svenskt välstånd och
            svensk välfärd är totalt beroende av våra exportintäkter.
          </note>
          <note>
            Trots detta faktum har vänster- och miljöpartirepresentanter
            hävdat att ett EG-
          </note>
          <note>
            medlemskap drabbar kvinnor på ett negativt sätt.
          </note>
          <note>
            De tycks tro att svenska kvinnor kan flyttas tillbaka till spisen
            mot sin egen vilja. De tycks också tro att kvinnor skulle få sämre
            ekonomi ju rikare Sverige blir. Nu utgör kvinnorna drygt 50 %
            av väljarna och därför är resonemanget inte bara insiktslöst utan
            också en förolämpning mot kvinnorna och deras kompetens. Det förhåller
            sig precis tvärtom. Dålig ekonomi drabbar svaga grupper värst.
            Det räcker så väl med att se villkor för kvinnorna t.ex. i de
            länder som under decennier stått vänstern nära.
          </note>
          <note>
            Vare sig jämställdheten eller den ekonomiska standarden var så
            vidare värst välutvecklad just där.
          </note>
          <note>
            Däremot kan man konstatera att världens tuffaste jämställdhetslag
            finns på den av vänstern så avskydda amerikanska kontinenten,
            nämligen i
          </note>
          <note>
            Canada, där 1 % av lönesumman varje år avsätts för att betala
            alla de lönehöjningar kvinnor får efter att ha utnyttjat lagen.
            Det är också på den amerikanska kontinenten som aktieägarna börjar
            kräva kvinnor i börsföretagens ledningar, vilket nu har spritt
            sig till Europa och i t.ex. England just lett till tre nya kvinnor
            i de tre största kemiföretagens ledningar. I amerikanska företagsledningar
            sitter dubbelt så många kvinnor som i Sverige i procent räknat,
            bland universitetsprofessorerna fyra gånger så många och bland
            ambassadörerna nästan dubbelt så många. Italien kan visa upp många
            fler kvinnor i procent räknat på ledande poster än vi kan. Och
            i Frankrike träffar man t.o.m. en och annan kvinnlig VD för avfallsanläggningar.
          </note>
          <note>
            Vi har däremot en högre förvärvsfrekvens på bredden, men avancemanget
            sitter trögt. I Sverige och Tyskland har enligt en internationell
            jämförelse mellan tio länder kvinnorna minst tilltro till sin
            förmåga att åstadkomma något och utvecklas på arbetsmarknaden.
            65 % av de svenska kvinnorna säger att jobbet bara är ett sätt
            att få pengar. Och detta i vårt land där självförverkligandet
            stått i centrum för debatten. Det länder onekligen till eftertanke.
          </note>
          <note>
            Visst har den svenska kvinnan en bra position i många avseenden
            vid en internationell jämförelse -- hög förvärvsfrekvens, om ock
            i vissa fall grundad på ekonomiskt tvång. Men en nyanserad bild
            visar också att kvinnans rättigheter tas till vara i andra länder.
            Visst finns det nationella skillnader och även exempel på nackdelar
            för kvinnor i länder som tillhör EG. Men, och detta är det viktiga,
            dessa skillnader har ingenting med själva EG-medlemskapet att
            göra utan är grundade på historiska, kulturella och religiösa
            skillnader och traditioner. Något samband mellan högt skattetryck
            och hög kvinnlig förvärvsfrekvens kan heller inte påvisas. EG-medlemskapet
            innebär i stället ökade rättigheter för kvinnor. Dagens EG-
          </note>
          <note>
            anpassning av lagen är ett tydligt exempel på detta.
          </note>
          <note>
            Likalönedirektivet med sin innebörd -- samma lön för samma arbete
            och arbete av lika värde -- togs
          </note>
          <note>
            1975. Nu 1991, 16 år senare, följer Sverige efter. I
          </note>
          <note>
            en rasande takt hänger Sverige med i EG med andra ord. Men det
            är kanske något av en tradition.
          </note>
          <note>
            Vi lär ha varit sist i Norden med lagstiftning mot diskriminering.
            Icke desto mindre gläds vi nu åt skärpningarna i lagen och hoppas
            att formuleringarna skall visa sig hålla vid en framtida prövning
            i EG-domstolen både vad avser likalöneparagrafen och vad avser
            eventuell
          </note>
          <note>
            Langborgereffekt i arbetsmarknadsdomstolen, dvs. övervägande
            intressen på ena sidan skranket för att hindra målsäganden att
            få rätt.
          </note>
          <note>
            Danmarks försök att lägga kvinnans rättigheter under fackets
            avgörande godkändes inte av EG-
          </note>
          <note>
            domstolen. Därför tvingades Danmark göra om sin lag 1975/76.
            Sverige har tillämpat samma metod vad avser aktiva åtgärder, vilket
            vi djupt beklagar.
          </note>
          <note>
            Vi moderater har därför avsatt extra resurser för
          </note>
          <note>
            JämO. JämO bör givetvis ha tillsyn över hela arbetsmarknaden.
            Propositionens ställningstagande kan knappast uppfattas som annat
            än feghet inför arbetsmarknadens parter. Går här kanske skiljelinjen
            mellan parterna å ena sidan och kvinnornas intressen å andra sidan?
          </note>
          <note>
            Regeringen har här i varje fall tagit ställning för facket. Statsrådet
            hoppas och tror men gör ändå bocken till trädgårdsmästare utan
            kontrollmöjlighet. Vi får hoppas att det kan uppstå litet konkurrens
            mellan de europeiska facken på att bli bäst på aktiva åtgärder.
            Lagstiftning och konkurrens flyttar nog snarare fram kvinnornas
            rättigheter än hopp och tro.
          </note>
          <note>
            Den kvinnliga förvärvsfrekvensen stiger i EG. Det är den genomgående
            trenden även om det finns kortare fluktuationer. Kvinnorna strömmar
            ut på arbetsmarknaden och kan ta många av de 2,5
          </note>
          <note>
            miljoner nya jobb som tillkommit i EG sedan 1985
          </note>
          <note>
            och de 5 à 7 miljoner som väntas tillkomma. En hel del av dessa
            är arbetstillfällen som har drivits ut ur vårt land av den socialdemokratiska
            politiken.
          </note>
          <note>
            Kvinnorna tar inte bara anställning, utan de startar eget också.
            Den fria etableringsrätten och möjligheten att starta eget på
            traditionellt kvinnliga yrkesområden är just det som ger kvinnorna
            fart på arbetsmarknaden. De kan starta själva, utveckla nya egna
            idéer och de kan byta arbetsgivare -- det effektivaste sättet
            att höja sin lön. När monopolen bryts och centralstyrande regleringar
            avskaffats, så att varje liten marknadskraft kan få den vård han
            eller hon efterfrågar, då får kvinnorna sin stora chans på bred
            bas på arbetsmarknaden. Då öppnas möjligheten för den lågavlönade
            småbarnsmamman att äntligen påverka sin situation, att höja sin
            inkomst genom arbete. Då är de socialistiska dogmerna begravda.
          </note>
          <note>
            Utskottet hävdar enigt att det är önskvärt att öka det kvinnliga
            företagandet inom samtliga näringsgrenar. Varför försvårar man
            då genom de offentliga monopolen för kvinnorna att starta eget
            inom sina traditionella yrkesområden? I själva verket leder den
            socialdemokratiska politiken till att man försvårar för kvinnorna
            på arbetsmarknaden. På samma sätt leder det höga skattetrycket
            långsiktigt till försämringar på arbetsmarknaden för kvinnor.
            Det samband mellan högt skattetryck och hög kvinnlig förvärvsfrekvens
            som vänstern talar om finns inte. Däremot finns det ett samband
            mellan högt skattetryck och hög arbetslöshet långsiktigt, dvs.
            sambandet är det omvända mot vad vänstern tror: Högt skattetryck
            leder till låg förvärvsfrekvens för både kvinnor och män. Just
            detta kommer att drabba de svagaste när bubblan nu håller på att
            spricka. Detta har underminerat grunden för det svenska välståndet
            och riskerar därmed att drabba välfärden. Det är nödvändigt att
            öppna tjänstemarknaden för privat verksamhet i mycket högre utsträckning
            än i dag.
          </note>
          <note>
            Just det kan bli kvinnornas räddning. Vårdbehoven minskar ju
            inte. Efterfrågan på kvinnors arbetskraft, den finns. Nu handlar
            det om var den bäst kommer till sin rätt och är mest effektiv.
          </note>
          <note>
            Basen för svensk ekonomi måste åter byggas upp, nämligen exportindustrin.
            I åratal predikade socialdemokraterna att vi kunde leva på att
            tvätta varandras skjortor, men så är det inte -- i varje fall
            inte med nuvarande standard, och det gäller oavsett om skjorttvätten
            och vårdarbetet sker i privat regi eller ej. Avgörande är vad
            vi kan sälja på exportmarknaden.
          </note>
          <note>
            Den moderata politiken, som till skillnad från den socialdemokratiska
            stärker de incitament som leder till ökad tillväxt, gynnar de
            svagaste på arbetsmarknaden. Ju tommare krubban blir, desto mer
            bits hästarna och då står kvinnorna sig slätt.
          </note>
          <note>
            Det har den socialdemokratiska regeringen redan givit flera exempel
            på, t.ex. vad gäller barnomsorg och kortare arbetstid. Ju mer
            som finns i krubban, desto större är chansen för kvinnorna att
            kunna utnyttja det verktyg som EG-anpassningen av jämställdhetslagen
            givit.
          </note>
          <note>
            Genom att Sverige på grund av socialdemokraternas tidigare bristande
            insikt inte är medlem i EG dröjer det tyvärr många år innan svenska
            kvinnor får chansen att i EG-domstolen pröva vad lagen egentligen
            är värd i jämförelse med
          </note>
          <note>
            EG-direktivet. Ytterst är det tack vare EG som kvinnorna får
            ökade rättigheter i Sverige. Dessa skulle med största sannolikhet
            aldrig ha kommit till stånd utan EG-direktivets pådrivande kraft.
          </note>
          <note>
            Slutligen, fru talman! Av alla felaktiga ställningstaganden som
            socialdemokraterna gjort är sannolikt det allvarligaste misstaget
            att man inte i tid har begripit att Sverige tillhör Europa och
            skall vara med i EG. Sverige skulle troligen nu ha haft en påtagligt
            tryggare ekonomisk situation i så fall. Vi moderater tog ställning
            för Europa 1961, för 30 år sedan. Socialdemokraterna borde ha
            följt oss tidigare. Då skulle t.ex. vi redan ha haft en skarpare
            jämställdhetslag.
          </note>
          <note>
            Eftersom jag framför hård kritik på den här punkten vill jag
            också göra motsatsen där det är berättigat. Det gäller att regeringen
            har insett behovet av information i EG-frågan, men det är oerhört
            viktigt att fördelningen av dessa projektpengar inte leder till
            en association med allmänna arvsfonden, dvs. en orättvis fördelning.
          </note>
          <note>
            I min motion A809 från allmänna motionstiden, som behandlas i
            detta betänkande och som alla kvinnor i moderatgruppen står bakom,
            finns ett yrkande just om information i de frågor vi nu behandlar.
            I praktiken har det yrkandet bifallits.
          </note>
          <note>
            Där finns också ett yrkande om EG-anpassning av den svenska jämställdhetslagen.
            Även om vi inte är helt nöjda med att fackets suveränitet bibehålls
            i mycket, får vi dock en tvingande lagstiftning i lönefrågan tack
            vare EG. Det hälsar vi med tillfredsställelse.
          </note>
          <note>
            Fru talman! För att inte förlänga voteringsprocessen avstår jag
            från att ställa något eget yrkande utan nöjer mig med att ställa
            mig bakom det yrkande Mona Saint Cyr har framställt för moderaternas
            räkning.
          </note>
          <note type="speaker">
            Anf. 88 KARIN STARRIN (c):
          </note>
          <note>
            Fru talman! Jag vill börja med att ta död på en myt -- uppfattningen
            att mammor är mer sjuka än andra. Hur kan jag säga det när vi
            får rapporter om att ohälsotalet ökar och att det har skett en
            dramatisk ökning bland svenska kvinnor? Jag vill understryka mitt
            påstående med att hänvisa till en rapport som Bi Puuranen har
            lagt fram utifrån den forskning hon har gjort kring ohälsotalet.
          </note>
          <note>
            Tungt belastade svenska småbarnsmammor stannar hemma från jobbet
            för att vårda barn. Detta blir de anklagade för. 80 % av småbarnsmammornas
            frånvaro beror på vård av barn. Ser man däremot till egen sjukdom
            har småbarnsmödrarna mycket låg frånvaro -- bara 14 %. Jag tycker
            att det nu är på sin plats att vi får en mera rättvis redovisning
            av ohälsotalet och att vi får bort den här sjukstämpeln från mammorna.
            Det är viktigt att vi kan understryka att det är attraktivt att
            anställa även mammor på dagens arbetsmarknad. Vi måste hitta bättre
            lösningar på barnomsorgen. Varför kan inte även papporna vara
            hemma och vårda sjukt barn?
          </note>
          <note>
            Kvinnor arbetar mer än män. Det beror mest på att det fortfarande
            är kvinnorna som har det samlade ansvaret för hemarbetet. Hemarbetet
            behövs. Jag tror inte att någon tidigare i debatten har tryckt
            på att just familjen måste kunna fortsätta att vara den fasta
            punkten i dagens stressade samhälle. Det måste vi finna former
            för. Vi har olika lösningar på det här. Det innebär inte att vi
            för den sakens skull antar att det just är kvinnorna som skall
            vara hemma fortsättningsvis och utföra hemarbete. Vi vill ha en
            bättre värdering av arbetssituationen, och vi måste få en mätning
            och uppvärdering av hemarbetet. Det är verkligen på sin plats
            och hög tid att långtidsutredningen tar det här uppdraget på allvar.
          </note>
          <note>
            Kvinnor måste få mer makt över jobben. Det är en förutsättning
            för att vi skall kunna förbättra arbetsmiljön. Vi får alarmerande
            rapporter över hur arbetsskadorna ökar. Belastningsskadorna på
            arbetsmarknaden ökar ständigt, och kvinnorna är utsatta för 60
            % av förslitningsskadorna. Jag är övertygad om att med kvinnors
            ögon kan man förändra, organisera och bli effektivare när det
            gäller olika detaljer ute på arbetsmarknaden.
          </note>
          <note>
            Kvinnorna måste därför få bättre och mer makt över jobben.
          </note>
          <note>
            Arbetslivsfonderna har nu fått stora uppgifter. Jag har färskare
            siffror än Gustav Persson som visar att man redan har kommit en
            bra bit på väg. Redan nu har nästan 1100 arbetsplatsprogram gjorts,
            vilket medför ungefär en miljard i pengar. Som flera talare har
            sagt, berör 60 % av de här arbetena kvinnliga arbetstillfällen.
            Det här är bra, men ytterligare insatser behövs, inte minst inom
            den offentliga sektorn. Gustav Persson hade fel siffror på det
            området. Av de pengar som har utdelats går bara 20 % till den
            offentliga sektorn och 80 % till den privata sektorn. Här gäller
            det att offentlig sektor verkligen skärper sig.
          </note>
          <note>
            Från centerns sida pekar vi just på vikten av att förbättra arbetsmiljön.
            Jag yrkar bifall till reservation nr 9.
          </note>
          <note>
            Ett eventuellt medlemskap i EG kommer att innebära förändringar,
            det är helt klart. Jag tillhör dem som ser möjligheter med ett
            utvidgat Europa och ett medlemskap i EG. Men jag ser också hot
            och nackdelar. Här är det viktigt att vi lär oss mer.
          </note>
          <note>
            Jag är ännu inte lika övertygad som Charlotte
          </note>
          <note>
            Cederschiöld om att vi vet hur lösningarna kommer att se ut.
            Vi måste lära oss mer, vi måste få bättre kunskap. Vi tycker att
            det vore på sin plats att vi skulle få ytterligare en arbetsgrupp
            som särskilt skall ägna sig åt hur jämställdhetsfrågorna kommer
            att lösas och hur vi kommer att klara demokratifrågorna. Det här
            är ett krav som Gunilla
          </note>
          <note>
            André och jag har i vår motion. Jag tycker att centern har följt
            upp detta krav i utrikesutskottets behandling. I det här läget
            nöjer jag mig med det.
          </note>
          <note>
            Jag måste också få lägga mig i diskussionen om den här miljonen
            och tycka till om den. Det är fråga om anmärkningsvärt litet pengar.
            Vi behöver ytterligare kunskap. Varför inte använda kvinnors lust
            att skaffa sig mer kunskaper om just EG-
          </note>
          <note>
            frågorna? Varför inte tillsätta mer pengar för kvinnors särskilda
            projekt.
          </note>
          <note>
            Jag kan avslöja att centerkvinnorna har gjort en bred ansökan
            om ett gediget arbete som vi gärna vill genomföra. Jag tror att
            vår ansökan gäller ca
          </note>
          <note>
            400 000.
          </note>
          <note>
            Efter att ha lyssnat på dagens debatt gör jag tolkningen att
            vi bättre måste ta till vara kvinnokraften i det svenska samhället.
            Då först får vi en bättre kvalitet i livet. Jag kan verkligen
            instämma i Gustav Perssons slutord. Det är då först vi får ett
            bättre Sverige och en bättre värld.
          </note>
          <note>
            Fru talman! Jag ställer mig naturligtvis bakom centerns samtliga
            reservationer i det här betänkandet.
          </note>
          <note>
            Som slutord vill jag rikta följande citat av John
          </note>
          <note>
            Steinbeck till alla mina manliga kollegor:
          </note>
          <note>
            Förmågan att i dag tänka annorlunda än i går skiljer den vise
            ifrån den envise.
          </note>
          <note type="speaker">
            Anf. 89 CHARLOTTE CEDERSCHIÖLD (m)
          </note>
          <note>
            replik:
          </note>
          <note>
            Fru talman! Jag förnekar inte de olika aspekterna på EG-medlemskapet
            och jag säger inte att det inte finns nackdelar. Men, Karin Starrin,
            när man diskuterar dessa frågor är man tvungen att försöka ta
            ställning. Man måste försöka veta vad man vill, annars kan man
            inte driva den politiska utvecklingen framåt. Väljer man att säga
            nej till EG
          </note>
          <note>
            är man faktiskt tvungen att svara på varifrån man skall ta de
            resurser som vi i dag använder för välfärden. Om vi skall urholka
            den svenska ekonomin -- vilket blir effekten av att vi inte är
            med i EG -- varifrån skall vi då ta de pengar som skall klara
            välfärden i Sverige? Det är den väsentligaste frågan, och den
            måste man kunna ta ställning i.
          </note>
          <note>
            (forts.)
          </note>
          <note>
            Beslut om uppskjuten votering
          </note>
          <note>
            På förslag av förste vice talmannen medgav kammaren att det ärende
            som nu debatterades skulle företas till avgörande under morgondagens
            sammanträde.
          </note>
          <note>
            6 § (forts.) Ny jämställdhetslag, m.m. (forts.
          </note>
          <note>
            AU 17)
          </note>
          <note type="speaker">
            Anf. 90 KARIN STARRIN (c) replik:
          </note>
          <note>
            Fru talman! Det är viktigt att vi skaffar oss ytterligare kunskap
            i EG-frågan och hela
          </note>
          <note>
            Europafrågan. I mitt inlägg underströk jag att jag ser klara
            fördelar, men jag ser också nackdelar. Det är detta som det är
            viktigt att få klart för sig innan man tar ställning. Jag håller
            med Charlotte
          </note>
          <note>
            Cederschiöld att det är viktigt att man tar ställning, men innan
            man tar ställning måste man veta till vad man tar ställning. Därför
            är det så viktigt och angeläget att vi nu i våra kvinnoorganisationer
            aktivt försöker skaffa oss ytterligare bredare kunskaper i denna
            fråga.
          </note>
          <note>
            Jag håller helt och hållet med om att förutsättningen för välfärden
            för oss alla i Sverige, inte bara för kvinnor, är att vi får en
            stabil ekonomi.
          </note>
          <note>
            Det påverkar situationen för oss alla, totalt sett. Vi måste
            få en klar uppgång efter den stagnation som nu har rått en längre
            tid. Vi måste på så sätt skaffa oss klara fördelar genom att förbättra
            vår konkurrenskraft och exportsituation. Jag tycker dock att vi
            i detta läge inte direkt kan säga vad som talar för och emot.
            Låt oss därför skaffa oss ytterligare kunskaper.
          </note>
          <note type="speaker">
            Anf. 91 CHARLOTTE CEDERSCHIÖLD (m)
          </note>
          <note>
            replik:
          </note>
          <note>
            Fru talman! Skälet till att vi moderata kvinnor tidigt har kunnat
            ta ställning i denna fråga är sannolikt att vi har hållit på med
            den så länge. Vi har trott på Europatanken under så lång tid,
            faktiskt i 30 år. Man lär sig en del under resans gång. Dessutom
            har vi en egen organisation,
          </note>
          <note>
            Europäische Frauunion (Europeiska kvinnounionen), ett moderat
            MKF för hela
          </note>
          <note>
            Europa, så att säga. I denna har vi varit aktiva ända sedan 1953.
            Under den resan har vi fått en ganska god inblick i förhållandena
            i EG-länderna, och vår bild har inte alls överensstämt med den
            bild som vänstern försökt prägla i det här landet.
          </note>
          <note type="speaker">
            Anf. 92 LARS NORBERG (mp):
          </note>
          <note>
            Fru talman! Det kan vara lockande att ge sig in i en debatt med
            Charlotte Cederschiöld om EG och om huruvida Sverige till äventyrs
            skulle bli mycket rikare om Sverige skulle gå med i EG. Min och
            miljöpartiets uppfattning är att Sverige, liksom
          </note>
          <note>
            Europa, blir fattigare för varje år. Med den miljöförstöring
            som pågår både i Sverige och i
          </note>
          <note>
            Europa utarmar vi de tillgångar som vi alla är hänvisade att
            leva på, dvs. naturtillgångarna. Om vi förde in dem i en BNP-kalkyl
            skulle det visa sig att vi har en negativ tillväxt såväl i Sverige
            som i
          </note>
          <note>
            Europa.
          </note>
          <note>
            Jag skall inte ge mig vidare in på vad som kan ha varit sant
            och osant i Charlotte Cederschiölds anförande. Jag skall dock
            nämna en sak som definitivt var osann. EG är inte liktydigt med
          </note>
          <note>
            Europa. EG är tolv stater i Europa, ingenting annat. När man
            säger att vi skall ansluta oss till
          </note>
          <note>
            Europa skall man klargöra vad man menar, om det är fråga om att
            ansluta sig till Sovjetunionen eller till EG. Man kan nämligen
            mena båda delarna. Jag vill också påpeka att det finns européer
            från Ural till
          </note>
          <note>
            Atlanten, från Medelhavet till Norra Ishavet.
          </note>
          <note>
            Václav Havel, som är på besök här i dag, är en god europé trots
            att Tjeckoslovakien inte är medlem i
          </note>
          <note>
            EG.
          </note>
          <note>
            Jag begärde ordet för att kanske något fördjupa jämställdhetsdebatten.
            Jag yrkar i första hand bifall till reservation 20. Där säger
            vi att man bör vidga jämställdhetsdebatten och inkludera politik,
            skola, forskning, sociala förmåner etc. i jämställdhetstänkandet
            och i jämställdhetslagstiftningen, naturligtvis kanske inte nödvändigtvis
            i det lagförslag som här föreligger, men det är bråttom att vidga
            jämställdhetsfrågorna. Att på detta sätt bara ta upp en del av
            samhället är ett exempel på den snuttifiering och fragmentering
            som är ganska typisk för arbetet i regering och riksdag.
          </note>
          <note>
            Men problemet med jämställdheten är, såvitt jag kan se, i första
            hand inte kvinnornas problem, utan männens. Det är de manliga
            attityderna och traditionerna som är problemet. Om detta sägs
            inte mycket i dagens betänkande. Männens tradition har varit makt,
            våld, hierarki och patriarki. Det är säkerligen delvis genetiskt
            betingat, men vi lever nu i en kultur som lär oss att modifiera
            våra biologiska instinkter. Huvudproblemet med jämställdheten
            är männens oförmåga och ovilja att ompröva sina traditioner. De
            behöver i större utsträckning anpassa sig till kvinnors arbetsmetoder.
          </note>
          <note>
            Det är två saker som under senare århundraden gjort jämställdhetsfrågorna
            absolut nödvändiga.
          </note>
          <note>
            Det är arbetsdelningen genom industrialiseringen och specialiseringen
            i samhället samt demokratin.
          </note>
          <note>
            Arbetsdelningen har lett till att män och kvinnor förekommer
            utanför hemmet på samma arbetsmarknad. Demokratin medför att kvinnorna
            skall ha samma inflytande som männen i det politiska livet. Det
            som har skett är emellertid att kvinnors inträde på politikens
            och arbetslivets område har skett på männens villkor. Kvinnorna
            har funnit sig i att hävda sig på männens villkor. Det är i och
            för sig naturligt att de duktiga och viljestarka kvinnliga pionjärerna
            ville visa männen att de kunde tävla med dem på mäns villkor.
          </note>
          <note>
            Men för att nu komma vidare på jämställdhetsområdet gäller det
            att inte bara förbättra kvinnors möjligheter att tävla i politik
            och arbetsliv på männens villkor. Det är dags att männen börjar
            anpassa sig till jämställdhetens villkor. Det gäller att civilisera
            männen och att få dem att förändra maktmetoder och hierarkiska
            organisationer. Det är inte bara en jämställdhetsfråga att civilisera
            männen, det är en fråga om att minska våld och maktkoncentration
            i samhället. Det är naturligtvis inte lätt att påverka kulturella
            mönster, och politikernas möjligheter är begränsade. Men vi kan
            göra något för att påverka attityderna. Charrity beginns at home,
            som det heter. Det gäller att börja hemma. Hemma är för oss politiker
            på politikens område. Vi kan där förändra arbetsmetoderna i det
            politiska arbetet.
          </note>
          <note>
            Vi måste kräva av männen att de aktivt går in för att förändra
            de politiska arbetsmetoderna så att de passar för kvinnorna. Sådana
            beslut kan vi fatta i riksdagen och i kommunfullmäktige. Det kan
            gälla sammanträdestider och talarordningar, det kan gälla sammansättningen
            av utskott och nämnder.
          </note>
          <note>
            En framstående fransk kvinnosakskvinna har sagt att full jämställdhet
            mellan könen har uppnåtts först då många medelmåttiga kvinnor
            besitter höga poster i samhället. Varför medelmåttiga kvinnor?
          </note>
          <note>
            Jo, de briljanta finns ju redan där. Det viktiga är att de medelmåttiga
            kvinnorna till 50 % får slå ut de medelmåttiga männen.
          </note>
          <note>
            Jag sade att den reform som i dag föreslås är ett exempel på
            snuttifiering. Det saknas föreskrifter på det politiska området,
            det saknas förslag om insatser inom den offentliga sektorn. Framför
            allt saknas det förslag på hur man skall kunna förändra männens
            traditioner och arbetsmetoder för att få ökad jämställdhet. Vi
            har i miljöpartiet de gröna experimenterat ganska mycket med detta.
            Det finns mycket att göra. Reformeringen av männen har nätt och
            jämnt börjat, men det har dock kommit in ett nytänkande. Allt
            fler män börjar förstå att jämställdhet kräver ändrade mansattityder,
            och det blir något för nästa riksmöte att ta itu med. Jag kan
            lova att miljöpartiet skall återkomma med förslag i den riktningen.
          </note>
          <note type="speaker">
            Anf. 93 CHARLOTTE CEDERSCHIÖLD (m)
          </note>
          <note>
            replik:
          </note>
          <note>
            Fru talman! Jag sade i mitt anförande att Sverige tillhör Europa
            och därför bör vara medlem i EG.
          </note>
          <note>
            Lars Norberg kanske kan höra upp litet bättre nästa gång, i stället
            för att falla i sin egen, numera klassiska, argumentationsgrop.
          </note>
          <note>
            Jag håller med om att Sverige blir fattigare för varje år. Det
            är allvarligt, och det drabbar välfärden.
          </note>
          <note>
            Ändå föreslog Lars Norbergs partikamrat här för en liten stund
            sedan att vi skulle sprida ut deltidsarbetet på fler grupper här
            i landet, nämligen att också männen skulle arbeta deltid. Då har
            man inte fattat så mycket av varför Sverige blir fattigare för
            varje år! Det måste liksom gå ihop på slutet.
          </note>
          <note>
            Jag var nyligen på EG-kommissionen, och där var det någon som
            sade: Everyone is free to price himself out of the market, dvs.
            man kan höja kostnadsnivån så att man tappar marknader. Det är
            just vad Sverige pysslar med.
          </note>
          <note>
            Lyft blicken, Lars Norberg! Vad vi här diskuterar är ett Europa
            om fem, tio eller femton år. Då kommer många europeiska länder,
            fler än i dag, sannolikt att vara med i EG -- även östeuropeiska;
            det talar allting för. Vad det handlar om är ju Sveriges relativa
            ställning gentemot EG-länderna då. Den standard som Sverige har
            i dag har vi sannolikt redan förlorat beroende på socialdemokraternas
            ekonomiska politik, sett ur ett framtidsperspektiv.
          </note>
          <note type="speaker">
            Anf. 94 LARS NORBERG (mp) replik:
          </note>
          <note>
            Fru talman! Charlotte Cederschiöld och jag har olika uppfattningar
            om vad fattigdom innebär. Vad jag menar är att vi är på väg mot
            ett fattigare
          </note>
          <note>
            Sverige och ett fattigare Europa därför att vi utarmar våra naturtillgångar,
            vi förstör vår miljö, våra hav dör omkring oss, våra barn får
            ökad cancerfrekvens på grund av det kemikaliesamhälle som vi lever
            i. På samma sätt förhåller det sig ute i
          </note>
          <note>
            Europa, i EG. Vad som kan hända om 15 år vet jag inte, men jag
            är djupt oroad för den ökade fattigdom i dessa avseenden som kommer
            att drabba människorna både i Sverige och i Europa, om vi inte
            snart vänder och besinnar oss när det gäller utvecklingen i samhället.
          </note>
          <note type="speaker">
            Anf. 95 CHARLOTTE CEDERSCHIÖLD (m)
          </note>
          <note>
            replik:
          </note>
          <note>
            Fru talman! Lars Norbergs mycket berättigade oro i miljöfrågorna
            borde leda till att han arbetade för svenskt medlemskap i EG.
            Vi lär inte kunna lösa miljöproblemen på det nationella planet.
          </note>
          <note type="speaker">
            Anf. 96 LARS NORBERG (mp) replik:
          </note>
          <note>
            Fru talman! Miljöpartiets uppfattning är att ett internationellt
            samarbete för att lösa miljöproblemen är absolut nödvändigt. På
            den punkten är jag helt överens med Charlotte
          </note>
          <note>
            Cederschiöld. Men den EG-politik som i dag dominerar är tyvärr
            kortsiktigt materialistiskt inriktad på ökad produktion och konsumtion,
            som vi befarar leder till en ökad nedsmutsning och en ökad uttömning
            av naturresurser. Därav vår stora skepsis mot EG-politiken i dag.
          </note>
          <note>
            Demokratifrågorna är ett annat skäl till vår skepsis.
          </note>
          <note>
            Förste vice talmannen anmälde att Charlotte
          </note>
          <note>
            Cederschiöld anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 97 PAUL CISZUK (mp):
          </note>
          <note>
            Fru talman! Liksom Anna Horn och Lars Norberg ber jag att få
            yrka bifall till reservation 20.
          </note>
          <note>
            Det har ju visat sig under debatten här att det är knöligt att
            få till stånd jämställdhet genom jämställdhetslagar. Flera talare
            har erkänt att det inte är så lätt.
          </note>
          <note>
            Men det finns ju andra lagar. Det finns en lag som inte alls
            har varit uppe till diskussion i debatten och som man skulle kunna
            begagna. Jag tänker på värnpliktslagen.
          </note>
          <note>
            Från miljöpartiet de gröna har vi i annat sammanhang -- försvarssammanhang
            -- motionerat om en allmän värntjänst för både kvinnor och män.
          </note>
          <note>
            Vi har fått det förslaget avslaget, men nu får vi en översyn
            av försvarets personalbehov och tjänstepliktslagarna. Regeringen
            lär vara färdig med direktiven, och utredningen kan väl tillsättas
            inom kort. Det är en möjlighet.
          </note>
          <note>
            Kvinnorna behövs i försvaret, och värnpliktssystemet är i kris.
            Jag tror att kvinnorna kan hjälpa till att klara den krisen.
          </note>
          <note>
            Vi behöver ett försvar mot det verkliga hot som finns mot vårt
            samhälles överlevnad. Vårt samhälle hotas av att vi håller på
            att förlora solidariteten --
          </note>
          <note>
            solidariteten med de svaga, solidariteten med kommande generationer,
            solidariteten med naturen, solidariteten med de fattiga i världen.
          </note>
          <note>
            Solidariteten är nödvändig för samhällets fortbestånd. Vi får
            lov att vidga försvarsbegreppet -- då kan vi få till stånd ett
            effektivare försvar.
          </note>
          <note>
            Erfarenheten har här visat att kvinnor i genomsnitt är bättre
            på solidaritet och omsorg än vad män är.
          </note>
          <note>
            Kvinnorna behövs därför i det goda och effektiva försvaret, där
            militär beredskap bara är en del.
          </note>
          <note>
            Andra viktiga delar är sådana saker som miljövärn, något som
            vi skulle kunna kalla för humanvärn --
          </note>
          <note>
            omsorg om barn, gamla och sjuka -- och räddningstjänst, internationellt
            biståndsarbete, civilmotstånd, reparationstjänst, osv. Det är
            minst lika viktiga delar som ett militärt försvar i framtiden.
            Krig blir alltmer omöjligt som försvarsmetod.
          </note>
          <note>
            Fru talman och alla förnuftiga kvinnor i denna kammare och annorstädes!
            Ligg på den här nya utredningen, så att vi får en verkligt jämställd
            värnpliktslag och ett försvar som är rationellt för framtiden.
            Därmed kan vi få det verkliga genombrottet för jämställdhet mellan
            kvinnor och män.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 23 maj.)
          </note>
          <note>
            7 § Beslut om fortsatt ärendebehandling den 23
          </note>
          <note>
            maj
          </note>
          <note>
            Kammaren beslöt att ärendebehandlingen skulle fortsättas vid
            arbetsplenum tordagen den 23 maj.
          </note>
          <note>
            8 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 21 maj
          </note>
          <note>
            1990/91:651 av Görel Bohlin (m) till statsrådet Maj-
          </note>
          <note>
            Lis Lööw om kristna asylsökande från islamiska länder:
          </note>
          <note>
            Återigen visar invandrarverket sin okänslighet inför de hot som
            vilar över kristna från islamiska länder.
          </note>
          <note>
            Det finns i Sverige ett antal personer/familjer från
          </note>
          <note>
            Egypten som tagit sin tillflykt hit därför att man genom att
            aktivt arbeta för att motverka islamiseringen hotas till livet.
          </note>
          <note>
            Ett av dessa ärenden är en ung familj bestående av två vuxna
            och två barn, det yngsta fött i Sverige, där familjen konverterat
            till kristendomen. De har fått avslag på asylansökan och väntar
            nu på bedömningen av överklagandet. Det är ingen tvekan om det
            öde som väntar denna familj om man skickas tillbaka till Egypten.
          </note>
          <note>
            Min fråga till invandrarministern:
          </note>
          <note>
            Varför tas i bedömningen av asylärenden inte hänsyn till såväl
            lagstiftning som traditioner i ursprungslandet och som innebär
            livsfara för en asylsökande?
          </note>
          <note type="speaker">
            1990/91:652 av Birger Hagård (m) till utbildningsministern om
            tillgången på gymnasielektorer:
          </note>
          <note>
            I samband med kommunaliseringen av skolan underströk riksdagen
            den viktiga roll som gymnasielektorerna spelar. Riksdagen har
            också i olika sammanhang uttalat sig för behovet av särskilda
            åtgärder för att stimulera rekryteringen till gymnasielektoraten.
          </note>
          <note>
            Har enligt utbildningsministern tillräckliga åtgärder vidtagits
            för att säkra den framtida tillgången på gymnasielektorer?
          </note>
          <note>
            1990/91:653 av Birger Hagård (m) till statsrådet
          </note>
          <note>
            Göran Persson om skolan och partipolitisk verksamhet:
          </note>
          <note>
            I Hallsberg har den socialdemokratiska arbetarekommunen utlyst
            en teckningstävlan för skolbarn om vem som ritar den bästa förstamajaffischen.
          </note>
          <note>
            De bästa bilderna skall tryckas upp och användas, medan övriga
            skall tapetsera väggarna i de fem
          </note>
          <note>
            Folkets hus som finns i kommunen. Vinnarna i de olika klasserna
            skall få den stora förmånen att få träffa socialdemokrater på
            olika nivåer, landshövding Sigvard Marjasin, riksdagsledamoten
          </note>
          <note>
            Håkan Strömberg och utrikesministern Sten
          </note>
          <note>
            Andersson, allt enligt uppgift i den socialdemokratiska partitidskriften
            Aktuellt i politiken nr 4/91.
          </note>
          <note>
            Avser skolministern att vidta några åtgärder så att skolan i
            framtiden inte kommer att engageras i partipolitisk propagandaverksamhet
            på sätt som här har skett?
          </note>
          <note>
            1990/91:654 av Pär Granstedt (c) till jordbruksministern om jordbruksomställningen
            i
          </note>
          <note>
            Stockholms län:
          </note>
          <note>
            I Stockholms län riskerar omställningen inom jordbruket att bli
            ett hot mot kulturlandskapet och hundratusentals människors närmiljö.
            Ca 25 000
          </note>
          <note>
            hektar är i år föremål för omställning och siffran förväntas
            växa mot 40 000 hektar, med en växande andel skogsplantering.
            Tillgängliga medel för naturvårdsåtgärder är helt otillräckliga.
          </note>
          <note>
            Avser statsrådet att ta några initiativ för att säkerställa att
            inte jordbruksomställningen i
          </note>
          <note>
            Stockholms län och andra särskilt hårt drabbade områden leder
            till oacceptabla skador för landskapsmiljön?
          </note>
          <note>
            9 § Kammaren åtskildes kl. 17.56.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m.
          </note>
          <note>
            4 § anf. 16 (delvis),
          </note>
          <note>
            av andre vice talmannen därefter t.o.m. 5 § anf. 39
          </note>
          <note>
            (delvis),
          </note>
          <note>
            av förste vice talmannen därefter t.o.m. 6 § anf. 57
          </note>
          <note>
            (delvis),
          </note>
          <note>
            av tredje vice talmannen därefter t.o.m. anf. 77
          </note>
          <note>
            (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
