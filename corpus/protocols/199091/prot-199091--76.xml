<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--76</head>
          <docDate when="1991-03-12">1991-03-12</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 6 mars.
          </note>
          <note>
            2 § Svar på fråga 1990/91:404 om förtidspensionärerna och skatteomläggningen
          </note>
          <note type="speaker">
            Anf. 1 Statsrådet ERIK ÅSBRINK (s):
          </note>
          <note>
            Herr talman! Lennart Nilsson har frågat mig om vilka åtgärder
            som regeringen är beredd att vidta för att rätta till en enligt
            honom uppenbar brist i det nya skattesystemet. Det exempel som
            Lennart
          </note>
          <note>
            Nilsson tar upp avser effekten efter skattereformen för en person
            med halv förtidspension.
          </note>
          <note>
            Det tidigare extra avdraget för folkpensionärer har i samband
            med skattereformen ersatts av ett särskilt grundavdrag. Enligt
            huvudregeln uppgår det särskilda grundavdraget till 1,325 basbelopp
            för gifta folkpensionärer och till 1,5 basbelopp för ensamstående
            folkpensionärer.
          </note>
          <note>
            Ålderspensionärernas grundförmåner blir härigenom inte skattebelagda.
          </note>
          <note>
            Det särskilda grundavdraget är begränsat till faktisk uppburen
            folkpension samt pensionstillskott eller motsvarande ATP. För
            förtidspensionärer är det särskilda grundavdraget begränsat till
            faktisk uppburen folkpension samt
          </note>
          <note>
            52 % av pensionstillskott enligt 2 a § lagen om pensionstillskott.
            Härigenom får den som har hel förtidspension lika stort grundavdrag
            som en ålderspensionär.
          </note>
          <note>
            Skälet till begränsningen till faktisk uppburen pension resp.
            pensionstillskott är att det särskilda grundavdraget inriktas
            på att undanta de förmåner som motsvarar ålderspensionärernas
            grundförmåner från beskattning. Eftersom det särskilda grundavdraget
            inte avtrappas mot arbetsinkomster skulle utan en sådan begränsning
            t.ex. den som har halv förtidspension och samtidigt betydande
            arbetsinkomster kunna tillgodogöra sig särskilt grundavdrag från
            arbetsinkomsterna.
          </note>
          <note>
            Jag vill också framhålla att reglerna är så konstruerade att
            den som har folkpension alltid är garanterad minst lika stort
            grundavdrag som en förvärvsarbetande person. Exempelvis betalar
            den som uppbär halv förtidspension och inte har några andra inkomster
            avsevärt mindre i skatt än en deltidsarbetande icke-pensionär
            med lika stor inkomst.
          </note>
          <note>
            Frågan om utformningen av det särskilda grundavdraget för pensionärer
            är komplicerad.
          </note>
          <note>
            Detta beror på att en avvägning måste göras mellan flera svårförenliga
            mål. Genom det särskilda grundavdraget skall ålderspensionärernas
            grundförmåner undantas från skatt utan att samtidigt oskäliga
            skattelättnader uppstår för dem som har höga pensionsinkomster.
            Reglerna skall också uppmuntra pensionärer till förvärvsarbete
            men bör inte medföra omotiverade skattelättnader för pensionärer
            med arbetsinkomster i förhållande till förvärvsarbetande icke-pensionärer.
          </note>
          <note>
            Finansdepartementet följer noga effekterna av skattereformen
            på olika områden, inte minst vad gäller pensionärerna. Effekterna
            av det särskilda grundavdraget studeras för närvarande särskilt.
          </note>
          <note>
            Innan denna analys avslutats är jag inte beredd att ta ställning
            till om några justeringar av det särskilda grundavdraget bör göras.
          </note>
          <note type="speaker">
            Anf. 2 LENNART NILSSON (s):
          </note>
          <note>
            Herr talman! Det finns saker och ting här i livet som man kan
            förklara, men det finns också saker som man inte kan försvara.
            Är man politiker kanske man kan läsa det här svaret utifrån de
            utgångspunkter man har haft, med andra ord att det är komplicerat
            med skatter. Jag tillhör dem som anser att skatteomläggningen
            är viktig, men jag tillhör också dem som inte anser att man kan
            försvara uppenbara tokigheter i ett system. Vi har rätt och skyldighet
            att ordna till sådana saker.
          </note>
          <note>
            Utifrån det exempel jag hade i min fråga, blir man inte mycket
            klokare av det här svaret. Min fråga gällde en person med halv
            förtidspension som på grund av prisutveckling och annat fick kompensation
            den 1 januari med 239 kr. Av dessa
          </note>
          <note>
            239 kr. gick det mesta åt till skatt -- förutom 7 kr.
          </note>
          <note>
            per månad.
          </note>
          <note>
            Vi har således skapat ett skattesystem som slår på detta sätt
            mot en person med halv förtidspension utan inkomster. Det gäller
            ofta hemmafruar som har kämpat med barn, aldrig har kunnat klara
            ett förvärvsarbete och har kommit upp i ålder, men som nu har
            fått förtidspension på grund av sjukdom. De har fått halv förtidspension
            eftersom de har gjort en viss insats i hemmet. Det är litet svårt
            att förklara detta för en människa som har varit förtidspensionär
            i många år och aldrig har betalat skatt, men helt plötsligt på
            grund av en skatteomläggning -- som jag sade att jag står bakom
            -- måste betala skatt. Min fråga gällde därför vilka åtgärder
            regeringen är beredd att vidta för att rätta till bristerna.
          </note>
          <note>
            Jag vill fråga statsrådet om han anser att detta är en brist
            i skattesystemet. Vidare vill jag upprepa min fråga om statsrådet
            är beredd att medverka till att rätta till bristerna för den lilla
            grupp det handlar om. De flesta människor som har halv förtidspension
            arbetar, men det finns en grupp som aldrig har haft chans att
            förvärvsarbeta. Frågan gäller därför om statsrådet är beredd att
            göra något, exempelvis beträffande det särskilda grundavdraget,
            för just den här gruppen.
          </note>
          <note type="speaker">
            Anf. 3 Statsrådet ERIK ÅSBRINK (s):
          </note>
          <note>
            Herr talman! Först vill jag säga till Lennart Nilsson att jag
            anser att den skattereform som nyligen har genomförts i allt väsentligt
            är mycket bra och att den innebär stora förbättringar för det
            stora flertalet skattebetalare i det här landet. De partier som
            står bakom skattereformen har all rätt att känna stolthet över
            den. Vi har ingen anledning att skämmas för detta, tvärtom.
          </note>
          <note>
            Vid en sådan här stor omläggning kan det dock inte uteslutas
            att det dyker upp olägenheter och brister som man inte var medveten
            om från början men som uppdagas efter hand. Det kan ibland ske
            därför att vår förmåga är begränsad. Det kan också ske därför
            att det med bästa vilja i världen faktiskt inte går att undvika
            vissa olägenheter eftersom olika ambitioner kommer i konflikt
            med varandra. Det är sällan man kan hitta enkla lösningar som
            löser alla problem.
          </note>
          <note>
            I det här fallet finns det en grupp -- jag tror att den är ganska
            liten -- förtidspensionärer med låg inkomst som hamnar i en situation
            som även jag tycker är beklaglig. Jag vill gärna understryka att
            det finns en ambition -- jag tror att den är gemensam för de båda
            partier som står bakom skattereformen -- att rätta till dessa
            olägenheter. Vi skall dock ta några dagar på oss för att analysera
            detta, så att den lösning vi väljer inte kommer att skapa nya
            problem.
          </note>
          <note>
            Vi vill inte skapa ett invecklat behovsprövat system som leder
            till en mängd krångel och integritetsintrång. Vi vill dock inte
            heller införa skattefavörer, där det i praktiken visar sig att
            en stor del av skattefavören tillfaller människor med mycket höga
            inkomster som inte behöver några ytterligare insatser. Vi arbetar
            vidare med sikte på att finna en lösning som skall lösa just denna
            grupps problem. Jag har goda förhoppningar om att vi skall kunna
            göra det och återkomma med ett konkret förslag inom kort.
          </note>
          <note type="speaker">
            Anf. 4 LENNART NILSSON (s):
          </note>
          <note>
            Herr talman! Nu blir det helt plötsligt bättre, och det är jag
            glad för. När det uppstår fel och brister är det viktigt för oss
            som politiker att vi är beredda att erkänna att det ibland kan
            bli fel och att vi är beredda att rätta till dem.
          </note>
          <note>
            Jag har talat om de små i samhället. Den här gruppen består framför
            allt av kvinnor som tycker att de inte vill ligga samhället till
            last, men som i en situation med en skatteomläggning -- som jag
            tycker är bra -- upplever att de kommer i kläm. Det är uppenbart
            en brist, vilket statsrådet här har erkänt. Efter det här sista
            inlägget utgår jag ifrån att vi inom en snar framtid kommer att
            få ett förslag till riksdagen som innebär att man löser situationen
            för den här gruppen, de små i samhället, som har kommit i kläm
            på grund av skatteomläggningen.
          </note>
          <note type="speaker">
            Anf. 5 Statsrådet ERIK ÅSBRINK (s):
          </note>
          <note>
            Herr talman! Jag kan bekräfta detta. Vi har samma ambitioner
            när det gäller att hitta en lösning på problemet som tillgodoser
            de fördelningspolitiska krav som vi sätter upp och som samtidigt
            innebär minsta möjliga krångel. Vi skall helst försöka vidta åtgärder
            inom skattesystemets ram. Vi skall också, i den mån det innebär
            kostnader, hitta en ansvarsfull finansiering. Detta är ambitionen.
            Jag räknar med att vi kan återkomma med förslag inom kort.
          </note>
          <note type="speaker">
            Anf. 6 LENNART NILSSON (s):
          </note>
          <note>
            Herr talman! Jag ber än en gång att få tacka statsrådet för svaret.
            Det visar trots allt att det finns möjligheter att ställa frågor
            i riksdagen och få positiva svar som kommer att leda till att
            människor upplever att om det finns fel och brister i samhället
            är en socialdemokratisk regering beredd att rätta till dem.
          </note>
          <note>
            Överläggningen var härmed avslutad.
          </note>
          <note>
            3 § Svar på fråga 1990/91:449 om återbetalningen av tvångssparmedlen
          </note>
          <note type="speaker">
            Anf. 7 Statsrådet ERIK ÅSBRINK (s):
          </note>
          <note>
            Herr talman! Hugo Hegeland har frågat mig om det inte bara vore
            billigt utan också rationellt att låta slutskattesedeln bli avräkningsnota
            även för det tillfälliga sparandet så att återbetalningen av medlen
            sker samtidigt med återbetalningen av överskjutande preliminärskatt.
          </note>
          <note>
            Regeringen har, som Hugo Hegeland säkert vet, vid regeringssammanträdet
            i torsdags beslutat att föreslå riksdagen att återbetalningen
            av det tillfälliga sparandet skall tidigareläggas.
          </note>
          <note>
            Regeringen föreslår att 1989 års sparande skall betalas tillbaka
            senast under maj i år och att 1990
          </note>
          <note>
            års sparande skall betalas tillbaka senast under februari nästa
            år.
          </note>
          <note>
            Under arbetet med regeringens förslag övervägdes att återbetala
            1990 års sparande på det sätt som
          </note>
          <note>
            Hugo Hegeland anger i sin fråga. Vi valde emellertid en annan
            väg. Den överskjutande skatten har under de senaste åren ökat
            varje år.
          </note>
          <note>
            Den överskjutande skatt som utbetalades i december 1990 uppgick
            till ca 24 miljarder kronor.
          </note>
          <note>
            Det är av stabiliseringspolitiska skäl inte försvarligt att ytterligare
            späda på statens utbetalningar till hushållen i december 1991.
          </note>
          <note type="speaker">
            Anf. 8 HUGO HEGELAND (m):
          </note>
          <note>
            Herr talman! Jag tackar statsrådet för försöket att svara på
            min fråga. Men tyvärr kan jag inte godta det. Jag kan inte anlägga
            samma optimistiska ton som Lennart Nilsson gjorde.
          </note>
          <note>
            Argumentet att det av stabiliseringspolitiska skäl inte är försvarligt
            att ytterligare späda på statens utbetalningar till hushållen
            i december 1991 håller inte. Alla som vet att de har en del kvar
            av tvångssparandet som de får ut i januari, kommer att handla
            för detta belopp i december, nämligen på sina kontokort. De enda
            som tjänar på detta är naturligtvis kontokortsföretagen som med
            sina höga räntor kommer att debitera dessa människor som köper
            på kredit, eftersom de vet att de får ut resten av sitt belopp
            i januari. Detta har ingen stabiliseringspolitisk verkan. Det
            tror jag inte ett ögonblick.
          </note>
          <note>
            Den här extra utbetalningen ökar tvärtom statens utgifter med
            drygt 100 milj.kr. Det är mycket mera praktiskt att betala tillbaka
            det när man ändå räknar av skatten i december. Man gör det för
            dem som har underskott. Man gör då avräkningen mot återbetalningen
            av sparandet.
          </note>
          <note>
            Jag kan tyvärr inte godkänna argumentet att det skulle vara stabiliseringspolitiskt
            motiverat. Det rör sig om 3,5 miljard av totalt 12 miljarder,
            eller hur?
          </note>
          <note type="speaker">
            Anf. 9 Statsrådet ERIK ÅSBRINK (s):
          </note>
          <note>
            Herr talman! Påståendet att det inte har någon stabiliseringspolitisk
            effekt vilken tidpunkt man väljer för återbetalning får stå för
            Hugo Hegelands räkning. Jag är inte beredd att instämma i detta.
            Jag ser en poäng i att man delar upp återbetalningen.
          </note>
          <note>
            Den sedvanliga överskjutande skatten -- vilket utgör den största
            delen -- kommer i december. Det kan vara en fördel för hushållen
            att de även får en slant i februari. Det kan behövas några kronor
            även efter det att julfirandet är avklarat.
          </note>
          <note>
            Dessutom har jag, uppenbarligen till skillnad från
          </note>
          <note>
            Hugo Hegeland, förhoppningen och förvissningen om att en betydande
            del av dessa pengar ingalunda kommer att konsumeras utan placeras
            i annat sparande. Därför går regeringen också ut med erbjudandet
            att tillåta extrainsättningar i
          </note>
          <note>
            Allemanssparandet vid den aktuella tidpunkten.
          </note>
          <note>
            Påståendet att återbetalningen skulle kosta 100
          </note>
          <note>
            milj.kr. extra är felaktigt. Det är sant att återbetalningen
            i sig kostar knappt 100 milj.kr. Den kostnaden påverkas dock inte
            av vilken tidpunkt man väljer för återbetalningen. Den kostnaden
            uppstår oavsett när man betalar tillbaka pengarna.
          </note>
          <note>
            Vi har således inte ådragit staten några ökade kostnader.
          </note>
          <note type="speaker">
            Anf. 10 HUGO HEGELAND (m):
          </note>
          <note>
            Herr talman! Det är klart att det leder till ökade kostnader.
            Utbetalningskort skall skickas ut, till en kostnad av minst 25
            kr. styck. Detta belopp skall multipliceras med antalet skattebetalare
            som skall få utbetalningskort. Denna kostnad hade man sluppit
            om man hade gjort återbetalningen samtidigt som man betalar tillbaka
            överskjutande skatt. Det går inte att förneka detta.
          </note>
          <note>
            Erik Åsbrink har dock en mycket konstig argumentering när det
            gäller dessa frågor.
          </note>
          <note>
            Statsrådet sade vid presskonferensen i torsdags att regeringen
            vill tacka alla de människor som genom sitt sparande har gjort
            en viktig insats för att i ett besvärligt läge stabilisera landets
            ekonomi. Det är ju regeringen som har sparat en del genom att
            ta ut alltför hög skatt och nu betalar tillbaka överskjutande
            skatt. Människorna har inte alls gjort någon insats. De har tyckt
            illa om detta tvång.
          </note>
          <note>
            Därför har ni nu så bråttom att betala tillbaka detta, vilket
            i och för sig är bra. Jag förstår inte denna argumentering. Det
            borde vara skattebetalarna som skall tacka för att de får ut pengarna
            tidigare än vad som var tänkt.
          </note>
          <note type="speaker">
            Anf. 11 Statsrådet ERIK ÅSBRINK (s):
          </note>
          <note>
            Herr talman! Jag beklagar att det är mycket som
          </note>
          <note>
            Hugo Hegeland inte förstår. Jag får väl försöka lära mig att
            leva med den vissheten.
          </note>
          <note>
            Det tack som jag framförde till svenska folket, till alla dem
            som har deltagit i det här sparandet, står jag för. De har gjort
            en värdefull insats.
          </note>
          <note>
            Självklart har det framförts kritik mot detta förslag.
          </note>
          <note>
            Många har varit emot det, vilket jag är medveten om. Denna åtgärd
            skiljer sig dock inte från tusentals andra åtgärder som beslutas
            i demokratisk ordning av Sveriges riksdag och som innebär att
            vi tar ut skatter och avgifter och beslutar om olika utgifter.
            Dessa beslut fattas på det sätt som vi har valt i ett demokratiskt
            samhällssystem. Det betyder inte att alla dessa beslut gillas
            av samtliga människor i detta land. Den ordningen har vi på alla
            andra områden. Jag kan inte se att det skulle vara någon skillnad
            i det här avseendet.
          </note>
          <note>
            Som jag sade i mitt förra inlägg uppstår ingen merkostnad. Kostnaden
            för återbetalning uppstår ju oavsett vilken tidpunkt vi väljer.
          </note>
          <note type="speaker">
            Anf. 12 HUGO HEGELAND (m):
          </note>
          <note>
            Herr talman! Erik Åsbrink fortsätter här att argumentera på detta
            egendomliga sätt. Han säger att svenska folket har gjort en värdefull
            insats.
          </note>
          <note>
            Folket har inte gjort någonting. Det är tvärtom staten som har
            tagit ut för mycket skatt av svenska folket och kallar en del
            av det för tvångssparande och betalar tillbaka detta senare. Erik
            Åsbrink tackar svenska folket för detta. Det är otroligt.
          </note>
          <note>
            Det är ungefär lika obegåvat som de fem morötterna som statsrådet
            visade upp vid presskonferensen och ville locka svenska folket
            med. Åsnor lockar man med morötter, särskilt när de är färska
            och osköljda! Erik Åsbrink känner väl till Bileams åsna. Bileam
            gjorde tvärtom, han piskade på i stället för att locka med en
            morot. Erik
          </note>
          <note>
            Åsbrink betraktar tydligen hela svenska folket som en samling
            åsnor som skall lockas med morötter.
          </note>
          <note>
            Jag frågar mig vad det är för en trädgårdsodlare i finansdepartementet
            som Erik Åsbrink har som rådgivare inför sådana här konstiga uttalanden.
          </note>
          <note type="speaker">
            Anf. 13 Statsrådet ERIK ÅSBRINK (s):
          </note>
          <note>
            Herr talman! Jag förstår att denna typ av sofistikerade resonemang
            bara kan åstadkommas av en professor i nationalekonomi. Jag skäms
            inte ett dugg för liknelsen med morötterna. Morötter kan vara
            ett instrument för att åstadkomma effekter i det ekonomiska livet.
            Ett annat instrument är piskan eller käppen. Hugo Hegeland kanske
            föredrar det.
          </note>
          <note type="speaker">
            Anf. 14 HUGO HEGELAND (m):
          </note>
          <note>
            Herr talman! Erik Åsbrinks argumentering blir omöjligare och
            omöjligare. Vi var emot tvångssparandet, så det är inte aktuellt
            för vår del oavsett om man skall locka svenska folket med en morot
            eller hota med piskan. För att komma undan tvångssparandet och
            de obehagligheter som det har ställt till med går Erik Åsbrink
            ut och tackar svenska folket för att man har fått ta pengar. Ni
            har tvingat er till dessa pengar. Vi kunde inte göra något. Vi
            kunde varken välja morot eller piska när det gäller regeringen.
            Vi hade tyvärr inte den möjligheten. Ni bara tog dessa pengar,
            detta överskott av skatter. Det betalas nu tillbaka, och efter
            detta tvång säger Erik Åsbrink: Tack skall ni ha för hjälpen.
          </note>
          <note type="speaker">
            Anf. 15 Statsrådet ERIK ÅSBRINK (s):
          </note>
          <note>
            Herr talman! Hugo Hegeland tillhör ett parti som sedan mycket
            lång tid tillbaka har vant sig av med att ta någon form av ansvar
            för samhällsutvecklingen och den ekonomiska politiken. Det är
            naturligtvis lätt för er att stå vid sidan om och skälla och göra
            er lustiga över olika inslag.
          </note>
          <note>
            För regeringens och socialdemokraternas del är vi beredda att
            ta ansvar i framtiden på samma sätt som vi har gjort tidigare,
            även om det ibland innefattar åtgärder som inte är särskilt populära.
            Vi kan nu ändå glädja oss åt att vi under senare tid har åstadkommit
            en betydande uppgång av hushållens sparande, av det frivilliga
            sparandet, som medför att den här typen av insatser inte längre
            behövs. Vi ser nu med glädje att sparandet, inte minst som en
            följd av skattereformen, är på väg uppåt. Under den tid då Hugo
            Hegelands partikamrater satt i regeringsställning sjönk hushållssparandet
            hela tiden. På detta liksom på så många andra områden var det
            inte några särskilt lysande resultat ni kunde visa upp när ni
            fick chansen.
          </note>
          <note type="speaker">
            Anf. 16 HUGO HEGELAND (m):
          </note>
          <note>
            Herr talman! Nu säger Erik Åsbrink att regeringen tar ansvar
            och att man är beredd att även i fortsättningen ta ansvar. Nu
            blir det säkerligen ingen fortsättning av detta ansvarstagande,
            utan moderaterna tillsammans med åtminstone folkpartiet kommer
            att ta över ansvaret. Vi har lagt fram budgetar där vi har täckning
            för varje besparing vi föreslår. Skall vi gå in på en budgetdebatt,
            kommer vi emellertid in på ett annat ämne. Men kvar står i alla
            fall att Erik Åsbrink med sitt egendomliga utspel gett sig in
            på en debattstil som vi inte är vana vid. Jag försökte då hålla
            samma låga nivå.
          </note>
          <note type="speaker">
            Anf. 17 Statsrådet ERIK ÅSBRINK (s):
          </note>
          <note>
            Herr talman! Jag kan försäkra att jag inte tänker göra några
            försök att följa i Hugo Hegelands fotspår när det gäller debattekniken.
          </note>
          <note>
            Nästa gång Hugo Hegeland ställer en fråga vore det bra om han
            hade litet bättre underlag i form av korrekta sakuppgifter och
            inte sådana felaktigheter som vi nu hört framföras och som jag
            hoppas Hugo
          </note>
          <note>
            Hegeland insett verkligen är felaktigheter. Jag tänker på de
            felaktiga uppgifterna om vad det kostar att administrera återbetalningarna.
          </note>
          <note type="speaker">
            Anf. 18 HUGO HEGELAND (m):
          </note>
          <note>
            Herr talman! Den uppgiften vill jag verkligen kontrollera. Jag
            har faktiskt från skattesakkunnigt håll fått uppgiften att utgiften
            blir minst 100 milj.kr.
          </note>
          <note>
            Det är nämligen fråga om en extra utbetalning, och det skall
            skrivas ut ett utbetalningskort till varje skattebetalare som
            har ett tvångssparande till godo.
          </note>
          <note>
            Den lägsta avgiften för en sådan försändelse är 25
          </note>
          <note>
            kr., och man kommer då upp i dessa 100 milj.kr.
          </note>
          <note>
            Det skall bli utomordentligt intressant att räkna närmare på
            detta. Även i det avseendet tror jag att
          </note>
          <note>
            Erik Åsbrink har fel.
          </note>
          <note>
            Överläggningen var härmed avslutad.
          </note>
          <note>
            4 § Svar på fråga 1990/91:458 om småföretagens behov av bankkrediter
          </note>
          <note type="speaker">
            Anf. 19 Statsrådet ERIK ÅSBRINK (s):
          </note>
          <note>
            Herr talman! Per-Ola Eriksson har frågat industriministern vilka
            åtgärder han avser att vidta för att trygga småföretagens behov
            av bankkrediter. Frågan har överlämnats till mig.
          </note>
          <note>
            Jag delar Per-Ola Erikssons uppfattning att småföretagen utgör
            en viktig del av svenskt näringsliv. För att långsiktigt garantera
            tillväxt, full sysselsättning och välfärd behövs ett expansivt
            och vitalt näringsliv. En väl fungerande kapitalförsörjning är
            härvidlag av stor betydelse.
          </note>
          <note>
            Avregleringen av kreditmarknaden i mitten på
          </note>
          <note>
            1980-talet medförde en mycket kraftig kreditexpansion. Detta
            var i och för sig något man kunde förvänta, särskilt som det svenska
            näringslivet då var inne i en högkonjunktur. Det är dock klart
            att utlåningen från vissa kreditinstitut var alltför vidlyftig.
            I flera fall blev kreditprövningen eftersatt. Detta får nu kreditinstituten
            betala genom betydande kreditförluster. Vissa banker drabbas dessutom
            av att de har finansierat finansbolagens utlåning, tydligen utan
            att ha haft tillräcklig kunskap om finansbolagens kreditportföljer.
          </note>
          <note>
            Den ekonomiska utvecklingen inom det svenska näringslivet har
            på senare tid mattats högst påtagligt. Den svagare konjunkturen
            har medverkat till en ökad försiktighet i kreditinstitutens utlåning.
            Dessutom har kapitaltäckningsreglerna skärpts i enlighet med internationella
            överenskommelser, vilket kan ha medfört att vissa kreditinstitut
            är mer restriktiva i sin utlåning.
          </note>
          <note>
            Jag ser med oro på uppgifter som på senare tid kommit fram om
            bristfälligt fungerande kreditförsörjning för småföretagen. På
            en avreglerad marknad måste emellertid aktörerna själva ta ansvar
            för sina beslut. I det nu aktuella sammanhanget är det kreditinstituten
            och låntagarna som skall hantera den uppkomna situationen. Skilda
            branschorganisationer kan medverka till att bra lösningar kommer
            till stånd.
          </note>
          <note>
            Såväl regeringen som riksbanken har initierat diskussioner mellan
            de berörda intressenterna. Jag vill dock klart understryka att
            det inte är statsmakternas sak att påverka enskilda kreditbeslut.
            Något statligt ingripande i kreditgivningsverksamheten är därför
            inte aktuellt.
          </note>
          <note>
            Det förtjänar att påpekas att en mer återhållsam kreditgivning
            är ett naturligt inslag efter en kraftig kreditexpansion och under
            den konjunkturavmattning som vi nu är inne i. Jag är övertygad
            om att den nuvarande situationen på kreditmarknaden så småningom
            kommer att normaliseras. De senaste månaderna har de svenska räntorna
            fallit med flera procentenheter, vilket underlättar låntagarnas
            situation och därmed även kreditinstitutens.
          </note>
          <note type="speaker">
            Anf. 20 PER-OLA ERIKSSON (c):
          </note>
          <note>
            Herr talman! Jag ber att få tacka statsrådet
          </note>
          <note>
            Åsbrink för svaret på min fråga. Vi tycks vara överens om småföretagens
            betydelse för sysselsättningen och näringslivets förnyelse. Så
            långt är svaret bra.
          </note>
          <note>
            Vi tycks också båda två inse det allvarliga i att småföretagens
            kreditmöjligheter försämras, särskilt mot bakgrund av att vi är
            på väg in i en allvarlig lågkonjunktur.
          </note>
          <note>
            Regeringen har nu initierat medlingssamtal med de olika parterna.
            Jag vill då ställa den kompletterande frågan: Vad förväntas dessa
            samtal leda till och vilken tidsaspekt kan man räkna med?
          </note>
          <note>
            Jag vill också påminna om att riksdagen i fjol på regeringens
            förslag fattade ett beslut om att dra in pengar från de regionala
            utvecklingsfonderna.
          </note>
          <note>
            Detta har oroat de olika regionala utvecklingsfonderna samt småföretagen
            och deras organisationer. Är regeringen mot bakgrund av vad bankerna
            nu gjort beredd för det första att ompröva beslutet att dra in
            pengar från utvecklingsfonderna och för det andra att utöka kreditramen
            till utvecklingsfonderna, så att dessa kan kompensera att bankerna
            inte tar sitt ansvar?
          </note>
          <note type="speaker">
            Anf. 21 Statsrådet ERIK ÅSBRINK (s):
          </note>
          <note>
            Herr talman! Som jag sade i mitt svar har både regeringen och
            riksbanken initierat samtal mellan å ena sidan banker och kreditinstitut
            och å andra sidan framför allt småföretagens organisationer.
          </note>
          <note>
            Avsikten har inte varit att regeringen skall gripa in som en
            tredje part och ha någon överprövande roll i fråga om kreditbeslut.
            Regeringens avsikt är både att skaffa sig information och att
            underlätta kontakterna mellan de olika intressenterna. Så sent
            som i går ägde ett sådant möte rum. I detta representerades regeringen
            av industriministern.
          </note>
          <note>
            Jag var själv inte med, man jag har hört att det var ett positivt
            möte som kommer att följas av kontakter mellan banker och småföretag
            utan någon direkt medverkan från statsmakternas sida.
          </note>
          <note>
            Jag tycker att det är positivt att dessa samtal har kommit till
            stånd. Det kom från båda sidor till uttryck ett intresse av att
            försöka hantera dessa problem på bästa möjliga sätt. Jag vill
            inte föregripa det arbetet och säga vad det kommer att resultera
            i eller hur lång tid det kommer att ta, men jag tycker att det
            är positivt så här långt.
          </note>
          <note>
            De regionala utvecklingsfonderna faller under industriministerns
            ansvarsområde, och jag skall inte gå in i hans ställe. Men jag
            kan naturligtvis på regeringens vägnar allmänt säga att det inte
            finns några planer på att ompröva de beslut som här har fattats.
            Vi skall inte glömma att det i dessa beslut ligger en kraftfull
            satsning på de regionala riskkapitalbolagen, som nu får betydande
            resursförstärkningar. Dessa skall huvudsakligen användas för att
            förstärka småföretagens riskkapital. Jag tycker att detta är en
            positiv åtgärd, som inte vidtas för att möta en tillfällig kris
            i kreditgivningen, utan det är en långsiktigt verkande åtgärd
            som jag tror kommer att få positiv betydelse för näringslivet.
          </note>
          <note type="speaker">
            Anf. 22 PER-OLA ERIKSSON (c):
          </note>
          <note>
            Herr talman! Jag begär inte att regeringen skall göra någon överprövning
            av bankernas kreditgivning, och detta låg inte heller bakom min
            fråga. Jag har full förståelse för att regeringen inte vill gå
            in och reglera kreditmarknaden. Denna är avreglerad, och det skall
            den vara även fortsättningsvis.
          </note>
          <note>
            Det är emellertid viktigt att säga att utvecklingsfondernas resurser
            borde kunna förstärkas för att balansera bankernas åtstramning.
          </note>
          <note>
            Detta hör visserligen till industriministerns ansvarsområde,
            men eftersom det väl är i finansdepartementet som man håller taget
            om penningpåsen, är det berättigat att ställa den frågan till
            statsrådet Åsbrink.
          </note>
          <note>
            Sedan kan man naturligtvis vidta en rad andra åtgärder för att
            lätta avgifts- och skattetrycket på småföretagen. En sänkning
            av arbetsgivaravgiften är en fråga som har diskuterats i dessa
            sammanhang. Man kan även se över skattebördan i övrigt.
          </note>
          <note>
            Är statsrådet beredd att pröva sådana frågor i det här perspektivet?
          </note>
          <note type="speaker">
            Anf. 23 Statsrådet ERIK ÅSBRINK (s):
          </note>
          <note>
            Herr talman! Per-Ola Eriksson har nu nämnt ett par åtgärder som
            har det gemensamt att de kostar pengar. I det ena fallet, när
            det gäller utvecklingsfonderna, ökar de statsutgifterna, och i
            det andra fallet, en sänkning av arbetsgivaravgifterna, berövar
            staten inkomster.
          </note>
          <note>
            Det är naturligtvis lätt att utforma önskelistor, men vi måste
            också se till helheten och ta ansvaret för statsfinanser och samhällsekonomi
            samt ytterst även för småföretagen och näringslivet. Vad som händer
            om vi får försvagade statsfinanser är att vi också får högre inflation
            och högre räntor, något som är utomordentligt skadligt, inte minst
            för småföretagen. Här måste det alltså råda en stark restriktivitet.
          </note>
          <note>
            Den skattereform som nyligen genomförts är enligt min uppfattning
            mycket positiv även för landets småföretagare.
          </note>
          <note>
            Får jag till sist nämna att de regionala utvecklingsfonderna
            är beredda att mot ersättning medverka i fördjupade kreditutredningar
            och genom samarbete med de berörda företagen. Det kan gälla analyser
            som avser branscher eller specifika företag.
          </note>
          <note type="speaker">
            Anf. 24 PER-OLA ERIKSSON (c):
          </note>
          <note>
            Herr talman! Jag känner till utvecklingsfondernas roll när det
            gäller kreditutredningar, men det blir inte mer pengar därför
            att man gör utredningar.
          </note>
          <note>
            Den största utgiften för samhället skulle uppstå om bankernas
            åtstramning av krediterna till småföretagen leder till att dessa
            inte kan investera.
          </note>
          <note>
            Detta leder i sin tur till ökad arbetslöshet, och det kommer
            til syvende og sidst att komma på kontona
          </note>
          <note>
            Beredskapsåtgärder och Arbetsmarknadspolitiska åtgärder.
          </note>
          <note>
            Varenda åtgärd som regering och riksdag kan vidta för att stärka
            småföretagens situation genom en förbättring av kreditgivningen
            måste vidtas. Jag tänker då inte på riskkapitalbolagen, som har
            ett annat syfte.
          </note>
          <note type="speaker">
            Anf. 25 Statsrådet ERIK ÅSBRINK (s):
          </note>
          <note>
            Herr talman! Vi är säkerligen överens om att statsmakterna på
            olika sätt skall arbeta för att stödja småföretagen i deras utveckling
            och expansion. En rad sådana åtgärder har under senare år vidtagits.
            Jag tänker inte bara på skattereformen utan också på de åtgärder
            som vidtagits när det gäller riskkapitalbolagen och de finansiella
            marknaderna. Dessa åtgärder är positiva för landets småföretag.
            Men av ännu större betydelse är att den ekonomiska utvecklingen
            i stort går i rätt riktning och att den ekonomiska politiken har
            en sådan inriktning att den stöder en positiv utveckling i småföretagen.
            Detta är förvisso en av de viktigaste uppgifter som vi har, och
            den ekonomiska politiken har fått en sådan inriktning att den
            tar sikte på lägre inflation, lägre räntor och en bättre ekonomisk
            tillväxt.
          </note>
          <note type="speaker">
            Anf. 26 PER-OLA ERIKSSON (c):
          </note>
          <note>
            Herr talman! Jag tror att vi är överens om målet och om behovet
            av tillväxt i näringslivet och i småföretagen. Men låt mig då
            till sist säga att jag tycker att regeringens åtgärder på detta
            område inte motsvarar de ambitioner som kommer till uttryck på
            de många gånger tättskrivna sidorna om behovet av en effektiv
            näringspolitik och en ökad tillväxt i samhället.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1990/91:406 om framtida skolledares kompetens
          </note>
          <note type="speaker">
            Anf. 27 Statsrådet GÖRAN PERSSON (s):
          </note>
          <note>
            Herr talman! Ann-Cathrine Haglund har frågat mig vilka åtgärder
            jag är beredd att vidta för att garantera att skolledare i framtiden
            har nödvändiga kunskaper och erfarenheter av arbetet i skolan.
          </note>
          <note>
            Jag har i många sammanhang, bl.a. i propositionen om ansvaret
            för skolan betonat skolledarnas mycket viktiga roll för utbildningens
            kvalitet, och att det är väsentligt att det till rektorer utses
            personer som har goda förutsättningar att klara denna uppgift.
            I en framtida skola där staten anger mål och riktlinjer och där
            kommunerna ansvarar för genomförandet av verksamheten har rektor
            en självklar och betydelsefull roll för den lokala skolverksamheten.
          </note>
          <note>
            Enligt den nya skollagen, som gäller fr.o.m. den 1
          </note>
          <note>
            januari, får som rektor bara anställas den som genom utbildning
            och erfarenhet förvärvat pedagogisk insikt.
          </note>
          <note>
            Enligt min uppfattning kommer de rektorer som nu anställs av
            kommunerna -- liksom de skolledare som hittills har anställts
            -- i de allra flesta fall att ha både lärarutbildning och lärarerfarenhet.
            Några kategoriska krav därvidlag bör dock inte ställas.
          </note>
          <note>
            Det var förslaget i ansvarspropositionen och det blev också riksdagens
            beslut.
          </note>
          <note>
            Jag anser inte att det finns anledning att ändra detta ställningstagande.
          </note>
          <note>
            Anf. 28 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! Jag vill tacka för svaret, som jag emellertid inte
            är helt nöjd med. Det som i den nya skollagen sägs om att ''som
            rektor får anställas den som genom utbildning och erfarenhet har
            förvärvat pedagogisk insikt'' kan tolkas olika. Det visar erfarenheterna
            redan nu. Man har t.ex. vid omstruktureringar inom skola och barnomsorg
            anställt förskollärare som rektorer. De kan ju vara alldeles utmärkta
            personer, men på skolledare måste det ställas speciella krav med
            hänsyn till skolans huvuduppgift och skolans mål. Det måste i
            skolans ledning finnas personer som med kraft kan medverka till
            att eleverna får goda kunskaper och färdigheter.
          </note>
          <note>
            Rektor skall t.ex. värna om en grundlig undervisning i varje
            ämne. Samverkan mellan ämnena måste baseras på att varje ämne
            får sin tid.
          </note>
          <note>
            Detta är en uppgift för rektor. Rektors uppgift är också att
            värna om undervisningen, så att inte olika aktiviteter får bryta
            undervisningen. Integrering och blockundervisning kan ju sudda
            ut gränserna dels mellan olika verksamheter, dels mellan ämnena.
            Den nationella utvärderingen har också visat att vissa ämnen inte
            får den tid som de skall ha.
          </note>
          <note>
            Det är viktigt att både lärare och skolledare har nödvändig ämneskompetens
            och nödvändig erfarenhet av skola och undervisning. Vi har sagt
            att krav på lärarutbildning eller annan likvärdig utbildning normalt
            bör ställas. Jag vill fråga skolministern om han inte instämmer
            i detta. Vad avser skolministern att göra för att säkerställa
            kompetensen, om det nu är så att andra än personer med lärarbakgrund
            anställs som rektorer?
          </note>
          <note type="speaker">
            Anf. 29 Statsrådet GÖRAN PERSSON (s):
          </note>
          <note>
            Herr talman! Jag tror att fru Haglund själv pekade på vad det
            egentligen handlar om. Vi har en del brister i dagens skola trots
            att vi har den reglering av skolledartjänsterna som fru Haglund
            efterlyser.
          </note>
          <note>
            Det är alltså inte kravet på den ena eller andra bakgrunden det
            gäller. Som hon själv sade handlar det om vilka kvaliteter som
            pedagogiska ledare de människor som skall vara skolledare besitter.
            De skall vara trovärdiga inför sin personal, och de skall ha kunskaper
            om det som styr verksamheten i skolan -- läroplaner, kursplaner
            och timplaner.
          </note>
          <note>
            Dessa skall våra skolledare hävda och kunna göra det med kraft.
          </note>
          <note>
            Vi har sagt att vi framför oss ser en utveckling där det normala
            är att skolledarna har lärarbakgrund.
          </note>
          <note>
            Men det skall också finnas utrymme för människor som på annat
            sätt har förvärvat pedagogisk insikt att kunna komma in och göra
            en ledargärning i skolans värld. Vad riksdagen gjort är att öppna
            skolan i det avseendet för en ny kategori människor, som jag tror
            kommer att tillföra skolan mycket gott. Det vore defensivt, och,
            skulle jag vilja påstå, helt felaktigt att se detta som en motsättning
            till att man skall hävda ämnen och kunskaper i skolans värld.
            Skolans mål skall hävdas, och det är skolledarens uppgift att
            se till att så blir fallet, oavsett vilken utbildningsbakgrund
            skolledaren har.
          </note>
          <note>
            Det är så vi resonerar, och detta ställde sig riksdagen bakom.
          </note>
          <note>
            Anf. 30 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! En brist i skolan i dag är att vissa ämnen inte
            får tillräckligt med tid. Det är ett problem att skolans huvuduppgift
            -- att ge kunskaper och förmedla färdigheter -- inte ses som överordnad
            andra uppgifter. Det är viktigt att skolledarna och annan personal
            i skolan värnar om skolans huvuduppgift.
          </note>
          <note>
            Jag håller med skolministern om att en skolledare måste ha även
            andra egenskaper än de som kan inhämtas genom lärarbakgrund eller
            annan bakgrund i skolan. Men om man inte har tillräcklig kompetens
            och inte har skolans mål tillräckligt klart för sig är risken
            trots allt stor att man, såsom i dag sker i alldeles för stor
            utsträckning, låter andra aktiviteter bryta in i undervisningen.
            Det finns också en risk att man i den ämnessamverkan som förekommer,
            i den blockläsning som tyvärr i alltför hög grad förekommer, inte
            låter enskilda ämnen få den tid som de enligt läroplanen skall
            ha men som de inte får, vilket den nationella utvärderingen visar.
          </note>
          <note type="speaker">
            Anf. 31 Statsrådet GÖRAN PERSSON (s):
          </note>
          <note>
            Herr talman! Fru Haglund omöjliggör egentligen sin egen debatt.
            Vad det handlar om är nämligen den framtida rekryteringen av skolledare,
            vilken
          </note>
          <note>
            Ann-Cathrine Haglund vill ha på ett visst sätt för att, som hon
            säger, värna kunskap och ämnesfördjupning. Den modell för rekrytering
            av skolledare som Ann-Cathrine Haglund förespråkar överensstämmer
            med den modell vi har haft hittills men som riksdagen nu har övergett.
          </note>
          <note>
            Det som fru Haglund kritiserar i skolan är ett tillstånd som
            har uppkommit under just den typ av skolledare som fru Haglund
            tydligen vill ha tillbaka, och det är detta som riksdagen har
            vänt sig emot. Vi ser modernare på den här frågan. Det är fråga
            om ett ledarskap som naturligtvis kräver en förankring i skolans
            värld. Denna förankring kommer sig vanligen av att man har en
            lärarbakgrund, men det finns också andra möjligheter.
          </note>
          <note>
            Vi ställer emellertid det kravet på skolledarna att de såsom
            ledare skall hävda läroplanerna. Vi skall inte behöva uppleva
            den typen av situation som redovisas i en del av den nationella
            utvärderingen.
          </note>
          <note>
            Det är så vi ser det, och det har riksdagen ställt upp på.
          </note>
          <note>
            Anf. 32 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! I en tid av decentralisering -- vi moderater hade
            dock i fråga om denna velat gå längre än vad skolministern har
            gjort -- är det desto viktigare att man förtydligar skolans mål
            och att man slår fast att skolans huvuduppgift är att ge kunskaper
            och färdigheter. Det är då desto viktigare att man slår fast att
            de personer som skall leda skolan, såsom skolledare eller rektorer,
            skall ha tillräcklig ämneskompetens och även de nödvändiga förutsättningarna
            för sin uppgift.
          </note>
          <note>
            Jag vill återigen fråga skolministern: Vad avser skolministern
            göra för det fall det visar sig att det är personer med annan
            bakgrund än lärarbakgrund som utses till skolledare eller rektorer
            och skolans kunskapsmål inte får göra sig gällande? Vad händer
            om annan verksamhet på detta sätt får ta över och skolan i för
            hög grad integreras, om gränserna suddas ut och kunskaperna och
            färdigheterna blir lidande?
          </note>
          <note type="speaker">
            Anf. 33 Statsrådet GÖRAN PERSSON (s):
          </note>
          <note>
            Herr talman! Diskussionen blir något förvirrad, eftersom denna
            kammare så sent som för några månader sedan har tagit ställning
            för ett helt annat sätt att se på ansvarstagandet och styra verksamheten
            i våra skolor än det som fru Haglund nu efterlyser. Hon kräver
            att jag skall ingripa, att jag skall ta en eller annan kommun
            i örat på grund av att de anställer en viss typ av skolledare.
          </note>
          <note>
            Fru Haglund, vi har alldeles nyss från denna kammare uttalat
            att vi har förtroende för de människor som arbetar ute i skolorna.
            Jag har också förtroende för de människor som kommunerna anställer.
            Skulle det visa sig att det där kommer in en och annan som inte
            klarar sin arbetsuppgift får dessa personer naturligtvis i samband
            med utvärderingar av verksamheten beredas andra arbetsuppgifter.
            Det är självklart.
          </note>
          <note>
            Men att några månader efter det att vi har genomfört en gigantisk
            decentralisering kräva att skolministern skall börja vidta åtgärder
            mot kommuner som i denna fråga agerar i enlighet med det riksdagsbeslut
            vi alldeles nyss fattade, det är med förlov sagt att vara alldeles
            för centralistisk.
          </note>
          <note>
            Dit hoppas jag verkligen inte att vi kommer.
          </note>
          <note>
            Anf. 34 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! Det är riktigt att det alldeles nyligen fattades
            ett beslut på detta område. Som skolministern kanske kommer ihåg
            hade vi moderater till betänkandet reservationer i många frågor,
            också när det gäller just denna fråga.
          </note>
          <note>
            Skolministerns och riksdagens uppgift i samband med att man decentraliserar
            skolan är just att slå fast mål och riktlinjer, att slå fast vad
            som är skolans huvuduppgift. Det är ju detta vi talar om i dag.
          </note>
          <note>
            Rektorer och andra skolledare skall vara de som ser till att
            skolans mål och huvuduppgift genomförs ute i våra skolor. De skall
            vara de som leder detta arbete.
          </note>
          <note>
            Jag har pekat på att det i och med den integration och den omstrukturering
            som förekommer och i och med den samverkan som byggs upp mellan
            barnomsorg, skola, skolbarnsomsorg och skola finns en uppenbar
            risk att det som är skola skjuts åt sidan. Det är väsentligt att
            de rektorer som utses verkligen värnar om skolans uppgift och
            om ämneskompetens.
          </note>
          <note type="speaker">
            Anf. 35 Statsrådet GÖRAN PERSSON (s):
          </note>
          <note>
            Herr talman! Fru Haglund beskriver på ett bra sätt vad vi har
            gjort i skolpolitiken. De människor som kommunerna nu anställer
            som ledare skall naturligtvis anställas utifrån utgångspunkten
            att de skall klara sitt ledararbete. Vanligtvis rör det sig om
            personer med lärarbakgrund, men också andra kan komma i fråga.
          </note>
          <note>
            Jag har uppmärksammat att någon från moderata samlingspartiet
            har uttryckt att förskollärare inte skulle vara lämpliga för att
            bära en skolledarroll inom skolan. Jag tror att det är ett mycket
            farligt synsätt. Det är fråga om människor som i allra högsta
            grad har en kompetens som på många sätt kan vara till glädje,
            inte minst för lågstadiet och de tidiga åren i skolan. Dessa personer
            kan på så sätt mycket väl fungera som skolledare.
          </note>
          <note>
            Det är inte fråga om att enbart den grundutbildning man genomgick
            för länge sedan skall avgöra om man klarar av en ledaruppgift
            eller inte, utan även andra kvaliteter måste vägas in. Detta har
            kommunerna nu fått rätt till, och den rätten skall vi inte ta
            ifrån dem, fru Haglund.
          </note>
          <note>
            Anf. 36 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! Jag sade inledningsvis att de förskollärare eller
            andra som utses till att vara skolledare självfallet kan vara
            mycket kompetenta och bra personer. Men det krävs någonting alldeles
            speciellt för att vara ledare inom skolans område.
          </note>
          <note>
            Detta är nödvändigt för att man både skall kunna leda personalen
            och värna om kunskaper och färdigheter, att värna om att ämnena
            och ämneskompetensen kommer till sin rätt.
          </note>
          <note>
            Det är detta jag har tagit upp i min fråga till skolministern.
            Vad avser skolministern göra för att de människor som, kanske
            med en annan bakgrund, kommer till skolan som skolledare skall
            kunna upprätthålla kunskaper och kompetens inom skolan?
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1990/91:443 om åtgärder mot brister i skolan
          </note>
          <note type="speaker">
            Anf. 37 Statsrådet GÖRAN PERSSON (s):
          </note>
          <note>
            Herr talman! Birgitta Rydle har frågat mig vilka åtgärder jag
            anser mest angelägna för att komma till rätta med bristerna i
            skolan.
          </note>
          <note>
            Låt mig inledningsvis markera att den svenska skolan står sig
            väl vid internationella jämförelser.
          </note>
          <note>
            Självfallet finns det också brister, inte heller den svenska
            skolan är fullkomlig. Bristerna är olika från skola till skola
            och måste därför åtgärdas lokalt.
          </note>
          <note>
            Detta är också ett skäl till att kommunerna nu har fått genomförandeansvaret
            för skolan. Därmed skapas förbättrade förutsättningar för den
            lokala utvecklingen av verksamheten.
          </note>
          <note>
            Den skrift, Skolan behöver dig, som är utgångspunkt för Birgitta
            Rydles fråga skall ses som ett led i arbetet med att engagera
            föräldrarna i skolan och därmed bidra till att förbättra den.
          </note>
          <note>
            Jag vill emellertid nämna några områden som jag mera generellt
            anser bör förbättras. Det gäller förankringen i det egna kulturarvet
            -- vår historia och vårt språk -- för att förstå det egna samhället
            och den kulturella mångfald som finns i Sverige.
          </note>
          <note>
            Det gäller också de krav på utbildningen som ställs av den ökade
            internationaliseringen. Många elever har påbörjat sin utbildning
            i något annat land, och fler och fler vill bedriva delar av sina
            studier i andra länder. Språkprogrammen måste bl.a. förstärkas.
          </note>
          <note>
            Slutligen gäller det miljökunskap, som måste bli ett centralt
            kunskapsområde i skolan. Eleverna måste få sådana kunskaper att
            de kan ta ställning vad gäller den egna livsstilen och delta i
            det demokratiska beslutsfattandet.
          </note>
          <note>
            Den svenska skolan är en bra skola med mycket kompetenta lärare
            som gör ett mycket bra arbete.
          </note>
          <note>
            Enligt min mening bör vi gå vidare i vår strävan att förändra
            den så att de potentiella utvecklingsresurser som finns bland
            elever, lärare, skolledare, skolpolitiker och föräldrar kan tas
            till vara.
          </note>
          <note type="speaker">
            Anf. 38 BIRGITTA RYDLE (m):
          </note>
          <note>
            Herr talman! Jag tackar skolministern för svaret på min fråga.
            Skolministern har alldeles rätt när han säger att det är skriften
            Skolan behöver dig som är utgångspunkten för min fråga.
          </note>
          <note>
            Jag har ställt frågan därför att Göran Persson alltid när vi
            moderater talar om det som skolan har misslyckats med säger, att
            moderaterna bara är inriktade på att svartmåla. Men nu erkänner
            Göran
          </note>
          <note>
            Persson i skriften att allt inte är bra i den svenska skolan.
            Jag skulle då kunna använda hans eget uttryckssätt, det han själv
            använder i andra sammanhang, och säga att han svartmålar. I
          </note>
          <note>
            skriften står det ordagrant: ''Visst finns det saker som vi lyckats
            mindre bra med.'' Det som ''vi'' -- och med ''vi'' måste Göran
            Persson mena socialdemokraterna -- lyckats mindre bra med -- en
            skön omskrivning för att det har gått snett -- kan väl inte allt
            vara lika illa. I så fall vore det ju riktigt dåligt.
          </note>
          <note>
            Vad jag ville veta med min fråga var: Vilken åtgärd anser skolministern
            vara mest angelägen för att råda bot på bristerna? Vilken brist
            anser alltså
          </note>
          <note>
            Göran Persson vara den svåraste?
          </note>
          <note type="speaker">
            Anf. 39 Statsrådet GÖRAN PERSSON (s):
          </note>
          <note>
            Herr talman! Skolan är inte riktigt så enkel och okomplicerad
            att man kan peka ut det ena eller det andra. Den vardag och verklighet
            vi lever i ser nämligen, som jag sade, olika ut från plats till
            plats.
          </note>
          <note>
            Jag blir, herr talman, litet rörd när fru Rydle plötsligt har
            kommit till insikt om att skolan i
          </note>
          <note>
            Sverige är bra och när jag beskylls för att svartmåla på grund
            av att jag -- eller rättare sagt skolöverstyrelsen -- i en skrift
            har uttryckt den uppfattningen att ett och annat faktiskt bör
            kunna göras bättre. Om det vore på det viset, herr talman, att
            de som satt i det ansvariga ämbetsverket hade uppfattningen att
            allting var fullkomligt och om jag som politiker hade uppfattningen
            att allting var färdigt och avklarat, då skulle vi faktiskt ta
            vårt ansvar på fel sätt.
          </note>
          <note>
            Den typen av förhållningssätt är någonting helt annat än den
            kanonad av beskyllningar som fru
          </note>
          <note>
            Rydles parti riktar mot den svenska skolan och mot arbetet som
            bedrivs där. Detta är vad vi har levt med under snart tio års
            tid. Vi har, säger man, innehaft ministerposten under den här
            perioden utan att lyckas göra någonting av det. Det vet vi om.
            Det är det som svartmålningen har gått ut på, och det är det som
            jag har vänt mig emot.
          </note>
          <note>
            Om det som fru Rydle efterlyser är något slags intellektuellt
            samtal kring vad som kunde göras bättre ställer jag självfallet
            gärna upp på det. Men därifrån till den vanliga moderata beskrivningen
            av att situationen är katastrofal, är steget mycket långt. Och
            det är det som svartmålningen har avsett i tidigare debatter.
          </note>
          <note type="speaker">
            Anf. 40 BIRGITTA RYDLE (m):
          </note>
          <note>
            Herr talman! Att det är SÖ som har gett ut skriften är väl en
            sak, men Göran Persson har ju faktiskt själv skrivit under den;
            hans namn står här.
          </note>
          <note>
            Skolministern anser att det är just svartmålning vi ägnar oss
            åt när vi talar om att vi vill rätta till bristerna i skolan.
          </note>
          <note>
            Jag vill något gå in på skolministerns svar. Där står att den
            svenska skolan står sig väl vid internationella jämförelser, men
            det är väl ändå en sanning med modifikation. Vidare skriver Göran
          </note>
          <note>
            Persson vilka de brister är som man enligt honom bör komma till
            rätta med. Det är mycket bra att han talar om att historieundervisningen
            i skolan skall förbättras. Han talar om att vi måste satsa mera
            på språk.
          </note>
          <note>
            Göran Persson svarar i sitt svar egentligen inte på min fråga,
            som faktiskt gäller grundskolan. Svaret gäller däremot gymnasieskolan,
            som vi håller på att arbeta med just nu.
          </note>
          <note type="speaker">
            Anf. 41 Statsrådet GÖRAN PERSSON (s):
          </note>
          <note>
            Herr talman! Fru Rydle är, trots att hon är skolpolitiker, tydligen
            inte riktigt uppdaterad på vad vi sysslar med inom skolpolitiken.
            Vi har nyligen lagt fram ett direktiv till en läroplansrevision,
            och i den har vi anslagit en gemensam utgångspunkt för skolformerna,
            både grundskolan och gymnasieskolan. Vad jag i det sammanhanget
            har pekat på är de nya kunskapsområden som växer fram:
          </note>
          <note>
            internationaliseringsfrågorna och kulturarvsfrågorna. Det gäller
            såväl för grundskolan som för gymnasieskolan. Men vi har nu sagt
            att detta även i samband med fostran av barnen i förskolan bör
            föras in som en utgångspunkt för det förhållningssätt vi har när
            vi möter barn.
          </note>
          <note>
            Det är alltså på det sättet vi har angripit och tacklat det hela,
            och det rör således både grundskolan och gymnasieskolan. Om fru
            Rydle tar del av direktiven tror jag nog att osäkerheten skingras
            ganska snabbt.
          </note>
          <note type="speaker">
            Anf. 42 BIRGITTA RYDLE (m):
          </note>
          <note>
            Herr talman! Vi har ju ännu inte sett vad de nya läroplanerna
            kommer att innehålla. Det enda vi hittills har haft att ta ställning
            till är de förslag som ligger i gymnasieskolspropositionen. Där
            förekommer ett verkligen underligt sätt att förbättra historie-
            och språkundervisningen. Göran
          </note>
          <note>
            Persson föreslår nämligen att den skall skäras ned.
          </note>
          <note>
            Det talas i frågesvaret också om miljökunskap. Jag undrar: Vilket
            ämne i skolan skall ta hand om miljökunskapen, och vilka lärare
            i skolan i dag har en utbildning som gör att de kan undervisa
            i miljökunskap?
          </note>
          <note type="speaker">
            Anf. 43 Statsrådet GÖRAN PERSSON (s):
          </note>
          <note>
            Herr talman! Vi får nog tillfälle att diskutera gymnasiepropositionen
            senare, så den skall jag inte gå in på nu. Jag vill endast tillbakavisa
            påståendet att det är fråga om en nedskärning. Den propositionen
            ger gott om resurser för en bra undervisning i skolan.
          </note>
          <note>
            När det gäller miljökunskap är det en viktig fråga som fru Rydle
            tar upp: Vem skall undervisa kring detta? Miljökunskap behöver
            inte vara något särskilt ämne i skolan. Jag ser framför mig att
            det mycket väl har plats inom både samhällskunskap och de naturorienterande
            ämnena men att det också kan finnas med utifrån ett etiskt resonemang
            om hur vi hushållar med de resurser vi fått i arv och som vi skall
            lämna ifrån oss till kommande generationer. Det är det breda greppet
            som jag efterlyser, och då handlar det om att vi får lov att påbörja
            en fortbildning av väldigt många lärarkategorier för att dessa
            skall kunna svara upp mot den kunskapsförmedling det handlar om,
            en kunskapsförmedling som är nödvändig om människor i framtiden
            skall uppträda annorlunda som medborgare och konsumenter än vad
            de gör i dag. Det är vad miljöfrågan faktiskt handlar om.
          </note>
          <note type="speaker">
            Anf. 44 BIRGITTA RYDLE (m):
          </note>
          <note>
            Herr talman! Det är klart att det behövs fantastiskt mycket fortbildning
            av lärare, och det är väl också att hoppas att de blivande lärarna
            i sin utbildning skaffar sig kunskaper som är nödvändiga för undervisning
            i miljöfrågor; det är ju faktiskt ett mycket stort ämne.
          </note>
          <note>
            Göran Persson nämner inte ämnet geografi, vilket också är mycket
            värdefullt när det gäller miljöfrågor. Jag hörde att Göran Persson
            någonstans hade sagt eller skrivit att det inte var så noga om
            man visste var Nissan ligger, bara man vet att den är förorenad.
            Är det ett bra sätt att tala om ämnet geografi?
          </note>
          <note type="speaker">
            Anf. 45 Statsrådet GÖRAN PERSSON (s):
          </note>
          <note>
            Herr talman! Den debatteknik moderaterna använder trotsar all
            beskrivning. Jag har tidigare haft debatter här i kammaren med
            moderata företrädare som använder sig av falska citat. Nu kommer
            fru Rydle och pådyvlar mig ett yttrande som jag aldrig har fällt.
            Det är allvarligt, herr talman, och jag tycker faktiskt att fru
            Rydle borde ta tillbaka och beklaga. Så gör man inte.
          </note>
          <note>
            Det aktuella citatet som har valsat runt påstås ha fällts av
            en departementstjänsteman. Jag har frågat honom direkt om han
            verkligen har sagt på det viset. Han förnekar.
          </note>
          <note>
            Självfallet är goda grundkunskaper i såväl geografiskt hänseende
            som naturvetenskapligt hänseende i övrigt nödvändiga för att man
            skall kunna förstå dessa frågor. Fru Rydles debatteknik är ytlig,
            enkel och ful. Kom för allt i världen inte och påstå att jag skulle
            ha sagt de där orden. Att komma med ett sådant påstående är en
            oerhört svag debattmetod.
          </note>
          <note type="speaker">
            Anf. 46 BIRGITTA RYDLE (m):
          </note>
          <note>
            Herr talman! Man måste ju kunna lita på vad man läser i pressen.
            Är det någon som i så fall skall be om ursäkt så är det den journalist
            som har skrivit artikeln och inte jag.
          </note>
          <note type="speaker">
            Anf. 47 Statsrådet GÖRAN PERSSON (s):
          </note>
          <note>
            Herr talman! Då tycker jag nog att fru Rydle är skyldig mig det
            citatet så att jag själv kan jaga fatt på den som har skrivit
            det. Jag har följt debatten på området, och jag har hittills inte
            hört någon åberopa att jag skulle ha fällt detta yttrande. Det
            är fru Rydle som för in det i debatten. Det är ett uttryckt för
            den position man uppenbarligen har när man från moderaternas sida
            skall föra en skolpolitisk debatt. Då behöver man tydligen den
            här typen av grepp.
          </note>
          <note type="speaker">
            Anf. 48 BIRGITTA RYDLE (m):
          </note>
          <note>
            Herr talman! Jag konstaterar än en gång att skolminister Göran
            Persson är ute och svartmålar.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1990/91:444 om åtgärder för att skapa arbetsro
            i skolan
          </note>
          <note type="speaker">
            Anf. 49 Statsrådet GÖRAN PERSSON (s):
          </note>
          <note>
            Herr talman! Birger Hagård har frågat mig om vilka ytterligare
            åtgärder jag anser motiverade för att skapa arbetsro i skolan.
          </note>
          <note>
            Den arbetsro som frågeställaren efterlyser uppnås enligt min
            mening främst genom lokala åtgärder. I
          </note>
          <note>
            första hand är det naturligtvis en uppgift för berörda lärare
            och elever. Självfallet är också föräldrarnas medverkan viktig
            eftersom de har huvudansvaret för barnens fostran.
          </note>
          <note>
            Kommunerna har genomförandeansvaret för skolan. De skall genom
            sin skollednings- och elevvårdsorganisation kunna ge lärarna det
            stöd som krävs när ett positivt klimat inte kunnat åstadkommas.
            Kommunerna kan också använda sina resurser t.ex. inom socialtjänsten.
            Lokalt kan man också utveckla former för samarbete med andra myndigheter.
          </note>
          <note type="speaker">
            Anf. 50 BIRGER HAGÅRD (m):
          </note>
          <note>
            Herr talman! Jag ber att få tacka skolministern för svaret. Han
            hänvisar till lokala åtgärder och även till andra åtgärder som
            kan stå till buds. I Göran
          </note>
          <note>
            Perssons diskussion med Birgitta Rydle fäste jag mig vid att
            han mitt i detta meningsutbyte gav prov på en sällan sedd blygsamhet,
            och att han också efterlyste ett intellektuellt samtal om dessa
            ting. Får jag då i all ödmjukhet, herr skolminister, fråga om
            vi inte skulle kunna göra en del för att åstadkomma ett ännu positivare
            klimat i vår skola än vad vi kanske har i dag.
          </note>
          <note>
            Vad tror skolministern om följande åtgärder? Man skulle t.ex.
            kunna försöka att ge en ökad möjlighet för föräldrar och barn
            att välja skola och kanske även att gå i friskolor. Jag lämnar
            det därhän eftersom det är den allmänna skolan vi diskuterar,
            men större frihet att välja skola skulle kanske ge ett positivare
            klimat.
          </note>
          <note>
            Man skulle även kunna ge våra grundskoleelever frihet att välja
            ämnen i större utsträckning. Vi moderater har tänkt oss att ungefär
            25 % av undervisningen på grundskolans högstadium borde kunna
            vara sådant som man kan välja till under större frihet. Över huvud
            taget borde man ha en större flexibilitet och en mer individuell
            behandling, inte den uniformering som socialdemokraterna alltför
            ofta gör sig till talesmän för.
          </note>
          <note>
            Man skulle kunna ha betyg på ett tidigare stadium.
          </note>
          <note>
            Då skulle de inte komma som en chock i åttan eller nian. Man
            skulle kunna ha betyg redan på mellanstadiet och kanske redan
            i slutet på lågstadiet.
          </note>
          <note>
            Och sist men inte minst, skolministern: Vad kan vi göra för att
            komma till rätta med bristen på behöriga lärare? Vad kan vi göra
            för att garantera att alla elever får undervisning i alla ämnen?
            Tror skolministern att detta skulle kunna bidra till att skapa
            ett ännu bättre och positivare klimat i skolan?
          </note>
          <note type="speaker">
            Anf. 51 Statsrådet GÖRAN PERSSON (s):
          </note>
          <note>
            Herr talman! Jag förde den här diskussionen med
          </note>
          <note>
            Birger Hagård så sent som i föregående vecka. Jag noterar att
            Birger Hagård i dag har valt en annan ingång i debatten, och det
            hedrar honom.
          </note>
          <note>
            Föregående veckas diskussion var anmärkningsvärd. Det är bra
            att vi kan lämna den diskussionen åt sidan. Då var det de som
            inte höll måttet, herr Hagård, som skulle få lämna skolan, de
            som föll ur ramen, som herr Hagård uttryckte det.
          </note>
          <note>
            Jag fick några konkreta frågor igen. När det gäller friheten
            att välja skola slog riksdagen i stor enighet, i samband med ansvarspropositionen,
            fast principer för hur detta skall gå till. Jag kan inte erinra
            mig huruvida moderaterna reserverade sig mot det utskottsbetänkandet,
            men det var en bred majoritet här i kammaren som lade fast att
            vi skall ha den möjligheten. Vi skall dock först se till att barnen
            får en chans att komma till den skola som ligger närmast hemmet.
            Det var den restriktionen man hade, i övrigt öppnade man för den
            här möjligheten. Det var det första.
          </note>
          <note>
            Det andra gällde en ökad flexibilitet när det gäller ämnen inom
            grundskolan. Där vill jag till herr
          </note>
          <note>
            Hagård, precis som till fru Rydle, hänvisa till läroplansdirektivet.
            Vi utgår ifrån ett sådant resonemang. Vi måste få in den typen
            av valfrihet för elevernas del, framför allt i takt med att de
            växer i mognad och kunskap och kan ta den typen av ansvar för
            sina egna studier. Det tror jag är oerhört viktigt. Det genomsyrar
            ju också resonemanget när det gäller gymnasiepropositionen. Visst
            finns det mycket man kan göra pedagogiskt och organisatoriskt.
            Mycket görs också, och ett stort ansvar tas framför allt av våra
            lärare. De gör ett utomordentligt bra arbete i det här avseendet.
            Det är säkert den här typen av åtgärder man skall diskutera. En
            del är vi överens om, en del har vi skilda åsikter om därför att
            vi har litet olika människosyn, men så skall det ju vara i politiken.
            Det är bra om man får det tydligt redovisat.
          </note>
          <note type="speaker">
            Anf. 52 BIRGER HAGÅRD (m):
          </note>
          <note>
            Herr talman! Det är uppenbart att det i vissa fall bara är en
            gradskillnad och inte artskillnad mellan vårt sätt att se det
            hela, och det är glädjande. Jag har kanske uppfattat skillnaden
            som betydligt större.
          </note>
          <note>
            Frihet för föräldrar och elever att välja skola. Ja, det är riktigt
            att det finns en viss sådan i dag, men den är dock omgärdad av
            restriktioner. Kanske i allt för stor utsträckning enligt vårt
            förmenande. Vi tycker nog att det brister åtskilligt när det gäller
            flexibiliteten i den skola som bär ett socialdemokratiskt signum.
          </note>
          <note>
            Skolministern hann inte gå in på detta med bristen på behöriga
            lärare och att man inte får undervisning av sådana. Allt sådant
            inverkar naturligtvis negativt. Det finns kanske trots allt förutsättningar
            för att skapa en positivare atmosfär än vad man har haft förut.
            Förra gången vi diskuterade, herr skolminister, efterlyste jag
            konkreta åtgärder i besvärliga situationer. Det fick jag inte
            svar på.
          </note>
          <note>
            Den diskussionen för jag inte i dag. I dag är jag inne på de
            förebyggande åtgärderna.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1990/91:445 om hemuppgifter i skolarbetet
          </note>
          <note type="speaker">
            Anf. 53 Statsrådet GÖRAN PERSSON (s):
          </note>
          <note>
            Herr talman! Ulf Melin har frågat mig om vilka åtgärder jag avser
            vidta för att hemuppgifter skall ses som ett viktigt led i skolans
            arbete.
          </note>
          <note>
            Bakgrunden till frågan är ett citat ur skriften,
          </note>
          <note>
            Skolan behöver dig, där man, mot bakgrund av att det på högstadiet
            kan hända att skrivningar och prov hopar sig, uppmanar föräldrarna
            att bevaka att elevernas arbetsbelastning blir rimlig.
          </note>
          <note>
            Om frågeställaren också läst vad som står i stycket ovanför det
            citerade hade frågan rimligen inte behövt ställas. Där står: ''En
            del av skolarbetet skall eleverna utföra efter skoltid: -- --
            -- Läxorna är ett viktigt inslag i skolarbetet. De ger föräldrarna
            en vardaglig kontakt med skolan, och som förälder är det naturligt
            och spännande att hjälpa barnen i läxarbetet.''
          </note>
          <note>
            Enligt min mening finns det ingen anledning att, som frågeställaren
            antyder, tro att hemuppgifter kommer att uppfattas som mindre
            viktiga med anledning av den information som ges till föräldrarna
            i denna skrift. Några ytterligare åtgärder på detta område är
            därför inte nödvändiga.
          </note>
          <note>
            Då Ulf Melin, som framställt frågan, anmält att han var förhindrad
            att närvara vid sammanträdet, medgav tredje vice talmannen att
            Birger Hagård i stället fick delta i överläggningen.
          </note>
          <note type="speaker">
            Anf. 54 BIRGER HAGÅRD (m):
          </note>
          <note>
            Herr talman! Jag ber att få tacka för att JAG får ta emot det
            här svaret i Ulf Melins frånvaro. Jag konstaterar att skolministern
            har en from förhoppning om att det som råkat komma fram i den
            här skriften inte skall leda till att man på något sätt tror att
            hemuppgifterna skulle vara mindre viktiga. Det var nämligen den
            passusen som gjorde frågeställaren, och kanske en del andra av
            oss, litet bekymrad. Det är viktigt att det står att läxorna är
            ett viktigt inslag i skolarbetet. Det är glädjande att också socialdemokraterna
            har insett detta.
          </note>
          <note>
            Men i nästa sats får man se en liten brasklapp om att hemuppgifterna
            inte får svälla ut och bli orimligt många. Jag, och många med
            mig, har nog inte uppfattat hemuppgifternas alltför stora omfång
            som det egentliga problemet. Det stora problemet har väl snarast
            varit kontrasten mellan grundskolan och gymnasiet.
          </note>
          <note>
            Gymnasiet bygger i stor utsträckning på hemuppgifter, på läxuppgifter
            och på att man själv tar reda på saker och ting. På högstadiet
            har det kanske varit alltför litet av detta. Det finns naturligtvis
            stora olikheter här, men det kan väl knappast generellt vara en
            sådan belastning att det måste utgå en särskild varning till föräldrarna
            om att se upp med detta. Vi får uppenbarligen betrakta det här
            som någonting av ett olycksfall i arbetet, eller också har vi
            varit alltför misstänksamma. Det skall vi naturligtvis inte vara.
            Det har varit en glad och from förhoppning hos både skolministern
            och skolöverstyrelsen. Den skall vi naturligtvis applådera.
          </note>
          <note type="speaker">
            Anf. 55 Statsrådet GÖRAN PERSSON (s):
          </note>
          <note>
            Herr talman! Jag blir alltför kluven när jag hör att jag skall
            få applåder från herr Hagård. Men okej, jag tackar för dem.
          </note>
          <note>
            Det arbete som utförs i skolorna i dag, Birger
          </note>
          <note>
            Hagård, utgår mycket klart ifrån den pedagogiska insikten att
            barn lär olika fort. Vissa klarar sina arbetsuppgifter på den
            tid som står till förfogande i skolan. Andra behöver mer tid för
            inlärning, och detta dragspel för inlärning medför att en del
            barn får disponera tid för detta i hemmet. I det perspektivet
            är läxan oerhört viktig för att alla i skolan skall få en chans
            att tillgodogöra sig det innehåll som skolan avser att förmedla.
            Jag har vid många tillfällen understrukit att läxan är viktig.
          </note>
          <note>
            Vi som rör oss i skolans värld, ute bland barn, ungdomar och
            deras föräldrar, vet ju att man ibland möter kritik av det slag
            som skolöverstyrelsen har fångat upp här. Det är klart att man
            inte bara skall låta detta passera, utan det är rimligt att, som
            skolöverstyrelsen gör, peka på att det här kan bli ett bekymmer
            ibland. Men detta kan man rimligen klara ut genom ett samtal vuxna
            människor emellan. Även de vuxna eleverna kan delta i ett sådant
            samtal. Läxan är viktig utifrån ett pedagogiskt perspektiv, och
            den skall hävdas. Jag har varit mycket noga med detta. Det är
            faktiskt också ett uttryck för den skrift som skolöverstyrelsen
            har gett ut. Jag tycker faktisk den är bra.
          </note>
          <note type="speaker">
            Anf. 56 BIRGER HAGÅRD (m):
          </note>
          <note>
            Herr talman! Det är inte ofta jag kan applådera skolministern,
            och han tar ju tacksamt emot applåderna vid de få tillfällen när
            jag kan göra det.
          </note>
          <note>
            Vi tycks vara rörande överens om en av de viktiga pedagogiska
            principerna i det här sammanhanget, nämligen att läxan är viktig.
            Jag är glad över att jag än en gång gett skolministern tillfälle
            att stryka under den saken som för oss andra är så självklar.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1990/91:446 om inackorderingstillägget till
            vissa skolelever
          </note>
          <note type="speaker">
            Anf. 57 Statsrådet GÖRAN PERSSON (s):
          </note>
          <note>
            Herr talman! Hans Dau har frågat mig varför inackorderingstillägget
            inom studiehjälpen inte föreslås räknas upp till den nivå som
            behövs för att kompensera för pris- och skattehöjningar.
          </note>
          <note>
            I årets budgetproposition föreslås att inackorderingstillägget
            höjs från 935 kr. till 1 000
          </note>
          <note>
            kr. per månad för dem som har relativt kort resväg till föräldrahemmet
            och från 1 880 kr. till 2 010 kr.
          </note>
          <note>
            per månad för dem med längst resväg. Detta motsvarar en uppräkning
            av bidraget med cirka sju procent.
          </note>
          <note>
            Jag vill erinra om att studiehjälp utgår som ett stöd till familjeekonomin.
            Studiehjälpen avses inte täcka alla de kostnader som en gymnasiestuderande
            har utan föräldrarna förutsätts också bidra efter ekonomisk förmåga.
            Beloppet i inackorderingstillägget är fastställt mot bakgrund
            av en förväntad ökning av hushållens disponibla inkomster. Det
            kommer således, enligt min bedömning, även i fortsättningen att
            vara möjligt för de gymnasiestuderande att bedriva studier på
            annan ort utan oskäliga påfrestningar på familjeekonomin.
          </note>
          <note type="speaker">
            Anf. 58 HANS DAU (m):
          </note>
          <note>
            Herr talman! Jag får tacka för svaret. Jag kan konstatera att
            detta svar är något mjukare än den förklaring som statsrådet gav
            i regeringspropositionen i januari. Jag tycker att man där på
            ett känslolöst och cyniskt sätt helt enkelt förklarar att dessa
            människor får bära de här utgifterna utifrån de sänkningar på
            inkomstskatten som kommer alla människor till del. Man höjer,
            som skolministern säger, tillägget med 7 %. Det täcker ju inte
            ens inflationen. Dessutom vet man att man får mycket stora kostnadsökningar
            på grund av att man skall resa till och från studieorten. Jag
            tycker att Göran Persson, i stället för att tala om hur mycket
            man har höjt detta, skall tala om att man i förhållande till CSNs
            förslag har sänkt det här med 320 kr. per månad. Det är ganska
            mycket för de människor som bor i glesbygden.
          </note>
          <note>
            Man kan konstatera att ungdomarna och deras föräldrar har en
            liten studietradition. De har oftast lägre medelinkomster än man
            har i landet i övrigt.
          </note>
          <note>
            De har också mindre antal övergångar till gymnasieskola och högskola
            än genomsnittet i
          </note>
          <note>
            Sverige. De drabbas ju dessutom av andra kostnadsökningar på
            grund av skattereformen till följd av sin bostadsort. De har mer
            resor, mindre avdrag och de får högre bensinkostnader för att
            bara nämna några.
          </note>
          <note>
            Jag vidhåller min fråga: Vad kan statsrådet ge för motiv till
            att dessa människor skall uppoffra sig mer än andra? Vi har faktiskt
            inte fått något svar på detta. De kommer att få mycket större
            kostnader.
          </note>
          <note>
            Jag delar uppfattningen att de inte skall ha full täckning, och
            det får de inte, men nu sjunker ju täckningen oerhört mycket när
            man inte går på
          </note>
          <note>
            CSNs rekommendationer.
          </note>
          <note type="speaker">
            Anf. 59 Statsrådet GÖRAN PERSSON (s):
          </note>
          <note>
            Herr talman! Det Hans Dau tar upp är naturligtvis en besvärlig
            fråga. Det finns många ungdomar, som tillsammans med sina föräldrar,
            får göra stora uppoffringar för att ekonomiskt klara av sina studier.
            Så är det. Så har det varit.
          </note>
          <note>
            Vi arbetar med ett studiesocialt stöd som skall ge rimliga förutsättningar
            för att de här ungdomarna och deras familjer ändå skall klara
            av sin studiegång. Detta är de medel som vi i årets budgetproposition
            har lyckats ta fram inom de begränsade ramar som vi har för att
            möta de här behoven. Det är möjligt att man skulle önska att de
            hade varit högre, men det skall också ses mot bakgrund av att
            det är ett stöd till hushållens ekonomi. Det täcker inte hela
            utgiften.
          </note>
          <note>
            Jag är säker på att dessa ungdomar och deras föräldrar, nu precis
            som tidigare och även i framtiden, inte enbart ser till studierna
            utifrån ett ekonomiskt perspektiv. De tycker naturligtvis att
            det är värt en uppoffring, och de gör gärna den uppoffringen.
            Det känner vi ju till. Sedan är det upp till oss att hitta den
            nivå för stödet som vi klarar av budgetmässigt. Vi får nog leva
            med den här diskussionen även i fortsättningen. Min ambition är
            att få fram så bra anslag som möjligt på den här kanten. Så här
            långt har vi kommit vid detta tillfälle. Det har inte funnits
            mer pengar i statens kassa att fördela för detta ändamål.
          </note>
          <note type="speaker">
            Anf. 60 HANS DAU (m):
          </note>
          <note>
            Herr talman! Både Göran Persson och jag vet att budgeten är en
            prioritering. Jag kan inte undgå att tycka, som jag sade inledningsvis,
            att det är cyniskt att man skall pruta när det gäller just dessa
            svaga grupper.
          </note>
          <note>
            Det är trots allt så att för dem som har en låg studietradition
            och en låg medelinkomst spelar ekonomin en större roll än för
            dem som lever under gynnsammare omständigheter när det gäller
            att fortsätta i gymnasieskolan och senare på högskolan. Vi är
            beroende av att alla som kan och har förutsättningar för att studera
            vidare gör detta.
          </note>
          <note>
            Dessutom behöver även dessa människor en gedigen yrkesutbildning,
            som de också kan förmenas om de inte får det här stödet.
          </note>
          <note>
            Jag är själv från ett län där vi har de problemen, och vi ser
            i de kommuner som är utpräglade glesbygdskommuner hur otroligt
            dålig anslutning det är till högskolan, och även till gymnasiet.
            Tror inte Göran Persson att det kommer att försämras avsevärt
            genom det här förslaget?
          </note>
          <note type="speaker">
            Anf. 61 Statsrådet GÖRAN PERSSON (s):
          </note>
          <note>
            Herr talman! Det tror jag inte. Det som hotar skolväsendet och
            utbildningen i glesbygden är om vi i det här landet skulle få
            en politik som syftar till att sätta skattesänkningar främst.
            Skulle vi få en sådan utveckling i vårt land, herr Dau, som vi
            har sett exempel på i andra länder, som har haft högerregimer,
            skulle det i allra högsta grad drabba glesbygden och det län som
            herr Dau kommer ifrån. Det är den politiska kärnfrågan i sammanhanget.
            På vilken sida herr Dau finns i den debatten är det väl ingen
            som behöver sväva i okunnighet om i den här kammaren.
          </note>
          <note type="speaker">
            Anf. 62 HANS DAU (m):
          </note>
          <note>
            Herr talman! Detta är ett typiskt exempel på folk som har drabbats
            av skattehöjningar. Herr Persson är ju en företrädare för dem
            som driver skattehöjningar så att dessa människor förmenas möjligheten
            att studera genom att de får så stora kostnader att de inte anser
            sig ha råd. Vi får verkligen hoppas att vi kan bryta den här skattehöjningsspiralen
            som framför allt drabbar människor i glesbygd och dem som har
            större kostnader. Jag nämnde några exempel här, och det finns
            flera som drabbar de här människorna och deras möjligheter att
            skicka sina barn till undervisning.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1990/91:447 om fördjupade studier i skolan
          </note>
          <note type="speaker">
            Anf. 63 Statsrådet GÖRAN PERSSON (s):
          </note>
          <note>
            Herr talman! Ann-Cathrine Haglund har frågat mig vilka åtgärder
            jag vill vidta för att skapa förutsättningar för gedigna studier
            i olika ämnen så att inte arbetet i skolan begränsas till en ytlig
            orientering.
          </note>
          <note>
            För att kunna förstå t.ex. fredssträvanden och krigshot eller
            hot mot miljön krävs gedigna kunskaper. Dessa måste naturligtvis
            hämtas från olika ämnesområden. Som exempel kan man nämna miljöfrågorna.
            Dessa kräver både kunskaper inom de naturorienterande och inom
            de samhällsorienterande ämnena. Eleverna måste både ha kunskap
            om och en personlig relation till naturen, men också förstå hur
            det samhälle vi lever i utvecklas och hur det kan förändras i
            en mer ekologiskt uthållig riktning. Kunskaperna måste vara så
            omfattande att eleverna kan fatta rationella beslut beträffande
            sin egen livsstil och så att de kan delta i det demokratiska beslutsfattandet.
          </note>
          <note>
            Enligt min mening går det inte att uppnå detta utan gedigna kunskaper
            hämtade från flera traditionella ämnesområden. Jag är övertygad
            om att de professionella -- lärarna -- inser detta.
          </note>
          <note>
            De problem som framkommit inom ramen för SÖs nationella utvärdering
            pekar ut områden som särskilt måste uppmärksammas i den nya läroplanen
            och i kursplanerna. Samtidigt är det viktigt att markera att det
            är lärarna tillsammans med eleverna som ska forma det faktiska
            undervisningsinnehållet så att man uppnår de mål som finns angivna
            i nationella måldokument. För detta krävs att lärarnas kompetens
            utnyttjas och också att de får möjlighet att utvecklas genom exempelvis
            fortbildning.
          </note>
          <note>
            Anf. 64 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! Jag vill tacka för svaret. Jag tror att det faktiskt
            är första gången som jag hört skolministern använda uttrycket
            gedigna kunskaper, och det hälsar jag med tillfredsställelse.
          </note>
          <note>
            Men skriften Skolan behöver dig är oklar på flera punkter, och
            det är anledningen till de frågor som jag och flera med mig här
            har ställt angående kunskaper.
          </note>
          <note>
            När det gäller frågan om vad som är viktiga kunskaper används
            i broschyren sådana formuleringar som: olika sätt att se på livet,
            vad som är viktigt när människor lever tillsammans, fredssträvanden
            och krigshot, flyktingfrågor osv.
          </note>
          <note>
            Detta är mycket otydligt definierade kunskapsområden, och de
            kan tas till intäkt för att arbeta på ett sådant sätt som inte
            ger gedigna kunskaper i olika ämnen.
          </note>
          <note>
            Det är ett uppenbart problem i skolan i dag att undervisningen
            sker ämnesövergripande. Om detta sker utifrån gedigna kunskaper
            i varje ämne så att varje ämne verkligen får sin del, och man
            utgår från en samverkan mellan ämnena, vore detta någonting bra.
            Men tyvärr är så inte fallet, och det visar sig också i den nationella
            utvärderingen.
          </note>
          <note>
            Vad vill skolministern göra för att garantera varje ämne sin
            del så att varje ämne får det utrymme som det borde ha enligt
            kursplaner och läroplaner? Hur skall fortbildningen av lärarna
            ske så att de får den kompetens de behöver? Jag vill också fråga
            skolministern vilka ämnen som t.ex. skall ingå i undervisningen
            om fredssträvanden, krigshot och flyktingfrågor för att eleverna
            skall få kunskaper om detta?
          </note>
          <note type="speaker">
            Anf. 65 Statsrådet GÖRAN PERSSON (s):
          </note>
          <note>
            Herr talman! Den debatt som fru Haglund och jag fört vid några
            tillfällen om dessa frågor är, fru
          </note>
          <note>
            Haglund, enligt min mening litet ytlig. Man tror på något sätt
            att man bara genom att undervisa speciellt djupt i vissa ämnen
            skulle lösa alla bekymmer. Det finns också en annan ytterlighet
            i debatten där man hävdar att allting kan ske utifrån något slags
            övergripande perspektiv. Båda dessa uppfattningar är felaktiga.
            Det handlar faktiskt om att sätta samman ämneskunskaper så att
            man förstår helheten. Exempelvis rymmer en sådan fråga som flyktingfrågan
            allt som kan kopplas till skolans undervisning. Där finns frågor
            av geografisk karaktär och sådana av samhällsvetenskaplig karaktär
            i övrigt. Där ryms också frågor som är kopplade till miljöfenomen,
            svält och försörjningssituation vilka har klara naturvetenskapliga
            kopplingar. Det är inte så svårt att se hur en sådan fråga kan
            behandlas både inom ämnen och ämnesövergripande.
          </note>
          <note>
            Den läroplan vi har, och som faktiskt Britt Mogård skrev, anbefaller
            detta synsätt. Vi skall våga och orka se samband ämnen emellan
            och se till det stora perspektivet utifrån de erfarenheter som
            barn och ungdomar upplever. Det är detta det handlar om.
          </note>
          <note>
            Att ständigt föra en diskussion om det är fråga om det ena eller
            det andra och måla upp en konstlad motsättning däremellan tycker
            jag är litet torftigt.
          </note>
          <note>
            Jag deltar inte i den debatten.
          </note>
          <note>
            Anf. 66 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! Detta är vare sig en torftig eller ytlig debatt,
            skolministern. Om man skall se övergripande samband mellan olika
            ämnen och de stora frågor som finns i dagens värld, måste detta
            bottna i att man har kunskaper på varje enskilt område. Man måste
            ha kunskaper i varje enskilt ämne, och det innebär inte att skapa
            en motsättning, utan det är fråga om att ha kunskaper för att
            se samband.
          </note>
          <note>
            Vi har, som skolministern sade, tidigare debatterat dessa frågor.
            Vi har t.ex. diskuterat den nationella utvärdering som visat att
            religionskunskap och samhällskunskap åsidosatts på mellanstadiet.
          </note>
          <note>
            Eleverna får då inte den kunskap i dessa ämnen som de behöver
            för att förstå t.ex. flyktingfrågor eller vårt samhälle. När det
            gäller de naturorienterande ämnena är det bara vissa delar som
            förs fram. Eleverna får då inte den kunskap i enskilda ämnen som
            gör att de kan förstå de övergripande sammanhangen, utan elevernas
            orientering tenderar att bli ytlig.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1990/91:448 om skolbetyg
          </note>
          <note type="speaker">
            Anf. 67 Statsrådet GÖRAN PERSSON (s):
          </note>
          <note>
            Herr talman! Birgit Henriksson har frågat mig om jag övergivit
            min och den socialdemokratiska kongressens ståndpunkt i betygsfrågan.
          </note>
          <note>
            Svaret är nej!
          </note>
          <note type="speaker">
            Anf. 68 BIRGIT HENRIKSSON (m):
          </note>
          <note>
            Herr talman! På sätt och vis är detta skönt att höra.
          </note>
          <note>
            I den broschyr som gått ut till barn och föräldrar kan man läsa
            att den fortlöpande kontakten mellan lärare och elever är viktigare
            än betygen. Man får lätt då den föreställningen att det i dag
            inte är så rasande viktigt med betyg. Det är inte så lätt att
            följa socialdemokraternas litet slingrande banor i betygsfrågan.
            Det var bl.a. därför jag ställde min fråga.
          </note>
          <note>
            För bara några år sedan representerade jag mitt parti när Riksförbundet
            Hem och skola höll en stor kongress i mitt hemlän. Då försökte
            en liten väl förberedd grupp föräldrar med socialistiska förtecken
            att med en kupp få bort betygen en gång för alla. Det som var
            utmärkt bra med detta var att det resulterade i protester och
            en stor undersökning med en enkät som gick ut till hela Sverige
            vilken klart och tydligt visade att föräldrar och elever vill
            ha betyg. Att man inte vill ha det hör till undantagen.
          </note>
          <note>
            Jag tycker det är litet tragiskt att man förhalar förändringar.
            Vi kan alla vara överens om att de betyg som vi har i dag, de
            relativa betygen, inte är bra. Men det är inte heller bra att
            betygen ges så sent som först i åttonde klass. Trots alla kontakter
            mellan lärare, elever och föräldrar har man ändå inte en säker
            uppfattning om ungefär var eleven står. Det första som föräldrar
            frågar är hur han eller hon ligger till. Är det en trea eller
            en fyra? Går det uppåt eller nedåt? Vi lärare skall enligt skolförordningen
            göra en bedömning utifrån elevens egen utgångspunkt. Det ställer
            till med ganska mycket förfäran när det första betyget kommer
            i åttan och det kanske inte håller sträck.
          </note>
          <note>
            Jag vill veta vad skolministern tänker göra för att ändra på
            detta.
          </note>
          <note type="speaker">
            Anf. 69 Statsrådet GÖRAN PERSSON (s):
          </note>
          <note>
            Herr talman! Det kan inte vara obekant för Birgit
          </note>
          <note>
            Henriksson att det finns en betygskommitté som arbetar. Mycket
            kan jag beskyllas för, men knappast att förhala frågors lösning.
            Jag vill nog påstå att också denna fråga har drivits med en viss
            snabbhet under de senaste åren.
          </note>
          <note>
            Fru Henriksson och hennes partikolleger har i dag ställt frågor
            till mig med utgångspunkt från en broschyr som skolöverstyrelsen
            har gett ut till de svenska hemmen. Detta är på många sätt en
            bra broschyr. Men visst kan man slita loss ett och annat citat,
            misstänkliggöra och måla upp det på det sätt som moderaterna har
            gjort här i dag. Det må vara er fritt att göra på det viset, men
            genom detta sätt att förfara har ändå denna broschyr blivit något
            mer uppmärksammad. Det förtjänar den. Den är ett uttryck för att
            vi oerhört gärna vill nå ut till föräldrarna med en information
            om vad som sker inom skolans verksamhet och att föräldrarna är
            viktiga i detta sammanhang.
          </note>
          <note>
            Fru Henriksson sade att hon var bekymrad över den socialdemokratiska
            ståndpunkten i betygsfrågan. Vid den partikongress vi alldeles
            nyligen avslutat har jag egenhändigt föredragit frågan och angett
            inriktningen. Vår ståndpunkt i den frågan har legat till grund
            för de direktiv jag givit till betygskommittén. Det är så vi driver
            politiken i vårt parti, och det är så det rimligen bör gå till.
          </note>
          <note>
            Jag har gott hopp om att betygskommittén skall komma fram till
            ett beslut som kan samla en ganska bred majoritet. Det är ytterst
            osäkert om moderata samlingspartiet kommer att ingå i den majoriteten,
            med tanke på att ni alltid har gjort betygsfrågan till en symbolfråga
            i skoldebatten och säkert oerhört gärna vill ha den kvar som en
            sådan. Det skulle förvåna om moderata samlingspartiet vill vara
            med i någon kompromiss partierna emellan i den diskussion som
            nu förestår.
          </note>
          <note type="speaker">
            Anf. 70 BIRGIT HENRIKSSON (m):
          </note>
          <note>
            Herr talman! Vi vill ha ett bra betygssystem som man verkligen
            kan ha nytta och glädje av, ett betygssystem som elever känner
            trygghet i och där man kan påverka sitt betyg och vet var man
            hamnar. Det är därför litet tvetydigt när man nu går ut och säger
            att andra kontakter ändå är viktigare än betygen. Då ger man dubbla
            signaler.
          </note>
          <note>
            Jag blir förvånad när skolministern säger att regeringen nu har
            tillsatt en betygskommitté. Under de 22 år som jag aktivt arbetat
            som lärare på grundskolans högstadium och på gymnasiet har jag
            alltmer sporadiskt satt betyg. Få saker är så utredda och så väl
            dokumenterade som betygsfrågan. Det förvånar mig därför att man
            nu utsett en ny kommitté med nya direktiv. Varför gjorde skolministern
            detta?
          </note>
          <note type="speaker">
            Anf. 71 Statsrådet GÖRAN PERSSON (s):
          </note>
          <note>
            Herr talman! Om fru Henriksson hade läst direktiven, vilket man
            väl kan begära med tanke på den ton hon anslår i debatten, hade
            det framgått att kommittén inte fått direktiv att utreda frågan,
            utan lämna ett förslag. Det handlar i klartext om att komma överens.
            Eftersom frågan är så partipolitiskt inflammerad och blivit en
            sådan symbolfråga är det rimligt att partierna sätter sig ner
            och försöker hitta en gemensam linje som är hållbar, Detta är
            inte minst viktigt för lärare och elever på lång sikt. Det är
            därför som kommittén har fått den sammansättning den fått. Detta
            har framgått tydligt om man har följt debatten. Jag anser att
            fru Henriksson borde ta del av den debatten innan hon ger sig
            in i diskussion på det sätt hon nu gör.
          </note>
          <note>
            Det är mycket viktigt att den trycksak som nu har diskuterats
            följs upp ute i våra skolor, och jag tror att man kommer att göra
            detta. Det är en bra trycksak. Den är i och för sig liten till
            sitt omfång och inte särskilt pretentiös. Men det är ett första
            organiserat försök att populärt beskriva vikten av samarbete mellan
            hem och skola. Jag anser att det är mycket bra att denna trycksak
            framställts i samverkan med Riksförbundet Hem och skola. Det glädjer
            mig särskilt mycket.
          </note>
          <note type="speaker">
            Anf. 72 BIRGIT HENRIKSSON (m):
          </note>
          <note>
            Herr talman! Vi moderater menar att man i dag har sådana kunskaper
            att man skulle kunna konstruera ett betygsystem väl. Vi vet också
            när man borde kunna börja ge betyg. På den punkten har inte skolministern
            gett mig ett svar. För oss moderater är det också viktigt att
            barnen tidigare lär sig handskas med sina betyg och inte får dem
            först när det många gånger är för sent att påverka dem.
          </note>
          <note>
            Tillsättningen av denna kommitté framstår för mig som ett sätt
            att ytterligare förhala ett införande av ett vettigt betygssystem.
            Men vi är självfallet överens om, Göran Persson, att det för allas
            bästa vore bra om vi gemensamt kunde arbeta fram och få ett vettigt
            betygssystem som är bra för våra elever och naturligtvis också
            för föräldrarna, ett system som är vettigt även för de lärare
            som sätter betyg. Ju längre tid det dröjer, desto mer glömmer
            lärare bort hur man sätter betyg.
          </note>
          <note type="speaker">
            Anf. 73 Statsrådet GÖRAN PERSSON (s):
          </note>
          <note>
            Herr talman! Vår förhoppning är att kommittén skall kunna finna
            en kompromiss som gör att betygssystemet blir stabilt och långsiktigt.
            Det är därför vi har valt denna arbetsform. Så enkelt är det.
          </note>
          <note type="speaker">
            Anf. 74 BIRGIT HENRIKSSON (m):
          </note>
          <note>
            Herr talman! Jag återkommer om jag inte är nöjd med betygsutredningen.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1990/91:460 om studiestödsorganisationen
          </note>
          <note type="speaker">
            Anf. 75 Statsrådet GÖRAN PERSSON (s):
          </note>
          <note>
            Herr talman! Arne Mellqvist har frågat mig vilka åtgärder regeringen
            ämnar vidta för att den av riksdagen godkända omorganisationen
            av studiestödsorganisationen skall fullföljas.
          </note>
          <note>
            Jag har i årets budgetproposition anmält att frågan om den framtida
            regionala studiestödsorganisationen enligt min mening behöver
            analyseras ytterligare. I propositionen redovisade jag också att
            analysen borde vara klar i sådan tid att förslag kan föreläggas
            riksdagen under våren 1991. Beredning av frågan pågår för närvarande
            inom regeringskansliet. Innan beredningen är slutförd är jag inte
            beredd att gå in på vilka åtgärder regeringen kan komma att föreslå.
          </note>
          <note type="speaker">
            Anf. 76 ARNE MELLQVIST (s):
          </note>
          <note>
            Herr talman! Jag får tacka för svaret, även om jag hade hoppats
            att åtminstone få ett besked om hur kansliorganisationen skulle
            komma att se ut.
          </note>
          <note>
            Frågan om nämndernas sammansättning har varit föremål för en
            delad remissopinion. Men eftersom detta inte borde vara en fråga
            som rör kansliorganisationens sammansättning, räknar jag med att
            de tidigare riktlinjerna fortfarande gäller.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1990/91:428 om brandsäkerheten vid alternativa
            boendeformer
          </note>
          <note>
            Anf. 77 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Ingegerd Anderlund har frågat mig vad som hänt sedan
            riksdagen med anledning av ett motionsförslag år 1988 gjort ett
            tillkännagivande om behovet att utreda vissa frågor angående brandsäkerheten
            vid alternativa boendeformer.
          </note>
          <note>
            Med anledning av riksdagens tillkännagivande uppdrog regeringen
            åt boverket att föreslå lämpliga åtgärder för att öka säkerheten
            för äldre och handikappade vid främst brand i deras bostäder.
          </note>
          <note>
            Boverket redovisade sitt uppdrag den 6 februari i år. Verket
            föreslår i sin redovisning att nybyggnadsreglerna snarast ändras
            i två avseenden.
          </note>
          <note>
            Dels bör fönster inte längre godtas som nödutrymningsväg från
            gruppbostäder, dels bör risken för personskador vid brand beaktas
            genom ett förstärkt brandskydd i bostäder avsedda särskilt för
            äldre och handikappade med hjälpbehov.
          </note>
          <note>
            Automatiskt brandlarm bör anordnas om det inte genom särskild
            utredning kan visas att detta är obehövligt. Brandlarmet bör vara
            rökdetekterande och ge signal till personal på platsen. När personal
            inte finns tillgänglig bör larmet vidareföras via anslutning till
            kommunens räddningstjänst.
          </note>
          <note>
            Vidare föreslår boverket att bostäder byggda särskilt för äldre
            och handikappade skall bli föremål för obligatorisk brandsyn.
          </note>
          <note>
            Räddningstjänsten bör därvid bl.a. ställa krav på och kontrollera
            släckutrustning, personalens kunskap om brandskydd och agerande
            vid brand samt larmsystemet och larmorganisationen.
          </note>
          <note>
            Det är regeringens avsikt att för riksdagen redovisa boverkets
            utredning och regeringens ställningstagande till denna i den proposition
            med förslag till ändringar i plan- och bygglagen
          </note>
          <note>
            (1987:10) som regeringen kommer att lämna senare denna månad.
            Jag vill emellertid redan nu peka på att boverket har rätt att
            självt besluta om ändringarna i nybyggnadsreglerna och att jag
            förutsätter att sådana ändringar kommer att genomföras så snart
            som möjligt.
          </note>
          <note type="speaker">
            Anf. 78 INGEGERD ANDERLUND (s):
          </note>
          <note>
            Herr talman! Jag vill först tacka bostadsministern för detta
            positiva svar.
          </note>
          <note>
            Människor vill känna sig trygga på sin ålders höst.
          </note>
          <note>
            Det har stor betydelse för oss allesammans. En maximal brandsäkerhet
            i vårt boende är en del av denna trygghet. Det är därför positivt
            att man nu har börjat arbeta med denna fråga. Det har ju gått
            några år sedan motionen skrevs.
          </note>
          <note>
            Det finns i dag brister på detta område som jag har fått ta del
            av eftersom jag har kontakt med många vårdbiträden från olika
            delar av landet. De ser fram emot att det nu kommer att ställas
            större krav på kommunerna när det gäller brandsäkerheten i de
            olika nya boendeformer som alltmer växer fram.
          </note>
          <note>
            Det är inte heller ovanligt med olyckstillbud. Det finns ju rökare
            även i den äldre generationen. Som regel finns det också en relativt
            liten personal vid alternativa boendeformer, och det medför i
            sin tur större risker.
          </note>
          <note>
            Jag vill än en gång tacka bostadsministern för detta positiva
            svar. Jag hoppas att dessa nya regler och föreskrifter skall komma
            att gälla så snabbt som möjligt ute i kommunerna och att det kommer
            att gå ut en god information till personal, anhöriga och likaså
            till kommunerna.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1990/91:433 om reglerna för statsbidrag till
            handikappanpassning av lokaler
          </note>
          <note>
            Anf. 79 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Karl-Erik Svartberg har frågat socialminister Ingela
            Thalén om det överensstämmer med regeringens strävan att begränsa
            bruket av alkohol och tobak att en organisation som vill förbjuda
            alkohol och tobak i sina lokaler inte skall få statsbidrag till
            handikappanpassning av lokalerna. Enligt gällande arbetsfördelning
            inom regeringen ankommer det på mig att svara på frågan.
          </note>
          <note>
            Svaret är nej. Det är av vikt att samlingslokaler som får statligt
            stöd hålls tillgängliga för varje organisation eller grupp med
            organiserad verksamhet som är verksam inom orten. Generella begränsningar
            i möjligheten att använda lokalen för olika verksamheter bör undvikas.
            Jag anser dock inte att förbud mot rökning och alkoholförtäring
            är att betrakta som en sådan begränsning.
          </note>
          <note type="speaker">
            Anf. 80 KARL-ERIK SVARTBERG (s):
          </note>
          <note>
            Herr talman! Med ett så bra svar kan jag fatta mig kort: Jag
            bugar och tackar.
          </note>
          <note>
            Överläggningen var härmed avslutad.
          </note>
          <note>
            15 § Svar på frågorna 1990/91:442 och 455 om skatteomläggningen
            och idrottsrörelsen
          </note>
          <note>
            Anf. 81 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Bengt Kindbom har med hänvisning till en brevväxling
            mellan mig och Västergötlands idrottsförbund frågat mig om de
            föreslagna åtgärderna i mitt brevsvar står i överensstämmelse
            med gällande skattelagstiftning.
          </note>
          <note>
            Stig Bertilsson har senare ställt samma fråga.
          </note>
          <note>
            Jag besvarar de likalydande frågorna i ett sammanhang.
          </note>
          <note>
            I ett brevsvar till Västergötlands idrottsförbund har jag dels
            klargjort att allmän momsbefrielse för idrottsföreningar inte
            är aktuell, dels redovisat vad som under vissa givna förutsättningar
            kan prövas då föreningar driver egna anläggningar resp. driver
            kommunalt ägda anläggningar.
          </note>
          <note>
            Jag har i brevet angett bl.a. att föreningar som äger en idrottsanläggning
            kan välja att bilda en ekonomisk förening för själva driften av
            denna. Jag anger vidare i brevet, att om en sådan förening blir
            registrerad till mervärdeskatt av skattemyndigheten har man rätt
            att dra av och en skyldighet att ta ut moms. Jag har vidare i
            brevet berört den alltmer förekommande frågan om föreningars drift
            av kommunalt ägd anläggning. Jag har därvid redovisat tankegångar
            som framförts från Kommunförbundet om möjlighet från kommuners
            sida att vid överlåtelse av driften avgränsa omfattningen av denna,
            t.ex. i fråga om vatten, avlopp och sophämtning, varvid kommunen
            direkt svarar för kostnaden inkl. moms för dessa nyttigheter.
            Jag har uppmanat Västergötlands idrottsförbund att ''ta kontakt
            med
          </note>
          <note>
            Kommunförbundets skatteexpert i denna fråga för att sedan kunna
            informera föreningarna''.
          </note>
          <note>
            Jag anser inte att detta strider mot gällande skattelagstiftning.
          </note>
          <note type="speaker">
            Anf. 82 BENGT KINDBOM (c):
          </note>
          <note>
            Herr talman! Jag tackar för svaret på frågan. Jag har inga synpunkter
            på om det är förenligt med gällande lagstiftning att kunna ta
            kontakt med
          </note>
          <note>
            Kommunförbundets skatte- och ekonomiska experter. Det är anmärkningsvärt
            att idrottsministern anger två direkt till skattelagstiftningen
            kopplade vägar för att, som utgångspunkten har varit från idrottsrörelsens
            sida, få en bättre ekonomi.
          </note>
          <note>
            Denna fråga har prövats för Västergötlands idrottsförbund hos
            skattemyndigheten. Från skattemyndighetens sida har man svarat
            att om den ekonomiska föreningen äger idrottsanläggningen och
            hyr ut den till en idrottsförening -- det har skett en ombildning
            till en ekonomisk förening -- kan inte registrering för mervärdeskatt
            ske. Den mervärdeskatt som debiteras den ekonomiska föreningen
            stannar då som en kostnad. Då har egentligen inte något vunnits.
            Den ekonomiska föreningens kostnader måste ju täckas.
          </note>
          <note>
            Det är anmärkningsvärt att frågan om att debitera avgifter som
            kommunen har tagit ut för anläggningarna har kommit fram i den
            allmänna diskussionen. Skattemyndigheten säger direkt att det
            alternativ som departementet rekommenderar -- det uppfattas som
            en rekommendation -- är inte i överensstämmelse med lagen om mervärdeskatt.
            Var inte avsikten från ministerns sida när han svarade på brevet
            att idrottsrörelsen skulle komma i ett bättre ekonomiskt läge?
          </note>
          <note type="speaker">
            Anf. 83 STIG BERTILSSON (m):
          </note>
          <note>
            Herr talman! Jag väckte från början denna fråga i en interpellation
            som jag trodde att statsrådet
          </note>
          <note>
            Lönnqvist skulle svara på. Men den har hänvisats till statsrådet
            Åsbrink som också kommer att besvara den.
          </note>
          <note>
            Jag vill understryka det Bengt Kindbom sade, nämligen att det
            brev som bostadsministern har skrivit till Västergötlands idrottsförbund
            är anmärkningsvärt. Bostadsministern föreslår att svensk idrottsrörelse
            med hjälp av planering och andra åtgärder skall kunna komma undan
            en skattesituation. Jag tycker visserligen att det är rimligt
            att föreningar betalar så litet skatt som möjligt. Vi moderater
            har föreslagit att föreningar skall kunna undantas från moms,
            något bostadsministern vet.
          </note>
          <note>
            Idrottsministern säger i svaret att det som har berört Västergötlands
            idrottsförening är drift av kommunalt ägd anläggning. Men så är
            det inte. Det enda bostadsministern talar om i brevet till
          </note>
          <note>
            Västergötlands idrottsförbund gäller föreningar med egna anläggningar,
            dvs. inte det som nämns i det brev vi talar om i dag.
          </note>
          <note>
            Jag behöver inte utnyttja tiden fullt ut eftersom
          </note>
          <note>
            Bengt Kindbom redan har berört detta. Men jag konstaterar att
            bostadsministern tydligen har insett att idrottsrörelsen har fått
            mycket stryk i skatteomläggningens spår. Man skall väl ändå inte
            behöva uppmana svensk idrott till skatteplanering för att kunna
            bedriva ideell verksamhet?
          </note>
          <note>
            Anf. 84 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Nej, det är inte fråga om att uppmana till skatteplanering.
            För föreningsägda anläggningar har jag anvisat möjligheten, som
            ingalunda är ovanlig inom t.ex. organisationer som sysslar med
            uthyrning av samlingslokaler, att bilda en ekonomisk förening.
            Jag har vidare sagt att man då kan vända sig till skattemyndigheten
            och söka få frågan prövad av myndigheten om det innebär att en
            sådan ekonomisk förening kan bli momsredovisningsskyldig. Det
            är inte skatteplanering, utan det är att vända sig till skattemyndigheten
            för att få saken prövad.
          </note>
          <note>
            Men nu handlar det om kommunalt ägda anläggningar, som föreningar
            i allt större utsträckning uppmanas att ta över driften av. Där
            har jag angivit, vilket Kommunförbundet har fört diskussioner
            om, att man vid ett sådant övertagande skulle kunna undanta det
            som har t.ex. med vatten, el och avlopp att göra. Det är inte
            fråga om att skatteplanera, utan det är fråga om att anvisa för
            idrottsrörelsen att dels vända sig till skattemyndigheten för
            att få en viss fråga prövad, dels ta kontakt med Kommunförbundet
            och dess skatteexpertis för att vidare höra hur de ser på saken
            och sedan informera vidare. Jag har alltså fört vidare uppgifter
            som jag i det sammanhanget har fått från Kommunförbundet.
          </note>
          <note>
            Har ni sedan uppfattat svaret i dess andra moment på ett annat
            sätt än som var avsett, kan jag endast beklaga det. Jag kan gärna
            tillstå att det kanske kunde ha formulerats på ett klarare sätt.
          </note>
          <note type="speaker">
            Anf. 85 BENGT KINDBOM (c):
          </note>
          <note>
            Herr talman! Utgångspunkten för hela diskussionen måste vara
            att idrottsrörelsen skall slippa ifrån den ökade belastning av
            mervärdeskatten som skattereformen har inneburit. Det är därför
            man har vänt sig till bostadsministern. Svar har getts om olika
            sätt att gå till väga, och man har sedan vänt sig till skattemyndigheten.
            Där har man fått besked om att det inte finns någon framkomlig
            väg som kan lösa den akuta situationen ekonomiskt sett.
          </note>
          <note>
            Bildar man en ekonomisk förening måste den i sin tur ta ut avgifter
            för att täcka de egna kostnaderna.
          </note>
          <note>
            Det blir inget tillskott från något annathåll. Därför är det
            bara ett annat sätt att ta ut samma pengar.
          </note>
          <note>
            Men det otrevliga är att idrottsrörelsen och
          </note>
          <note>
            Västergötlands idrottsförbund har uppfattat bostadsministern
            så, att idrottsföreningar skall behöva skatteplanera för att ekonomiskt
            klara verksamheten.
          </note>
          <note type="speaker">
            Anf. 86 STIG BERTILSSON (m):
          </note>
          <note>
            Herr talman! Någon möjlighet för en idrottsförening att göra
            en ekonomisk vinst på det sätt som bostadsministern skisserar
            finns inte.
          </note>
          <note>
            Förutsättningen för att en ekonomisk förening skall bli skattskyldig
            är att den bedriver en verksamhet yrkesmässigt och att föreningen
            har ett vinstsyfte.
          </note>
          <note>
            Det betyder att i första eller andra ledet måste föreningarna
            belastas med dessa kostnader.
          </note>
          <note>
            Vi har inte missuppfattat brevet, bostadsministern.
          </note>
          <note>
            Han beklagar om det är felaktigt formulerat. Men vi har inte
            missuppfattat det. Vi har läst det såsom det är skrivet. Det finns
            inga missuppfattningar hos läsarna i det avseendet.
          </note>
          <note>
            Sedan noterade jag att bostadsministern uppenbarligen tycker
            att det är bra att kommuner tar över föreningars anläggningar.
            Det är allt vanligare att kommuner tar över driften av föreningars
            anläggningar. Det låter som om bostadsministern tycker att det
            är bra. Var det rätt uppfattat?
          </note>
          <note>
            Anf. 87 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Nej, det var inte rätt uppfattat. Det var lika fel
            uppfattat som Bertilsson har uppfattat brevsvaret. Jag sade att
            kommunerna har på många håll byggt anläggningar och äger anläggningar,
            men de vill sedan överföra anläggningarna och framför allt anläggningarnas
            drift till föreningslivet. Det är väl ingen okänd debatt, Bertilsson?
          </note>
          <note>
            Det är inte i denna kammare som tillämpningen av skattelagstiftningen
            skall prövas. Det skall myndigheterna göra. Det går att begära
            förhandsbesked för ett konkret fall hos riksskatteverkets rättsnämnd.
            Det kommer naturligtvis att bli åtskilliga fall i hägnet av en
            ny skattelagstiftning som kommer att behöva föras dit och som
            kommer att prövas innan klarhet kan skapas på olika områden.
          </note>
          <note>
            Jag vill gärna understryka att jag har gett ett klart besked
            om att möjligheterna att undanta idrottsrörelsen från mervärdeskatt
            inte finns.
          </note>
          <note type="speaker">
            Anf. 88 BENGT KINDBOM (c):
          </note>
          <note>
            Herr talman! Enligt min mening hade det varit ärligare om bostadsministern
            hade sagt detta rakt ut. Då hade man sluppit olika tolkningar.
            Vi som arbetar inom idrottsrörelsen som idrottsledare osv.
          </note>
          <note>
            och som skall uppfostra ungdomar till bra medborgare, reagerar
            på samma sätt som följande uttalande från Västergötlands idrottsförbund
            den
          </note>
          <note>
            21 februari: ''Vår reaktion på ovanstående är att våra idrottsföreningar
            inte skall behöva börja skatteplanera för att ekonomisk klara
            verksamheten. Strävan bör istället vara att skapa förutsättningar
            som avlastar våra föreningsledare administrativa åtaganden att
            inkassera skatter och avgifter till statskassan och därmed underlätta
            möjligheterna att bedriva idrottsverksamhet.''
          </note>
          <note>
            Jag tycker att bostadsministern borde ge oss ett rent och rakt
            svar på frågan -- vi skall över huvud taget inte blanda in tillämpningarna
            -- nämligen att det inte finns några vägar för idrottsrörelsen
            att undgå mervärdeskatt, varken som ekonomisk förening eller via
            den kommunala sektorn.
          </note>
          <note type="speaker">
            Anf. 89 STIG BERTILSSON (m):
          </note>
          <note>
            Herr talman! Den här debatten har sin bakgrund i diskussioner
            1990 om skatteomläggningens effekter för idrottsrörelsen. Då lovade
            bostadsministern att motverkande effekter skulle vidtas. Det gjordes
            inte, annat än till vissa delar. Därför har denna diskussion fortsatt.
          </note>
          <note>
            När ministern nu går ut och föreslår olika åtgärder som uppfattas
            som något synnerligen ovanligt, t.o.m. extremt inom idrottskretsar,
            är det ett tecken på att idrottsministern har förstått att detta
            utgör ett stort problem för svensk idrott. Det är då beklagligt
            att en idrottsminister i Sverige behöva säga att man nu väntar
            på besked från RSVs rättsnämnd. Det skall inte behöva vara en
            sådan byråkratisk, krånglig hantering av Sveriges idrottsrörelse.
            Det finns enklare vägar, och vi har försökt att anvisa dem.
          </note>
          <note>
            Jag har litet hopp om att vi är på rätt väg eftersom bostadsministern
            ändå har insett problemet.
          </note>
          <note>
            Anf. 90 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Först och främst vill jag göra klart att det inte
            är fråga om skatteplanering, om man vänder sig till skattemyndigheter
            för att få en viss fråga prövad eller om man uppmanas att ta kontakt
            med Kommunförbundets skatteexpertis för att få höra deras mening
            om en annan fråga. Det handlar om att använda sig av den skattelagstiftning
            som finns och låta skattemyndigheter pröva om det är möjligt med
            en tillämpning eller inte. Det är inte fråga om skatteplanering.
          </note>
          <note>
            Vidare har vi de motverkande åtgärderna.
          </note>
          <note>
            Bertilsson kanske kan dra sig till minnes att regeringen gjorde
            en mycket kraftig markering i anslutning till att årets budgetproposition,
            som möttes med mycket positiva reaktioner från idrottsrörelsens
            sida. De förslagen har Stig
          </note>
          <note>
            Bertilsson och andra möjlighet att återkomma till när de skall
            diskuteras i denna kammare.
          </note>
          <note type="speaker">
            Anf. 91 BENGT KINDBOM (c):
          </note>
          <note>
            Herr talman! Jo, det är ett direkt uttalande i tillämpningsfrågan.
            I brevet anvisas vägar. Där står klart att de var inte framkomliga
            när skattemyndigheten svarade på brevet. Men det var inte nytt,
            eftersom den tillämpningen var känd redan innan skattemyndigheten
            svarade på frågan från Västergötlands idrottsförbund.
          </note>
          <note>
            Detta är en klar antydan om vad idrottsrörelsen bör göra för
            att därmed slippa momsen, och det är alltså fel.
          </note>
          <note type="speaker">
            Anf. 92 STIG BERTILSSON (m):
          </note>
          <note>
            Herr talman! Det är alldeles riktigt att vi återkommer till diskussionen.
            Jag har viss förhoppning om att vi kommer att få framgångar i
            det avseendet. Opinionen har vuxit sig allt starkare mot den behandling
            som idrottsrörelsen har utsatts för.
          </note>
          <note>
            Bostadsministern påpekar att vissa motverkande åtgärder har vidtagits.
            Men likafullt kvarstår fortfarande effekter av skatteomläggningen
            på 300-
          </note>
          <note>
            400 milj.kr., åtminstone per år. Jag tolkar det som att bostadsministern
            tycker att detta är rimligt, eftersom det inte har kommit något
            ytterligare förslag.
          </note>
          <note>
            Anf. 93 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Det är mycket intressant att höra Stig
          </note>
          <note>
            Bertilsson. Han har i dag, och tidigare, försökt göra gällande
            att moderaterna skulle vilja föreslå att idrottsrörelsen slipper
            moms. Men moderaterna föreslår en utredning om det. Det är föga
            heroiskt.
          </note>
          <note>
            Det är lika föga heroiskt som det var när moderaterna för några
            år sedan ville ta bort stödet till ungdomsidrotten, Knatte-stödet,
            1985. Det är lika föga heroiskt som det var när det var borgerligt
            styre i landet och moderaterna i hög grad påverkade politiken.
            Under de åren sjönk anslagen till idrotten realt med drygt 23
            %. Under budgetåren 1983/84--1991/92, som vi nu har lagt fram
            budgetförslag för, då vi socialdemokrater utarbetade budgetarna,
            har anslagen till idrotten realt ökat med drygt 22 %. Detta markerar
            bäst skillnaderna i synsättet på idrottsrörelsens villkor i vårt
            land.
          </note>
          <note type="speaker">
            Anf. 94 STIG BERTILSSON (m):
          </note>
          <note>
            Herr talman! Vi anser att det är rimligt att om det skall göras
            en sådan förändring i skattesystemet som en momsbefrielse innebär,
            måste man börja med en utredning. Men jag kan försäkra att vi
            vågar driva den utredningen fullt ut.
          </note>
          <note>
            Nu återkommer något gammalt och känt, nämligen ungdomsidrotten
            1985. Jag vill klarlägga för kammaren att vi föreslog att kommunerna,
            inte staten, skulle ta hand om det lokala aktivitetsstödet. Det
            handlade om ett minskat statligt anslag i storleksordningen 50-60
            milj.kr. Vi ansåg då att det var möjligt att lägga över detta
            på kommunerna och föreslog att så skulle ske. I dag är situationen
            på grund av den ekonomiska utvecklingen inte densamma. Men det
            är intressant att jämföra de beloppen med det dråpslag som
          </note>
          <note>
            Sveriges regering i dag riktar mot idrotten när man talar om
            300-400 milj.kr. för åtgärder som verkar direkt mot idrotten.
            Bostadsministern jämför 50
          </note>
          <note>
            milj.kr. då med 400 milj.kr. nu.
          </note>
          <note>
            Anf. 95 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Jag tycker att Bertilsson skall tala litet tyst
            om dråpslagen. Riksidrottsförbundet betraktade det som ett oerhört
            dråpslag när moderaterna ville ta bort den statliga delen av det
            lokala aktivitetsstödet. Det var direkt riktat mot ungdomsidrotten.
          </note>
          <note>
            Det var ett lika stort dråpslag när moderaterna realt försämrade
            idrottsanslagen med ungefär 23 %
          </note>
          <note>
            under de år de styrde. Ni moderater drev hårdhänt besparingsåtgärderna
            som så intensivt och hårt drabbade den svenska idrottsrörelsen.
            Tala tyst om dråpslag, Bertilsson, och försök i stället att medverka
            till att den svenska idrottsrörelsen får bra villkor. Göm er inte
            bakom några sorts tankegångar eller uttalanden om att ni vill
            ta bort momsen när ni i själva verket vill tillsätta en utredning.
          </note>
          <note>
            Konkretisera era förslag och visa vad ni egentligen menar. Men
            framför allt, tänk efter hur ni hanterade idrotten de år ni var
            i regeringsställning.
          </note>
          <note type="speaker">
            Anf. 96 STIG BERTILSSON (m):
          </note>
          <note>
            Herr talman! Jag har en känsla av att vi har kommit litet vid
            sidan av huvudfrågan i den här debatten.
          </note>
          <note>
            Om idrottsministern anser att de miljoner som vi tyckte att kommunerna
            skulle betala i stället för staten i bidrag till ungdomsverksamheten
            1985 var ett dråpslag, finns det inte ord för det idrottsministern
            själv går i spetsen för.
          </note>
          <note>
            Sedan påstås det att idrottens läge försämrades under de borgerliga
            regeringsåren. Det har varit olika siffror. Ibland har det varit
            siffror på 10 % och
          </note>
          <note>
            14 %. I dag noterar jag en siffra på 23 %. Den siffran är inte
            underbyggd. Man måste göra en helhetsbedömning av våra åtgärder
            när det gäller skattelättnader och annat. Det brukar idrottsministern
            väva in, och det har han gjort i det nu aktuella sammanhanget.
            Den siffran är inte relevant och inte underbyggd. Det finns faktiskt
            inte ett ord som överensstämmer i en jämförelse mellan det som
            nu åstadkoms för idrotten och våra tidigare förslag.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1990/91:441 om avgiften för vissa av lantbruksnämnderna
            anordnade behörighetskurser
          </note>
          <note type="speaker">
            Anf. 97 Jordbruksminister MATS HELLSTRÖM (s):
          </note>
          <note>
            Herr talman! Jan Hyttring har frågat mig om jag avser att ta
            initiativ till en ändring av regeringens beslut, så att kurskostnaderna
            kan betalas med medel influtna från miljöavgifter för de lantbrukare
            som genomgått behörighetskurser i lantbruksnämndens regi.
          </note>
          <note>
            Lantbruksnämnderna har sedan mitten av 1960-
          </note>
          <note>
            talet bedrivit den utbildning som erfordras för att få använda
            bekämpningsmedel i klass 1, dvs. de farligaste bekämpningsmedlen.
            Fr.o.m. våren 1990
          </note>
          <note>
            krävs det en tredagarsutbildning även för att få använda bekämpningsmedel
            i klass 2. Syftet med utbildningen är att minska såväl riskerna
            med bekämpningsmedel i den yttre miljön och arbetsmiljön som bekämpningsmedelsrester
            i livsmedel. Många av de lantbrukare som har genomgått kursen
            för klass 2-medel har inkommit med ansökningar om ersättning för
            kursavgiften och förlorad arbetsinkomst. De har ansett att kursen
            bör finansieras över miljöavgifterna.
          </note>
          <note>
            Utbildningen för klass 1-medel har varit avgiftsbelagd sedan
            budgetåret 1984/85, då lantbruksnämndernas rådgivning delvis avgiftsfinansierades.
            Kurskostnaderna är dessutom avdragsgilla vid deklarationen.
          </note>
          <note>
            Ersättning för enbart kursavgiften till de ca 20 000
          </note>
          <note>
            personer som genomgått utbildningen för klass 2-
          </note>
          <note>
            medel under 1989 och 1990 skulle innebära en total kostnad på
            ca 10 milj.kr. Jag anser att kostnaden för kursen är en del i
            lantbrukarens kostnader för att kunna driva sitt företag på ett
            miljömässigt bra sätt.
          </note>
          <note>
            I kursen ingår även sådan kunskap som kan förbättra lantbrukarens
            ekonomi, t.ex. val av preparat och dos. Jag anser att miljöavgifterna
            även fortsättningsvis bör disponeras som tidigare har skett och
            att det vore olyckligt om de beslutade forsknings- och rådgivningsprogrammen
            skulle behöva skäras ned.
          </note>
          <note>
            Influtna avgifter skall enligt riksdagens beslut användas till
            utökade insatser i fråga om forskning, rådgivning och miljöförbättrande
            åtgärder. De bör i stor utsträckning kunna användas för sådan
            forskning och rådgivning som kan främja en minskning av behovet
            och användandet av handelsgödsel och bekämpningsmedel i jordbruket.
            Vidare bör speciellt beaktas arbetsmiljön för dem som hanterar
            preparaten.
          </note>
          <note>
            De avgifter som influtit har använts för finansiering av bl.a.
            program för olika miljöåtgärder på jordbrukets område, t.ex. att
            halvera bekämpningsmedelsanvändningen, forskning inom de areella
            näringarna, naturresursforskning och rådgivning om reducerad användning
            av ogräsmedel.
          </note>
          <note>
            Influtna avgifter har således använts till åtgärder som överensstämmer
            med riksdagsbeslutet.
          </note>
          <note>
            Regeringen har senast i propositionen (1990/91:90)
          </note>
          <note>
            om en god livsmiljö redovisat dispositionen av miljöavgifterna
            och åtgärder som föreslås finansieras med sådana influtna avgifter.
            Jag har inte för avsikt att föreslå regeringen att ändra det beslut
            som Jan Hyttring åsyftar och därmed ersätta enskilda personer
            för kostnader för deltagande i behörighetskurser för att få använda
            vissa bekämpningsmedel.
          </note>
          <note type="speaker">
            Anf. 98 JAN HYTTRING (c):
          </note>
          <note>
            Herr talman! Jag ber att få tacka så mycket för svaret, även
            om det naturligtvis inte tillfredsställer mig med tanke på den
            fråga jag ställde. Det som jordbruksministern nu redovisar ger
            på något sätt intrycket att användningen av miljöavgifterna inte
            skulle överensstämma med vad som beskrevs i riksdagsbeslutet.
            Jag tycker för min del att den stämmer synnerligen bra överens
            med ändamålet.
          </note>
          <note>
            Jag vill också påpeka att samtidigt som man införde miljöavgifterna,
            som naturligtvis innebär en kostnad för jordbruksrörelsen, bestämde
            man att kurserna skulle vara avgiftsbelagda. Det måste vara i
            samhällets intresse att så många som möjligt som skall handskas
            med de aktuella preparaten -- det ställs ju krav när det gäller
            vissa preparat att man har genomgått utbildningen -- får en utbildning.
          </note>
          <note>
            Det måste också vara i samhällets intresse att vi därigenom uppnår
            en mindre användning av bekämpningsmedel. Det ingår ju mycket
            rådgivning i kurserna. De leder, hoppas jag, till att man använder
            färre preparat och att miljön förbättras för dem som skall handskas
            med dessa preparat.
          </note>
          <note>
            Det skulle enligt min uppfattning vara synnerligen väl använda
            pengar att bekosta dessa kurser. Jag förstår lantbrukarna, som
            inte alltid har så stora inkomster som jordbruksministern kanske
            föreställer sig, utan ser dubbeleffekten naturligtvis i sitt företag
            av dels kurskostnaden, dels miljöavgifterna. Min förhoppning hade
            ändå varit att jordbruksministern hade varit beredd att ompröva
            beslutet. Det hade nog varit bra för samtliga parter.
          </note>
          <note type="speaker">
            Anf. 99 Jordbruksminister MATS HELLSTRÖM (s):
          </note>
          <note>
            Herr talman! Får jag bara tillägga att jag inte har sagt att
            det här skulle vara oförenligt med ändamålet, men det handlar
            om prioritering. Det här är mycket angelägna medel. 10 miljoner
            skulle behöva skäras bort från någonting annat. Den fördelning
            av användning av miljöavgifterna som regeringen har gjort gäller,
            som jag har sagt, sådana viktiga frågor som forskning, olika program,
            rådgivning och liknande. I så fall skulle man behöva ta bort något
            av dessa program och skära bort 10
          </note>
          <note>
            miljoner. Jag har inte hört att någon skulle ha föreslagit det.
            Det är en prioriteringsfråga för oss att behålla dessa program
            som vi menar är det viktigaste, som vi också har redovisat för
            riksdagen.
          </note>
          <note type="speaker">
            Anf. 100 JAN HYTTRING (c):
          </note>
          <note>
            Herr talman! Jag har naturligtvis bara snabbläst svaret, men
            jag har också noterat att i de svar som vissa lantbrukare har
            fått argumenterar man faktiskt från regeringens sida helt i linje
            med riksdagens beslut. Men sedan kommer på några få rader att
            begäran avslås. Regeringen har naturligtvis gjort sin prioritering
            av hur man skall använda pengarna. En del skulle säkert ha kunnat
            gå till lantbrukarna och fortfarande varit väl använda pengar
            även i konkurrens med de andra programmen. Det här är utan tvivel
            en stor fråga.
          </note>
          <note>
            Men vill man åstadkomma mindre användning av miljögifter, vilket
            jag också vill, skall man alltså stimulera det genom utbildning.
            Då skall man inte utöver miljöavgifterna lägga på kurskostnaden
            för utbildningen.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1990/91:451 om underhållet av vägnätet
          </note>
          <note>
            Anf. 101 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Sten-Ove Sundström har frågat mig om jag är beredd
            att vidta åtgärder, så att underhållet av vägnätet sker på ett
            likvärdigt sätt i hela landet.
          </note>
          <note>
            Bakgrunden till frågan är de anvisningar med regler för underhåll
            och drift av statliga vägar som gavs ut av vägverket den 6 december
            1990.
          </note>
          <note>
            Vägverkets anvisningar innebär till en början att kraven på de
            mest trafikerade vägarna är desamma över hela landet. För övriga
            delar av det statliga vägnätet finns vissa skillnader i kravnivån.
            De utgivna anvisningarna medför emellertid en viss förbättring
            för den norra delen av landet i förhållande till tidigare gällande
            normer.
          </note>
          <note>
            Det vore naturligtvis önskvärt om vi överallt i landet och alla
            tider på året kunde upprätthålla en hög och likvärdig standard
            på alla statliga vägar.
          </note>
          <note>
            Tyvärr varierar förutsättningarna för drift och underhåll av
            dessa vägar högst avsevärt bl.a.
          </note>
          <note>
            beroende på klimatets inverkan.
          </note>
          <note>
            Jag är väl medveten om de drifts- och underhållskostnadsproblem
            som finns i landets norra delar, problem som i sin tur drabbar
            svensk industri. För att förbättra situationen vidtas åtgärder
            på dessa vägar inom ramen för bärighetspaketet. De allt större
            behoven av att hålla en bra vägstandard i dessa delar av landet
            gör att regeringen i tillväxtpropositionen föreslår att ytterligare
            500 milj.kr. avsätts för att delfinansiera ökade insatser för
            att stärka och öka bärigheten på de mindre vägar som i dag slits
            ner av framför allt tunga transporter. Där dessa investeringar
            genomförs kommer också kostnaden för att upprätthålla drifts-
            och underhållsstandarden att bli lägre, och resurser frigörs därigenom
            för åtgärder på andra vägar.
          </note>
          <note>
            Det har för närvarande inte bedömts möjligt att öka anslaget
            till vägarna utöver vad som anges i tillväxtpropositionen. Jag
            ser mot denna bakgrund för närvarande ingen möjlighet att ställa
            andra krav på driften och underhållet av vägnätet än de som vägverket
            har ställt i sina anvisningar, som innebär att huvudvägarna prioriteras
            och får likvärdig standard över hela landet.
          </note>
          <note type="speaker">
            Anf. 102 STEN-OVE SUNDSTRÖM (s):
          </note>
          <note>
            Herr talman! Anledning till att jag ställde denna fråga är att
            jag till min förvåning kunde notera att det i vägverkets anvisningar
            för underhåll och drift fanns skillnader i synen på norra och
            södra delen av landet. Precis som statsrådet säger kan man ha
            viss förståelse för att det på grund av klimatets olika inverkan
            i olika delar av landet kan vara svårare i de norra delarna att
            hålla den standard som är avsedd från början. Men om man redan
            i utgångsläget, på papperet, talar om att man accepterar skillnader,
            kan det misstänkas att myndigheterna ibland ser möjligheter att
            spara in litet pengar i de norra delarna av landet. Jag kan notera
            i statsrådets svar att så inte är fallet, och det är naturligtvis
            glädjande, framför allt är det glädjande att det nu sker vissa
            förbättringar för den norra delen av landet i förhållande till
            tidigare gällande normer. Min förhoppning är att vi ganska snart
            kan se en fullständig likställighet mellan olika områden, så att
            man i reglerna betraktar landets olika delar på samma sätt, även
            om det kan innebära mer pengar för den norra delen av landet av
            orsaker som statsrådet nämnde, tjälskott och liknande.
          </note>
          <note>
            Får jag slutligen säga att det är väldigt bra att regeringen
            i tillväxtpropositionen har föreslagit dessa 500 miljoner för
            att delfinansiera ökade insatser för att stärka vägnätet. Det
            är viktigt för just den norra delen av landet. Genom detta åstadkommer
            man betydligt större likställighet mellan landets olika delar.
          </note>
          <note>
            Anf. 103 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Får jag tillägga att kraven för när åtgärder skall
            sättas in har skärpts för norra Sverige i förhållande till vad
            som har gällt tidigare. När man fastställer kraven på spårdjup
            och tillåtna ojämnheter har skärpning gjorts endast för norra
          </note>
          <note>
            Sverige. Det är detta jag avser med de förbättringar som relativt
            sett sker i norra Sverige i och med de nya anvisningarna.
          </note>
          <note>
            Landet är, beroende på klimatet, indelat i klimatzoner -- en
            för södra, en för mellersta och en för norra Sverige. Vägarna
            är indelade i olika standardklasser dels beroende på trafikflödet
            på vägarna, dels beroende på vägkategorierna.
          </note>
          <note>
            Kraven på drifts- och underhållsstandard varierar med dessa standardklasser
            och kan variera även med hänsyn till klimatzonen. Som exempel
            på detta kan jag nämna att i norra Sverige accepterar vägverket
            i större utsträckning än i södra Sverige att t.ex. fast snö ligger
            kvar på vägarna. Det kan ha ganska rimliga förklaringar, och skillnaderna
            i detta avseende kan betraktas som ringa.
          </note>
          <note>
            Underhållskraven på belagda vägar med mer än
          </note>
          <note>
            4 000 dygnstrafikfordon är lika för hela landet. Det gäller också
            grusvägarna. Där det skiljer sig något är det på belagda vägar
            som trafikeras med mindre än 4 000 dygnsfordon. Det beror i hög
            grad på klimatiska förhållanden.
          </note>
          <note type="speaker">
            Anf. 104 STEN-OVE SUNDSTRÖM (s):
          </note>
          <note>
            Herr talman! Låt mig tacka statsrådet för det kompletterade svaret.
            Jag är övertygad om att vi norrlänningar med lätthet klarar att
            köra på vägar med litet snö på. Vad som oroar oss är om det som
            döljer sig under snön inte betraktas på samma sätt i hela landet.
          </note>
          <note>
            Jag konstaterar att det är på väg åt rätt håll, och det glädjer
            mig. Vi i de norra delarna av landet sätter naturligtvis stort
            värde på att ha ett bra underhåll och vettiga regler som möjliggör
            ett bra underhåll.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.43 på förslag av tredje vice talmannen
            att ajournera frågestunden till kl. 18.00
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            18 § Svar på fråga 1990/91:452 om högskolornas s.k. rörliga resurser
          </note>
          <note type="speaker">
            Anf. 105 Utbildningsminister BENGT GÖRANSSON (s):
          </note>
          <note>
            Fru talman, ärade ledamöter! Gösta Lyngå har frågat mig vad jag
            tänker göra åt vad han anger som missförhållanden i samband med
            fördelning av de s.k. rörliga resurserna inom fakultetsanslagen.
          </note>
          <note>
            Riksdagens och regeringens beslut med anledning av proposition
            1984/85:57 om ny arbets- och tjänsteorganisation för lärare i
            den statliga högskolan innebär att inom varje fakultetsanslag
            medel skall avsättas för att bereda vetenskapligt kompetenta högskoleelektorer
            och högskoleadjunkter tid för forskning.
          </note>
          <note>
            Dessa s.k. rörliga resurser skall avse såväl vad man kallar frontlinjeforskning
            som forskning som mer har karaktär av att stärka den enskilde
            lärarens kompetens.Fördelning av medlen skall ske utifrån en bedömning
            av de sökandes vetenskapliga skicklighet. Mot bakgrund av de skilda
            behov som kan komma i fråga är det dock förståeligt att medel
            kan tilldelas lärare med sinsemellan högst olika meriter. Närmare
            bestämmelser för medelsfördelningen finns i en av regeringen utfärdad
            förordning (SFS 1987:608) om utnyttjande av medel för högskolelektorers
            och högskoleadjunkters forskning.
          </note>
          <note>
            Det ankommer inte på mig att utöva tillsyn över högskolornas
            tillämpning av gällande bestämmelser. Detta åligger universitets-
            och högskoleämbetet. Ämbetet har dessutom fått i uppdrag att följa
            den praxis som utvecklas vid fördelningen av den rörliga resursen.
          </note>
          <note type="speaker">
            Anf. 106 GÖSTA LYNGÅ (mp):
          </note>
          <note>
            Fru talman! Jag får tacka för svaret. Jag vill först påpeka att
            min egen verksamhet har bedrivits inom naturvetenskapliga fakulteten.
            Där har det fungerat ungefär så som statsrådet Göransson har berättat.
            Jag har alltså inte någon som helst invändning mot det som Bengt
            Göransson sade.
          </note>
          <note>
            Jag skall naturligtvis inte gå in på enskilda detaljer, men de
            klagomål jag har hört har gällt andra fakulteter, bl.a. den samhällsvetenskapliga.
            Man har menat att trygghetsaspekterna har vägts in. Jag vill gärna
            höra vad statsrådet har för syn på detta.
          </note>
          <note>
            Det är klart att också trygghetsaspekterna kan vara viktiga,
            men jag förutsätter att de skall tillgodoses på annat sätt än
            genom utnyttjande av de fasta resurserna.
          </note>
          <note type="speaker">
            Anf. 107 Utbildningsminister BENGT GÖRANSSON (s):
          </note>
          <note>
            Fru talman! Jag har i mitt svar redogjort för de principer som
            skall tillämpas. Sedan ankommer det på de lokala organen att göra
            en omsorgsfull fördelning. Detta är också min principiella ståndpunkt.
          </note>
          <note>
            Min respekt för de lokala organens självbestämmande gör att jag
            inte närmare vill utveckla de principer efter vilka de lokala
            organen bör agera -- lika litet som jag brukar åta mig att ta
            ställning till om den ena eller den andra teatergruppen har en
            kvalitet som gör att kulturrådet skall bevilja stöd. Jag menar
            att de lokala myndigheter och organ som har i uppdrag att fördela
            medel måste ta sitt ansvar fullt ut.
          </note>
          <note>
            Om det finns anledning till kritik, är det en riksdagsledamot
            obetaget att utsätta dem som synes brista i sin hantering för
            en kanonad, där man både kräver svar på frågor och angriper det
            system som de lokala organen tillämpar.
          </note>
          <note type="speaker">
            Anf. 108 GÖSTA LYNGÅ (mp):
          </note>
          <note>
            Fru talman! Jag respekterar Bengt Göranssons synsätt, dvs. att
            man inte skall lägga sig i hur universiteten handhar sina ansvarsområden.
            Men om vissa missförhållanden föreligger, finns det då möjlighet
            att ändra på reglerna?
          </note>
          <note>
            För närvarande är de sakkunnigutlåtanden som görs oerhört schematiska.
            Kan det vara motiverat att ha lika strikta regler som gäller för
            offentliga sakkunnigutlåtanden?
          </note>
          <note type="speaker">
            Anf. 109 Utbildningsminister BENGT GÖRANSSON (s):
          </note>
          <note>
            Fru talman! Ja, om det finns belägg för att missförhållandena
            är av sådan art att de motiverar en ganska omfattande byråkrati.
            Jag har haft möjlighet att ta del av en utredning om sakkunnigförfarandet
            vid tillsättning av professurer, så jag vet att det ingalunda
            är någon okomplicerad process. Det tar ibland många år innan en
            professur som har inrättats kan tillsättas.
          </note>
          <note>
            Det innebär ett betydande offentligt granskningsförfarande som
            för den här typen av medel skulle leda till en alltför omfattande
            process, om man inte har belägg för att missförhållandena är av
            den arten att det är nödvändigt med ett sådant förfarande, men
            det har jag inte fått några underrättelser om.
          </note>
          <note type="speaker">
            Anf. 110 GÖSTA LYNGÅ (mp):
          </note>
          <note>
            Fru talman! Nej, jag har inte heller någon sådan kännedom. Jag
            förstår att byråkratin kan bli alldeles för stor. Jag förbehåller
            mig dock rätten att så småningom återkomma om det visar sig att
            jag får ytterligare belägg för dessa missförhållanden.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1990/91:456 om stödet till konsumentorganisationerna
          </note>
          <note>
            Anf. 111 Statsrådet MARGOT WALLSTRÖM
          </note>
          <note>
            (s):
          </note>
          <note>
            Fru talman! Annika Åhnberg har frågat mig om regeringen avser
            att vidta åtgärder för att öka ideella konsumentorganisationers
            möjligheter att i samband med den nya livsmedelspolitiken bevaka
            konsumenternas intressen.
          </note>
          <note>
            Det är angeläget att konsumentorganisationerna har inflytande
            i frågor som rör bl.a.
          </note>
          <note>
            livsmedelspolitiken och matpriserna. Regeringen har tagit fasta
            på detta på olika sätt och kommer även framdeles att göra det.
            Jag kan ge några exempel.
          </note>
          <note>
            Regeringen beslutade den 20 december 1990 att en särskild konsumentberedning
            skall tillsättas med uppgift att kontinuerligt följa och utvärdera
            den livsmedelspolitiska reformen ur ett brett konsumentperspektiv.
          </note>
          <note>
            Regeringen har i årets budgetproposition (prop.
          </note>
          <note>
            1990/91:100, bil. 15, s. 92) föreslagt att stödet till konsumentorganisationerna
            även under nästa budgetår skall uppgå till 2 milj. kr.
          </note>
          <note>
            Konsumentverket stödjer också inom ramen för sin verksamhet ideella
            organisationer. Medel har avdelats för projekt som rör bl.a.
          </note>
          <note>
            livsmedelspolitiken och hushållsekonomiska frågor.
          </note>
          <note>
            Regeringen tog i januari ett initiativ för att öka prismedvetenheten
            hos konsumenterna.
          </note>
          <note>
            Länsstyrelserna fick i uppdrag att ge fackliga organisationer,
            pensionärsorganisationer, andra konsumentorganisationer, lokala
            grupper m.fl.
          </note>
          <note>
            stöd för att de aktivt skall följa prisutvecklingen.
          </note>
          <note>
            Regeringen kommer under våren att redovisa för riksdagen hur
            den lokala konsumentverksamheten har utvecklats under senare år.
            Då kommer också att beröras hur de frivilliga organisationernas
            möjligheter att arbeta med konsumentfrågor kan stärkas ytterligare.
          </note>
          <note>
            Svaret på frågan är sålunda ja.
          </note>
          <note type="speaker">
            Anf. 112 ANNIKA ÅHNBERG (v):
          </note>
          <note>
            Fru talman! Jag ber att få tacka för svaret på min fråga.
          </note>
          <note>
            På fredag är det den internationella konsumentdagen. Årets tema
            är konsumentens rättigheter. Det var nu inte med anledning av
            konsumentdagen som jag ställde min fråga, utan jag ställde frågan
            när jag nåddes av beskedet att de
          </note>
          <note>
            2 miljoner, som riksdagen i anslutning till det livsmedelspolitiska
            beslutet anslog till konsumentorganisationer för att de skulle
            kunna värna konsumenternas intressen i samband med förändringen
            av livsmedelspolitiken, i huvudsak hade gått till mycket stora
            organisationer såsom
          </note>
          <note>
            PRO och fackföreningsrörelsen.
          </note>
          <note>
            Jag tycker att det är mycket bra att dessa organisationer engagerar
            sig i frågor som rör matpriser och matkvalitet, men de här stora
            organisationerna borde ha engagerat sig för länge sedan och kunnat
            finansiera sin verksamhet på annat sätt än genom dessa futtiga
            2 miljoner. Enligt min uppfattning anslogs dessa 2 miljoner till
            konsumentorganisationer som inte har så stora egna resurser till
            förfogande och till den nya konsumentrörelse som är i vardande
            och som har svårt att finansiera t.ex. en konferens eller ett
            seminarium. Jag beklagar att det blev så här. Jag hoppas verkligen
            att de 2 miljoner som är anslagna för nästa budgetår går till
            organisationer som inte har andra möjligheter att finansiera sin
            verksamhet.
          </note>
          <note>
            För övrigt tycker jag att det är bra att regeringen har för avsikt
            att ägna den här frågan stort intresse.
          </note>
          <note>
            Jag hoppas att vi får tillfälle att diskutera de kommunala konsumentrådgivarna
            när regeringen skall lämna redovisning senare i vår.
          </note>
          <note>
            Jag anser emellertid att det råder en viss förvirring när det
            gäller regeringens uppgifter och allmänhetens uppgifter, när regeringen
            ger länsstyrelsen i uppdrag att gå ut och instruera olika organisationer.
            Om regeringen sköter sitt arbete och ger myndigheterna i uppdrag
            att skärpa prisoch konkurrensövervakning, kommer nog konsumentorganisationerna
            att utan bemyndiganden från regeringen sköta sitt arbete.
          </note>
          <note>
            I december fattades beslut om att tillsätta en konsumentberedning.
            Det vore intressant att få höra vad denna beredning har hunnit
            åstadkomma under dessa månader. Vi är redan nu inne i mars.
          </note>
          <note>
            Anf. 113 Statsrådet MARGOT WALLSTRÖM
          </note>
          <note>
            (s):
          </note>
          <note>
            Fru talman! Vad gäller konsumentsverkets fördelning av de 2 milj.kr.
            till projektstöd kan jag nämna att 9 av 14 organisationer har
            ansökt om medel. Konsumentverket har behandlat ansökningar om
            pengar, och jag tycker inte att man kan rikta särskilt mycket
            kritik mot verket för att det skulle ha dragit ut på tiden. Man
            har skött det här på ett korrekt sätt.
          </note>
          <note>
            Det handlar bl.a. om större projekt av den typ som
          </note>
          <note>
            Annika Åhnberg nämnde och som gäller LO och
          </note>
          <note>
            PRO. Man har tagit hänsyn till hur bärkraftiga de här projekten
            bedöms vara, hur effektivt organisationerna kan administrera dem
            och om resultat kan uppnås. Jag tycker att det är riktigt att
            man gör dessa bedömningar och att man inte i första hand låter
            dessa pengar förstärka organisationernas kanslier utan ser till
            att de skall komma konsumenterna till godo. Man skall också veta
            att LO och PRO här gör mycket stora egna satsningar.
          </note>
          <note>
            Men medlen har också kommit Svenska
          </note>
          <note>
            Konsumenters riksförbund till godo. Det är en alldeles nybildad
            organisation, som härigenom får chansen att pröva sin projektidé.
            När man går igenom vilka organisationer som har ansökt och till
            vad, tycker jag alltså att det verkar vara en mycket bra fördelning
            av de här medlen. Jag tycker inte heller att det är orimligt att
            det faktum att man har en god organisation och kan nå ut faktiskt
            ger dem vissa fördelar.
          </note>
          <note>
            Man tycker alltid att man skulle vilja ha mera pengar, men i
            det rådande statsfinansiella läget tycker jag att det är mycket
            positivt med de 2
          </note>
          <note>
            milj.kr. och att detta stöd kan fortsätta.
          </note>
          <note type="speaker">
            Anf. 114 ANNIKA ÅHNBERG (v):
          </note>
          <note>
            Fru talman! Vad den konsumentberedning som man i december beslutade
            om har uträttat fick jag inget svar på.
          </note>
          <note>
            Jag vill vidare säga att jag inte delar statsrådets uppfattning
            att det är myndighetens sak att bedöma hur stabila organisationerna
            är eller hur bärkraftiga projekt de presenterar. Det inger mig
            en litet olustig känsla när man på det sättet värderar dessa konsumentorganisationers
            ansökningar om pengar.
          </note>
          <note>
            Det är kanske just de litet våghalsiga projekten, som inte rimmar
            så väl med regeringens eller med konsumentverkets konsumentpolitiska
            uppfattningar, som i första hand skall ha stöd. Jag får en känsla
            av att man vill ge bidrag till de tama konsumentorganisationerna,
            som man vet var man har. Det är inte precis det som vi är i behov
            av i vårt land, utan vi behöver en tuff konsumentrörelse.
          </note>
          <note>
            Jag hoppas i alla händelser att man när det gäller den fortsatta
            fördelningen av dessa resurser skall våga sig på att anslå dem
            till litet djärva projekt. Jag tycker också att man dessförinnan
            skall sprida information ordentligt, så att även små organisationer
            vet om att dessa pengar finns.
          </note>
          <note>
            Anf. 115 Statsrådet MARGOT WALLSTRÖM
          </note>
          <note>
            (s):
          </note>
          <note>
            Fru talman! Man skall självfallet gå ut med information om att
            det går att ansöka om dessa pengar, men jag tycker att det här
            görs en orättvis beskrivning. Hur skulle man annars dela ut pengarna?
            Det har ju i ansökningarna gjorts anspråk på bidrag från 1,7 miljoner
            och ned till
          </note>
          <note>
            10 000 kr. Det är en felaktig beskrivning att man skulle ge till
            de tama organisationerna eller att man inte vill nå resultat.
            Hur skall fördelningen av den här typen av medel egentligen göras?
          </note>
          <note>
            Jag tycker inte att man kan säga att konsumentverket skulle vara
            tamt eller inte skulle se till konsumenternas intressen. Här har
            man bedömt om medlen faktiskt kommer konsumenterna till godo och
            inte bara t.ex. bidrar till att bygga upp ett kansli. Det är den
            inriktningen som man vill ge dessa projektpengar.
          </note>
          <note type="speaker">
            Anf. 116 ANNIKA ÅHNBERG (v):
          </note>
          <note>
            Fru talman! Jag delar uppfattningen att dessa pengar inte skall
            användas för administrativt arbete utan skall gå till konkreta
            projekt, som syftar till att värna om konsumenternas intressen
            under den omställningsperiod när vi får en ny livsmedelspolitik.
            Men jag måste säga att jag tycker att det är märkligt att stora
            organisationer som LO
          </note>
          <note>
            och PRO, som är väl etablerade och har gott om resurser, i varje
            fall i jämförelse med många små organisationer, först nu när man
            har de 2
          </note>
          <note>
            miljonerna att ansöka om, skall komma på den här tanken. Jag
            tycker faktiskt att man hellre skulle ha satsat på den nya konsumentrörelsen.
            Med tanke på att det handlar om knappa resurser och att man måste
            göra prioriteringar tycker jag att dessa stora organisationer
            kunde ha klarat sig på egen hand och att man borde ha valt att
            använda dessa nya pengar på ett annat sätt.
          </note>
          <note>
            Förmodligen kommer vi inte längre med den här diskussionen, men
            jag hoppas i varje fall att det skall spridas kunskap om att dessa
            medel finns och även att de skall komma till användning på ett
            annat sätt än vad som har skett i det här fallet.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1990/91:454 om förordnande av god man för
            föräldralösa flyktingbarn
          </note>
          <note type="speaker">
            Anf. 117 Statsrådet MAJ-LIS LÖÖW (s):
          </note>
          <note>
            Fru talman! Berith Eriksson har frågat mig vad jag kommer att
            göra för att underåriga som inte har någon rättsförmåga får en
            god man som kan vårda barnets angelägenheter.
          </note>
          <note>
            Regler om förordnande av god man finns i föräldrabalken. God
            man skall förordnas för personer under 18 år om behov föreligger.
          </note>
          <note>
            Enligt statens invandrarverks föreskrifter skall polismyndigheten
            efter grundutredning meddela invandrarverket att ett ensamt barn
            har kommit till
          </note>
          <note>
            Sverige. Om god man skall förordnas skall handläggaren på statens
            invandrarverk genast anmäla detta till överförmyndaren i den kommun
            där barnet vistas. Skyndsam handläggning skall yrkas. Stockholms
            tingsrätt förordnar sedan den gode mannen efter ansökan från överförmyndaren.
          </note>
          <note>
            Statens invandrarverk utfärdade den 1 mars i år nya föreskrifter
            om hur gällande regler skall tillämpas beträffande utländska underåriga
            i Sverige.
          </note>
          <note>
            Presumtionen är att behov av god man föreligger för ensamma flyktingbarn.
          </note>
          <note>
            Även jag är medveten om att det i enstaka fall har förekommit
            att god man inte har förordnats inom rimlig tid. Detta har i första
            hand sin grund i svårigheter att få tag på gode män.
          </note>
          <note type="speaker">
            Anf. 118 BERITH ERIKSSON (v):
          </note>
          <note>
            Fru talman! Jag ber att få tacka för svaret. Orsaken till frågan
            var en upplevelse som jag hade när jag besökte en flyktingsluss
            i Enköping. Jag blev litet upprörd eftersom det där fanns en tioårig
            flicka som hade varit i Sverige fyra månader och som ännu inte
            hade fått någon god man. Vad som var mer upprörande var att förläggningschefen
            inte ens visste vad det var för kön på barnet. Han kallade henne
            för pojke, inte bara vid ett utan vid flera tillfällen.
          </note>
          <note>
            Jag gick vidare och studerade Röda korsets undersökning för några
            år sedan, där man framhöll att många barn saknar god man. Nyligen
            fick jag i min hand en alldeles ny rapport från socialstyrelsen,
            där det sägs att enligt den undersökning som man har gjort 60
            % av barnen har god man. Rapporten vittnar även om att det råder
            en stor förvirring och stor okunskap om vilka regler och lagar
            som gäller och om vilka som har ansvaret för att barnet får en
            god man.
          </note>
          <note>
            Jag undrar vilka åtgärder invandrarministern tänker vidta i det
            här fallet. Omständigheterna pekar på att det måste vidtas åtgärder
            för att avhjälpa bristerna i ansvarsfördelningen mellan socialtjänsten
            och andra inblandade myndigheter liksom även i ansvarsfördelningen
            inom socialtjänsten. Det har också visat sig vara problem förenade
            med förfarandet vid ansökan om byte av god man när barnet flyttas
            till ett nytt ställe.
          </note>
          <note type="speaker">
            Anf. 119 Statsrådet MAJ-LIS LÖÖW (s):
          </note>
          <note>
            Fru talman! Det är mycket riktigt så att också denna fråga uppmärksammades
            i den rapport som socialstyrelsen nyligen har lämnat efter ett
            uppdrag från regeringen att kartlägga flyktingbarnens situation.
            Delrapporten handlade just om ensamma flyktingbarn. Självfallet
            har vi också uppmärksammat det förhållandet att det kanske inte
            alltid går så fort att få fram en god man som hade varit önskvärt.
            Det kan delvis bero på svårigheterna att få människor att ställa
            upp som gode män. En av anledningarna härtill kan vara språksvårigheter.
            Den gode mannen får inte vara ombudet och inte heller den tilltänkte
            vårdnadshavaren, utan det skall vara en tredje person.
          </note>
          <note>
            Rädda barnen har uppmärksammat detta och har nu bestämt sig för
            att försöka hjälpa till att få fram fler gode män. Jag tycker
            att det är utomordentligt positivt.
          </note>
          <note>
            Jag vill också peka på att vi tycker att det i ganska klara bifallsärenden
            kanske ändå är bättre att fatta beslutet om bifall i samband med
            uppehållstillståndet än att avvakta med det bara för att få fram
            en god man. Då får man i stället förordna om en god man när uppehållstillståndet
            är klart.
          </note>
          <note type="speaker">
            Anf. 120 BERITH ERIKSSON (v):
          </note>
          <note>
            Fru talman! Sedan är det ju också fråga om hur många gånger barnet
            skall placeras, innan det får en slutlig eller mer varaktig placering.
            För det här barnet var det den andra placeringen på två slussar.
          </note>
          <note>
            I det här enskilda fallet hade jag också kontakt med socialtjänsten
            som ställde sig mycket frågande när det gällde vilket ansvar man
            hade. Därför tycker jag att det är helt klart att socialstyrelsen
            har rätt när den säger att det råder oklarhet. Av den anledningen
            borde det ju gå ut information till landets olika kommuner.
          </note>
          <note type="speaker">
            Anf. 121 Statsrådet MAJ-LIS LÖÖW (s):
          </note>
          <note>
            Fru talman! Det här är ju en fråga som har uppmärksammats i rapporten
            om enskilda flyktingbarn, men saken ligger vid sidan av det som
            det nu handlar om. Jag har utomordentligt svårt att utveckla det
            hela i en replik på en minut. Jag kan emellertid försäkra Berith
            Eriksson att vi följer problemet med mycket stor uppmärksamhet
            och att vi också förväntar oss att socialstyrelsen ger landets
            kommuner råd och anvisningar om hur frågan skall hanteras.
          </note>
          <note type="speaker">
            Anf. 122 BERITH ERIKSSON (v):
          </note>
          <note>
            Fru talman! Detta låter bra. Frågan gällde i alla fall oklarhet
            beträffande god man.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1990/91:453 om förläggningen av flyktingbarn
          </note>
          <note type="speaker">
            Anf. 123 Statsrådet MAJ-LIS LÖÖW (s):
          </note>
          <note>
            Fru talman! Berith Eriksson har frågat mig vilken levnadsstandard
            jag anser att ett flyktingbarn skall ha i Sverige. Av frågan framgår
            att Berith Eriksson syftar på barnens förhållanden på flyktingförläggningar.
          </note>
          <note>
            Det är viktigt att barn och föräldrar på utredningsslussar och
            förläggningar tas emot på ett värdigt sätt och ges det stöd som
            behövs i deras ofta svåra situation. Barnens behov måste särskilt
            uppmärksammas. Invandrarverket har också på många olika sätt tagit
            initiativ i denna riktning.
          </note>
          <note>
            Bl.a. har verket tagit fram riktlinjer och ramar för barn- och
            fritidsverksamheten. Hur verksamheten utformas mera i detalj måste
            avgöras på den enskilda förläggningen utifrån lokala förutsättningar.
          </note>
          <note>
            Den övergripande målsättningen för verksamheten på slussar och
            förläggnigar är att dels i samarbete med föräldrarna ge barnen
            stöd och stimulans i den personliga utvecklingen samt möjlighet
            att orientera sig i det nya samhället, dels stödja och stärka
            föräldrarna i deras föräldraroll och få dem och barnen att fungera
            tillsammans och känna trygghet hos varandra samt motverka den
            splittring i familjen som kan uppstå i en exilsituation.
          </note>
          <note>
            Självfallet strävar man också efter att kunna driva verksamheten
            i goda lokaler.
          </note>
          <note>
            Det är min bestämda uppfattning att förhållandena på förläggningarna
            också i praktiken i huvudsak är mycket bra. Verksamheten drivs
            oftast av kunnig och engagerad personal i funktionella lokaler.
            Med så många förläggningar spridda över stora delar av landet
            är det dock naturligt att standarden varierar lokalt. Den stora
            asylinvandringen under senare år har ställt stora krav på en snabb
            utbyggnad av förläggningsverksamheten. Det har i vissa fall lett
            till att invandrarverket har tvingats söka provisoriska lösningar.
            Invandrarverket arbetar dock kontinuerligt med förbättringar både
            vad gäller verksamhet och lokaler. De sämsta förläggningarna förbättras
            eller läggs ner. Om
          </note>
          <note>
            Berith Erikssons fråga grundar sig på egna erfarenheter om missförhållanden
            i enskilda fall är det därför viktigt att invandrarverket informeras,
            så att det kan vidta åtgärder.
          </note>
          <note>
            Inom kort kommer socialstyrelsen att redovisa regeringsuppdraget
            att närmare följa utvecklingen av det psykiska och fysiska hälsoläget
            för flyktingbarn i Sverige. Där kommer också att ingå ett avsnitt
            om barn på förläggningar.
          </note>
          <note>
            Redovisningen kommer att studeras inom regeringskansliet.
          </note>
          <note type="speaker">
            Anf. 124 BERITH ERIKSSON (v):
          </note>
          <note>
            Fru talman! Tack för svaret!
          </note>
          <note>
            Som invandrarministern antog i sitt svar grundar sig naturligtvis
            min fråga på egna upplevelser. Jag har varit på många slussar
            och förläggningar och sett många som är bra. Men i Enköping rör
            det sig om ett gammalt stadshotell med trapphus, smala korridorer
            och fyra våningar. Det finns inga som helst lekmöjligheter för
            de små barnen. Skolbarnen fick den 15 januari börja skolverksamhet,
            men för de små barnen fanns det varken lokal eller organiserad
            verksamhet. Även om man är tvungen att vidta provisoriska lösningar,
            borde det kunna ordnas provisoriska lokaler för barnen att leka
            i.
          </note>
          <note>
            Går man till exempelvis artiklarna 31 och 27 i barnkonventionen,
            kan man läsa om rätten för varje barn till den levnadsstandard
            som krävs för barnets fysiska, psykiska, andliga, moraliska och
            sociala utveckling. I artikel 31 står det att man skall erkänna
            barnets rätt till vila och fritid samt till lek och rekreation,
            anpassat till barnets ålder. Man frågar sig därför om bestämmelserna
            skall gälla även för asylsökandes barn som vistas i landet, eller
            om vi skall göra undantag för asylbarnen.
          </note>
          <note type="speaker">
            Anf. 125 Statsrådet MAJ-LIS LÖÖW (s):
          </note>
          <note>
            Fru talman! Vi skall inte göra något undantag när det gäller
            asylbarnen, men jag sade redan i mitt svar, att eftersom vi har
            haft mellan 50 000 och
          </note>
          <note>
            60 000 asylsökande på ett och ett halvt år, fick invandrarverket
            ta till en hel del provisoriska lösningar, som naturligtvis inte
            var vad man hade önskat sig. Jag tycker inte att det finns någon
            anledning att påstå någonting annat. Många gånger har jag också
            hävdat att det säkert blivit en del dåliga lösningar.
          </note>
          <note>
            Det som jag nu sagt var ju också en av orsakerna till att vi,
            inte minst på grund av den stora tillströmningen hösten 1989,
            stod inför en situation då vi hade svårt att klara ett värdigt
            mottagande.
          </note>
          <note>
            Det var ju därför som regeringen fattade det av
          </note>
          <note>
            Berith Eriksson och många andra mycket hårt kritiserade beslutet
            den 13 december 1989 om inskränkning av asylrätten.
          </note>
          <note>
            Nu har emellertid invandrarverket kunnat börja planera att lägga
            ned förläggningar, eftersom väntetiderna har minskat och genomströmningen
            på förläggningarna ökat.
          </note>
          <note>
            Det var synd att det inte av frågan framgick att det gällde just
            Enköpingsförläggningen. Jag skall gärna ta reda på och meddela
            Berith Eriksson hur invandrarverket ser på just
          </note>
          <note>
            Enköpingsförläggningens fortbestånd, om förläggningen hör till
            dem som man planerar att avveckla först. Tydligen är inte förläggningen
            enligt
          </note>
          <note>
            Berith Eriksson av bra kvalitet.
          </note>
          <note type="speaker">
            Anf. 126 BERITH ERIKSSON (v):
          </note>
          <note>
            Fru talman! Enligt de uppgifter som förläggningschefen gav planerar
            man att riva förläggningen 1992, vilket jag tycker är helt oacceptabelt.
            Jag tycker att man kan ha vuxna i förläggningen men inte små barn.
            Standard behöver ju inte handla om enbart materiell standard.
            Det måste finnas s.k. känslomässig standard, lekutrymme och personal
            som engagerar sig för barnen. Förläggningschefen visste inte ens
            hur många barn som fanns i förläggningen. Han gissade att det
            var mellan 10 och 20. Vid ett senare tillfälle när jag träffade
            en man, som av ideella och humanitära skäl vistades i förläggningen
            varje dag, eftersom han tyckte att han behövdes där, fick jag
            veta att det fanns nära 30 barn. Jag var verkligen inte nöjd.
          </note>
          <note type="speaker">
            Anf. 127 Statsrådet MAJ-LIS LÖÖW (s):
          </note>
          <note>
            Fru talman! Det är invandrarverket som har ansvaret. Jag vill
            understryka detta för att inte bli anklagad för ministerstyre.
            Men jag kan väl säga, att det, även om förläggningen kommer att
            bestå fram till åtminstone det här årets slut, kanske blir möjligt
            för invandrarverket att när trycket på förläggningsverksamheten
            lättar placera just barnfamiljerna någon annanstans.
          </note>
          <note type="speaker">
            Anf. 128 BERITH ERIKSSON (v):
          </note>
          <note>
            Fru talman! Vi hade också en sluss i Älvkarleby.
          </note>
          <note>
            Även där rörde det sig om en hotellbyggnad.
          </note>
          <note>
            Personalen ansträngde sig oerhört för att tillgodose barnens
            behov. Samtidigt ansträngde sig personalen för att så snart som
            möjligt kunna placera just barnfamiljerna någon annanstans. Jag
            fick klart för mig att man inte arbetade på samma sätt vid den
            här slussen.
          </note>
          <note>
            Överläggningen var härmed avslutad.
          </note>
          <note>
            22 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1990/91:Ub40--Ub79 till utbildningsutskottet
          </note>
          <note>
            1990/91:T8--T71 till trafikutskottet
          </note>
          <note>
            1990/91:Jo39--Jo59 till jordbruksutskottet
          </note>
          <note>
            1990/91:N18--N48 till näringsutskottet
          </note>
          <note>
            1990/91:A16--A22 till arbetsmarknadsutskottet
          </note>
          <note>
            1990/91:Bo25 och Bo26 till bostadsutskottet
          </note>
          <note>
            23 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1990/91:118 Förslag till lag om särskild kontroll av vissa utlänningar,
            m.m.
          </note>
          <note>
            1990/91:122 Biskoparna i kyrkomötet, m.m.
          </note>
          <note>
            Motionerna
          </note>
          <note>
            med anledning av prop. 1990/91:96 Statsbidrag till missbrukarvård
            och ungdomsvård m.m.
          </note>
          <note>
            1990/91:So43 av Sten Svensson m.fl. (m)
          </note>
          <note>
            1990/91:So44 av Daniel Tarschys m.fl. (fp)
          </note>
          <note>
            1990/91:So45 av Lars Werner m.fl. (v)
          </note>
          <note>
            1990/91:So46 av Hans Göran Franck m.fl. (s)
          </note>
          <note>
            1990/91:So47 av Rosa Östh m.fl. (c)
          </note>
          <note>
            24 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 11 mars
          </note>
          <note type="speaker">
            1990/91:165 av Barbro Westerholm (fp) till statsrådet Maj-Lis
            Lööw om homosexuella flyktingar:
          </note>
          <note>
            Homosexuella har som få andra under seklernas lopp varit utsatta
            för fördomar, diskriminering och förföljelse. I Nazityskland drabbades
            homosexuella av samma hänsynslösa behandling som judarna.
          </note>
          <note>
            Tusentals homosexuella togs av daga i koncentrationslägren.
          </note>
          <note>
            Förföljelserna fortsätter också i vår tid. I Iran är homosexualitet
            belagt med dödsstraff. I ungefär hälften av USAs stater är homosexualitet
            straffbart liksom i Sovjetunionen, republiken Irland,
          </note>
          <note>
            Rumänien och ett stort antal utomeuropeiska länder.
          </note>
          <note>
            Frågan om asylrätt har behandlats i utredningen av de homosexuellas
            situation i samhället.
          </note>
          <note>
            Utredningen ansåg att homosexuella borde kunna omfattas av begreppet
            ''tillhörighet till viss samhällsgrupp'' enligt flyktingdefinitionen
            i 3 §
          </note>
          <note>
            utlänningslagen (1980:376). I prop. 1986/87:124
          </note>
          <note>
            framhöll föredragande statsrådet att ''Som framgår av 31 § utlänningsförordningen
            (1980:377) kan en person beviljas uppehållstillstånd om detta
            är motiverat av humanitära skäl. Enligt praxis gäller detta bl.a.
            i sådana fall då en person i sitt hemland förföljs på grund av
            homosexualitet. Denna bestämmelse bör liksom hittills tillämpas
            i en generös anda. Jag ser inte skäl till ytterligare bestämmelser.''
            Riksdagen anslöt sig till statsrådets bedömning.
          </note>
          <note>
            Vid en frågestund den 19 februari uttalade statsrådet Maj-Lis
            Lööw att ''Enbart den omständigheten att sökanden är homosexuell
            utgör ej grund för asyl. Riskerar sökanden allvarlig förföljelse
            på grund av sin sexuella läggning, kan emellertid uppehållstillstånd
            beviljas''. Samtidigt har homosexuella nekats asyl trots att de
            bevisligen riskerar förföljelse i sitt eget land.
          </note>
          <note>
            Detta innebär att man frångått riksdagens beslut om generös tillämpning
            av uppehållstillstånd av humanitära skäl. Jag vill därför fråga
          </note>
          <note>
            1) vad är skälet till att man frångått de av riksdagen godtagna
            principerna?
          </note>
          <note>
            2) är regeringen beredd att ändra dagens rutiner till dem som
            riksdagen godtog 1987?
          </note>
          <note>
            25 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 11 mars
          </note>
          <note type="speaker">
            1990/91:462 av Lars Leijonborg (fp) till utrikesministern om
            de albanska flyktingarna:
          </note>
          <note>
            Ett stort antal albanska flyktingar har de senaste dagarna kommit
            till Brindisi i Italien. Enligt pressrapporter lämnar det italienska
            mottagandet av dessa flyktingar mycket i övrigt att önska.
          </note>
          <note>
            Endast efter vädjan från FNs flyktingkommissarie har vissa minimala
            åtgärder vidtagits. Ett stort antal av dem som kommit hotas av
            avvisning till
          </note>
          <note>
            Albanien. Italienska militärfartyg uppges patrullera kusten för
            att hindra nya fartyg med flyktingar att nå Brindisi. Det italienska
            uppträdandet är otillständigt. Albanien är Europas hårdaste diktatur
            och flyktingar därifrån har rätt att få en fristad i andra länder.
          </note>
          <note>
            Jag vill därför fråga utrikesministern:
          </note>
          <note>
            Har utrikesministern för avsikt att vidta någon åtgärd för att
            söka förmå de italienska myndigheterna att ändra sin inställning
            till albanska flyktingar?
          </note>
          <note>
            26 § Kammaren åtskildes kl. 18.30.
          </note>
          <note>
            Förhandlingarna leddes
          </note>
          <note>
            av tredje vice talmannen från sammanträdets början t.o.m. ajourneringen
            kl. 16.43 och
          </note>
          <note>
            av förste vice talmannen därefter till sammanträdet slut.
          </note>
        </div>
      </body>
    </text>
  </TEI>
</teiCorpus>
