<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--7</head>
          <docDate when="1990-10-11 00:00:00">1990-10-11 00:00:00</docDate>
        </div>
      </front>
      <body>
        <div>
          <note>
            1 § Allmänpolitisk debatt
          </note>
          <note>
            (forts. från prot. 6)
          </note>
          <note>
            Ekonomisk politik
          </note>
          <note type="speaker">
            Anf. 1 Finansminister ALLAN LARSSON:
          </note>
          <note>
            Herr talman! För ett par år sedan var jag inbjuden att medverka
            i en konferens i den amerikanska kongressen. Den handlade om arbete
            och företagande i Sverige. Det var ett av de många inslagen i
            Sverigejubileet i Amerika. Vi som var där fick på Sveriges vägnar
            ta emot mycket beröm av de amerikanska ekonomerna och politikerna.
            Sverige hade vänt pessimismen till optimism.
          </note>
          <note>
            Budgetunderskottet hade ersatts av balans.
          </note>
          <note>
            Industrin hade byggts ut och moderniserats, och arbetslösheten
            hade pressats ned. De amerikanska bedömarna var imponerade.
          </note>
          <note>
            I dag är bilden av Sverige en annan. Den internationella nyhetsförmedlingen
            tar mera fasta på våra problem, inflationen, lönebildningen och
            den svaga tillväxten. Det är ofrånkomligt. Men jag skulle ändå
            vilja vända på bilden av Sverige.
          </note>
          <note>
            Då, för två år sedan, när ekonomerna gav oss beröm, borde vi
            egentligen ha blivit utsatta för kritik för att vi vilade på lagrarna.
            Nu, när kritiken får stort utrymme, borde vi egentligen få rejäl
            uppmärksamhet för de stora och viktiga förändringar, de strukturella
            förändringar, som nu genomförs och som kommer att ge oss en starkare
            ekonomi under kommande år.
          </note>
          <note>
            Jag vill med detta på intet sätt förringa de problem som vi nu
            brottas med, men jag vill ändå ge ett perspektiv som kan vara
            nyttigt för den debatt som vi skall föra här i riksdagen i dag.
            Det är lätt, alltför lätt, att fångas av dagsläget, att förlora
            perspektivet och missa morgondagens möjligheter.
          </note>
          <note>
            Jag vill gärna inleda debatten genom att redovisa hur regeringen
            ser på det ekonomiska läget och på den ekonomiska politik som
            måste föras. Jag skall göra det på grundval av den prognos som
            vi publicerar i dag och på det material som långtidsutredningen
            tidigare lagt fram och som är grunden för den ekonomisk-politiska
            propositionen.
          </note>
          <note>
            Den ekonomiska aktiviteten försvagas, på det sätt som vi kunde
            förutse redan i våras. Till det kommer nu effekterna av konflikten
            i Mellanöstern. Den utgör en tung börda på Sveriges ekonomi. Vår
            tillväxt stannar i år vid en enda procent. Nästa år skapar vi
            över huvud taget inga nya resursr, om vi inte snabbt kan bryta
            jakten mellan löner och priser.
          </note>
          <note>
            Allt vill vi göra under de närmaste åren måste därför underordnas
            den stora uppgiften att återskapa vår ekonomiska styrka. Varje
            beslut om nya åtaganden blir en skrift i vatten, om vi inte klarar
            av denna, den grundläggande uppgiften att skapa nya resurser.
            Vi måste använda de kommande åren för att låta omvärlden hinna
            i kapp
          </note>
          <note>
            Sveriges kostnader. Vi måste ge Sverige chansen att hinna i kapp
            andra länders konkurrenskraft.
          </note>
          <note>
            I klartext innebär detta långtgående restriktioner för lönebildningen,
            för statens utgiftsprogram samt för kommunernas och landstingens
            åtaganden. I
          </note>
          <note>
            klartext innebär det samtidigt stora krav på en energipolitik,
            en Europapolitik, en näringspolitik och en arbetsmarknadspolitik,
            som främjar tillväxten.
          </note>
          <note>
            Lönekostnaderna har ökat lika mycket på ett år som de gör på
            två år i våra konkurrentländer. På tre år har lönekostnaderna
            ökat med 28--30 %, medan de ökat med 14 % i Västtyskland eller
            med 15--
          </note>
          <note>
            17 % i Danmark och Norge, för att nu ta några näraliggande exempel.
          </note>
          <note>
            Men det mesta av de stora löneökningarna har varit inflationen.
            Reallönerna har på dessa tre år bara ökat med ca 2 % i Sverige.
            Resten är bara luft i lönekuverten, men en tung börda på de företag
            som är utsatta för internationell konkurrens. Det är löneökningar
            som tillkommit inte bara genom avtal utan också genom lokal löneglidning.
            Det är kostnader som arbetsgivarna accepterat och som visar att
            arbetsgivarna inte klarat sin uppgift.
          </note>
          <note>
            Detta leder till att arbetstillfällen omfördelas från
          </note>
          <note>
            Sverige till utlandet. Vi har tappat mer än 20 000
          </note>
          <note>
            jobb i industrin enbart under första halvåret. Vi får nu varje
            vecka nya besked om företag som skär ner produktionen i Sverige.
            Jag anser att det är en dålig fördelningspolitik att omfördela
            arbetstillfällen från Sverige till utlandet. Därför måste kostnadsutvecklingen
            brytas.
          </note>
          <note>
            I våras kunde vi här i riksdagen med bred majoritet besluta om
            riktlinjer för den ekonomiska politiken.
          </note>
          <note>
            Det var ett viktigt beslut. Det bidrog till att skapa klarhet
            om den ekonomiska utvecklingen. Det innebar en förstärkning av
            finanspolitiken. Det medverkade bl.a. till att de höga räntorna
            kunde börja pressas ned. Sedan dess har konflikten i
          </note>
          <note>
            Mellersta Östern inträffat. Den har drivit upp oljepriset, spätt
            på inflationen och bromsat den ekonomiska tillväxten över hela
            världen.
          </note>
          <note>
            Vilka slutsatser kan vi dra för vår del? Det har från en del
            håll sagts att det nu skulle vara dags att släppa efter på finanspolitiken.
            Jag vill bestämt avvisa alla sådana tankar. Finanspolitiken måste
            bedrivas med fasthet och konsekvens. Den måste vara fortsatt stram.
            Därför har vi avvisat förslag om stora skattelättnader, som flitigt
            förekommit i debatten, förslag som saknar finansiering.
          </note>
          <note>
            När det gäller bensinpriset har vi kunnat anvisa en ansvarsfull
            finansiering, och valt en form som ger goda effekter för dem som
            bäst behöver en lättnad, alla som har långa resor till och från
            arbetet. Detta förslag kan därmed väl förenas med en stram finanspolitik.
            För innevarande budgetår är statsbudgeten balanserad och denna
            inriktning skall fullföljas i nästa års statsbudget.
          </note>
          <note>
            Målet för budgetpolitiken är att hävda välfärden och samtidgt
            minska de offentliga utgifternas andel av BNP för att på sikt
            sänka skattetrycket.
          </note>
          <note>
            Utgifternas andel har minskat från rekordhöga
          </note>
          <note>
            67 % 1982, det sista av de sex borgerliga åren, till knappt 62
            % i år. Vi skall fortsätta på den vägen under de kommande åren.
          </note>
          <note>
            På samma sätt måste vår valutapolitik föras med fasthet och konsekvens.
            Det har sagts och skrivits mycket om valutapolitiken under de
            senaste månaderna. Jag vill slå fast att vi måste klara anpassningen
            av våra kostnader och priser genom inhemska åtgärder, inte genom
            valutapolitik.
          </note>
          <note>
            Vi är också fast beslutna att åstadomma ett genombrott i förhandlingarna
            med EG om ett EES-
          </note>
          <note>
            avtal. Vi ser mycket positivt på den stabilitet som skapats inom
            EG när det gäller valutapolitiken.
          </note>
          <note>
            Det är i vårt intresse att uppträda så att vi blir en trovärdig
            samarbetspartner och till det hör att hålla fast vid målen för
            valutapolitiken. Detta är ett faktum som gäller för varje regering,
            som vill ha till stånd ett utvidgat och långsiktigt samarbete
            i
          </note>
          <note>
            Europa. Därför följer vi noga utvecklingen vad gäller det europeiska
            valutasamarbetet och bevakar
          </note>
          <note>
            Sveriges möjligheter till ett närmande till detta samarbete.
          </note>
          <note>
            Regeringen kommer inte att motverka en fortsatt nedgång i den
            ekonomiska aktiviteten med en allmän påspädning av efterfrågan.
            Erfarenheterna från tidigare försök här hemma och utomlands är
            inte goda. Det blir i stället arbetsmarknadspolitiken som får
            en viktig roll.
          </note>
          <note>
            Varje person som blir arbetslös skall ges allt stöd för att komma
            tillbaka i arbetslivet. Insatserna skall även i fortsättningen
            vara inriktade på aktiva åtgärder som förmedling, utbildning och
            rehabilitering. Arbetslinjen ska gälla.
          </note>
          <note>
            Detta är några viktiga förutsättningar när det gäller att bryta
            kostnadsutvecklingen och stabilisera
          </note>
          <note>
            Sveriges ekonomi. I den uppgiften är lönebildningen den mest
            akuta uppgiften. Det gäller nu att växla om från inflationslöner
            till reallöner för att på så sätt skapa en grund för sysselsättningen
            och tryggheten.
          </note>
          <note>
            Förutsättningarna att åstadkomma detta 1991 är mycket goda. Skattereformen
            ger hushållen en bättre köpkraft, prisstegringstakten dämpas under
          </note>
          <note>
            1991 och 1992 och överhettningen på arbetsmarknaden avtar.
          </note>
          <note>
            I de förhandlingar som gäller nästa års löner måste parterna
            själva ta ansvaret för avtalen. Några
          </note>
          <note>
            Hagasamtal eller Rosenbadsöverläggningar blir det inte fråga
            om. Någon inkomstpolitik blir det inte tal om. Regeringen skall
            inte delta som en tredje part i förhandlingarna.
          </note>
          <note>
            Men det är min och regeringens uppfattning att det behövs medverkan
            för att få in ett samhällsekonomiskt synsätt i förhandlingarna,
            att det behövs medverkan för att skapa överblick över hela arbetsmarknaden
            och att det behövs medverkan för att undvika en situation med
            vinnare och förlorare som leder till ständigt nya kompensationskrav.
            Därför har vi gett Bertil
          </note>
          <note>
            Rehnberg och hans förhandlingsgrupp i uppdrag att nu undersöka
            förutsättningarna för ett stabiliseringsavtal för i första hand
            1991, men helst också för 1992.
          </note>
          <note>
            Gruppen har nu lämnat sin redovisning av hur den ser på den ekonomiska
            situationen och begärt att parterna skall svara om de är beredda
            att ställa upp i förhandlingar om ett stabiliseringsavtal. Jag
            tror att förhandlingsgruppen kan ge de besked om det ekonomiska
            läget som är nödvändiga. De som ingår i gruppen är trovärdiga
            därför att den inte är en part i förhandlingen. De kan utgöra
            den samlande kraft som behövs för att det skall komma till stånd
            realistiska avtal.
          </note>
          <note>
            Men först som sist handlar det om att arbetsgivare och löntagare
            tar det ansvar som följer med deras självständighet. De måste
            ta ansvar för avtalens innehåll och för konsekvenserna av avtalen.
            Det behövs en nationell samling på den svenska arbetsmarknaden
            för att bryta kostnadsutvecklingen. Det finns ingen annan åtgärd
            som har så gynnsamma effekter för att hävda sysselsättningen och
            för att bekämpa inflationen.
          </note>
          <note>
            Herr talman! Att reformera den offentliga sektorn är en viktig
            del av den ekonomiska politiken. Däri ligger stora möjligheter
            att åstadkomma förbättringar i välfärden utan att tillskjuta nya
            anslag.
          </note>
          <note>
            När vi senast debatterade den ekonomiska politiken här i riksdagen
            angav jag några områden som särskilt viktiga reformområden, nämligen
            skolan, äldreomsorgen, de socialförsäkringar som är knutna till
            arbetslivet, barnomsorgen och sjukvården. På dessa för medborgarna
            viktiga områden satsar stat, kommun och landsting över
          </note>
          <note>
            300 miljarder kronor. Vi lägger nu i dag fram förslag till reformer
            på flera av dessa områden.
          </note>
          <note>
            När det gäller socialförsäkringarna, ambitionerna att etablera
            en arbets- och rehabiliteringslinje, så förbereds ytterligare
            steg. Förslag kommer senare.
          </note>
          <note>
            De reformer som vi nu lägger fram innebär förenklingar, avreglering
            och decentralisering. Det kommer att ge de anställda inom dessa
            områden större möjligheter att forma verksamheten efter medborgarnas
            behov. Det innebär samtidigt en bättre hushållning med knappa
            resurser, så att vi kan tillgodose de stora behov som vi kan se
            framöver.
          </note>
          <note>
            För att återskapa tillväxten i vår ekonomi måste vi alltså hejda
            kostnadsutvecklingen. Vår konkurrenskraft måste återställas. Detta
            är den främsta uppgiften.
          </note>
          <note>
            Därutöver behövs insatser av många olika slag av strukturell
            art.
          </note>
          <note>
            Det gäller Europapolitiken, där vi nu bör kunna se fram emot
            ett politiskt genombrott i förhandlingarna mellan EFTA och EG.
            Det gäller energipolitiken, där vi nu står inför stora och viktiga
            förhandlingar för att skapa långsiktigt hållbara uppgörelser i
            riksdagen. Det gäller investeringarna i infrastruktur, i vägar,
            järnvägar och telekommunikationer, som har avgörande betydelse
            för både medborgare och företag. Det gäller arbetsmarknadspolitiken
            med insatser för att alla skall ha arbete, det goda arbetet. Det
            gäller insatser för att stärka konkurrensen inom näringslivet.
            Det gäller sparandet, som skall göra det möjligt att investera
            och bygga nytt. Det gäller sist men inte minst skattepolitiken,
            där vi nu får ett enklare och rättvisare skattesystem, som gör
            att både hushåll och företag kan handla på ett sätt som är riktigt
            från samhällsekonomisk synpunkt. Denna reform är den enskilda
            åtgärd som kommer att ha den största och mest gynnsamma effekten
            på hela vår ekonomi.
          </note>
          <note>
            Jag vill med detta ange bredden och inriktningen på de insatser
            som regeringen vidtar för att få i gång en uthållig tillväxt.
            Det är ett omfattande arbete som kommer att resultera i förslag
            till riksdagen vid flera tillfällen under det kommande året.
          </note>
          <note>
            Detta är huvuddragen och inriktningen i regeringens ekonomiska
            politik. Den innebär att de riktlinjer som vi drog upp här i riksdagen
            i våras ligger fast samtidigt som nya initiativ tas på flera olika
            områden.
          </note>
          <note>
            Mot den här bakgrunden vill jag avslutningsvis rikta mig till
            oppositionens representanter med två frågor: Är ni beredda att
            stödja en fortsatt stram finanspolitik för att därmed pressa ned
            inflationen?
          </note>
          <note>
            Är ni beredda att ge ert stöd till ambitionerna att åstadkomma
            ett stabiliseringsavtal som bryter kostnadsutvecklingen och räddar
            jobben?
          </note>
          <note type="speaker">
            Anf. 2 LARS TOBISSON (m):
          </note>
          <note>
            Herr talman! Finansministerns presentation av sin ekonomisk-politiska
            proposition stöder övriga prognosmakares entydiga bedömning att
            Sveriges ekonomi mycket snabbt går mot en hemmagjord avmattning,
            en självförvållad kris. Det är inte något tillfälligt konjunkturfenomen.
            Nedgången bottnar i strukturella svagheter, som regeringen i skydd
            av devalveringen och den ekonomiska expansionen utomlands kunnat
            underlåta att göra något åt sedan
          </note>
          <note>
            1982.
          </note>
          <note>
            Finansministern efterlyste tidigare kritik för detta.
          </note>
          <note>
            Det har ni sannerligen inte saknat från vårt håll.
          </note>
          <note>
            Det kan därför inte bli något beröm i dag. Att man ser på olika
            källor spelar ingen roll. Alla -- ifrån
          </note>
          <note>
            OECD till olika bankekonomer -- beskriver
          </note>
          <note>
            Sverige inte bara som ett lågtillväxtland utan som lägsttillväxtlandet
            bland industrinationerna.
          </note>
          <note>
            Produktionsökningen blir mindre än 1 %. Om dagens höga oljepris
            står sig, får vi inte ens stagnation utan en tillbakagång i reala
            termer.
          </note>
          <note>
            Samtidigt är vi bland jämförbara länder inte bara ett höginflationsland
            utan högstinflationslandet.
          </note>
          <note>
            Prisstegringen väntas bli tvåsiffrig både 1990 och
          </note>
          <note>
            1991. Det är ingen tröst att den till betydande del är bestämd
            på på politisk väg. Utgiftsökningen skall ändå betalas av vanliga
            medborgare. Tvärtom är det egendomligt att socialdemokraterna
            och folkpartiet finansierar marginalskattelättnader, vilkas syfte
            bl.a. sägs vara att motverka kostnadsökningar, med kostnadsdrivande
            höjningar av andra skatter.
          </note>
          <note>
            Med den kraftiga kostnadsstegring Sverige uppvisar förvånar det
            inte att det redan stora underskottet i bytesbalansen förutses
            växa ytterligare i snabb takt. En omläggning av statistiken under
            sommaren gör att balansbristen ser mindre ut i absoluta tal. Men
            fortfarande ökar bytesunderskottet med bortåt 20 miljarder om
            året, och något trendbrott finns inte i sikte. År 1992 kan det
            väntas överstiga 70 miljarder, vilket motsvarar
          </note>
          <note>
            4,5 % av bruttonationalprodukten. Ser man till det inhemska finansiella
            sparandet, som med den gamla definitionen var lika med bytesbalansens
            saldo, har minussiffrorna t.o.m. vuxit mer än vad som förutsågs
            i våras.
          </note>
          <note>
            Omfattningen av den finansiella obalansen understryks ytterligare,
            när man beaktar den pågående utströmningen av investeringskapital.
          </note>
          <note>
            Svenska företag och privatpersoner placerar i häpnadsväckande
            omfattning pengar i aktier, fastigheter och företag utomlands.
            Bara i juli månad var utflödet 15 miljarder. Problemet är, som
            jag sagt så många gånger tidigare, inte att svenskar investerar
            i andra länder, utan att utländska placerare är så föga intresserade
            av Sverige. In- och utgående kapitalströmmar för dessa ändamål
            förhåller sig i storleksordningen 1 till 10.
          </note>
          <note>
            Det säger sig självt att med dessa tendenser krävs det höga räntor
            för att kapitalbalansen skall gå ihop. Men dessa avhåller ju i
            sin tur ytterligare från satsningar i Sverige, vilket driver den
            negativa spiralen vidare.
          </note>
          <note>
            Jag frågade finansministern i riksdagens slutdebatt i våras,
            om inte denna utveckling oroar honom men fick inget svar. Något
            besked om vad regeringen tänker göra återfinns inte heller i dagens
            proposition, varför jag upprepar min begäran att finansministern
            måtte klargöra sin syn på den pågående kapitalemigrationen och
            ange hur han tänker sig att balans i kapitalströmmarna över våra
            gränser skulle kunna uppnås.
          </note>
          <note>
            Herr talman! När åttaårsdagen av 1982 års devalvering passerades
            i början av veckan, vimlade det av jämförelser, som visade att
            den tredje vägen, i enlighet med vad vi moderater så många gånger
            förutsagt, fullbordat sin cirkel och att läget i viktiga avseenden
            nu faktiskt är sämre än vad det då var.
          </note>
          <note>
            Det förekommer t.o.m. varningar -- som t.ex. i
          </note>
          <note>
            Veckans Affärer -- för att Sverige skall bli nästa kraschade
            planekonomi.
          </note>
          <note>
            ''Så här kan det inte få fortsätta.'' Så sade Allan
          </note>
          <note>
            Larsson i vad som föreföll vara en gästföreläsning för den socialdemokratiska
            partikongressen. Det är lätt att instämma. På samma sätt väcker
            många nya resonemang i dagens proposition hos mig en igenkännandets
            glädje från tidigare moderata motioner. Det talas om att minska
            den offentliga utgiftsandelen och t.o.m. skattetrycket -- om än
            först på sikt. Men som vanligt måste jag efterlysa vilka handlingar
            finansministern vill sätta bakom orden. Det räcker inte att tillsätta
            utredningar --
          </note>
          <note>
            inte ens om det gäller ökat oberoende för riksbanken.
          </note>
          <note>
            I våras var det mycket tal om utbudsekonomi, om att frigöra arbetskraft.
            Inför det ''arbetslöshetens stålbad'' som nu nalkas har detta
            tonat bort som problem. I stället är det lönebildningen som skjuts
            i förgrunden. Regeringens förhandlingsgrupp under
          </note>
          <note>
            Bertil Rehnberg har nyligen på ett bra sätt beskrivit det ekonomiska
            läget men sedan inte förmått mer än att inbjuda parterna till
            överläggning. Har inte regeringen lärt sig att varningar och förmaningar
            är verkningslösa?
          </note>
          <note>
            Enligt finansministern finns det inget utrymme för lönepåslag
            nästa år. Men konjunkturinstitutet bedömer att timlönekostnaderna
            inom industrin kommer att växa med drygt 8 %. Ändå har KI
          </note>
          <note>
            beaktat den försämring som väntas i arbetsmarknadsläget. Regeringens
            förhoppning i propositionen om 4 % i lönestegring är lika orealistisk
            som vårens förutsägelse om 3 %. Vad som står i avtalen spelar
            liten roll, herr finansminister. Allt utom ca 2 % i KIs prognos
            beror på överhäng från föregående år, löneglidning och kostnadsökningar
            som har åstadkommits på politisk väg. Och redan de 6 à 7 % som
            detta ger, dvs. utanför avtalen, överstiger nivån i våra viktigaste
            konkurrentländer.
          </note>
          <note>
            I förra veckans regeringsförklaring noterade jag att uppgiften
            att nedbringa inflationen nu skall överordnas andra ambitioner
            och krav. Liknande uttalanden finns i propositionen. Innebär detta
            att regeringen verkligen är beredd att ge kampen mot inflationen
            högsta prioritet? Härpå tyder uttalandet att inte försöka motverka
            en uppgång i arbetslösheten med generell efterfrågestimulans.
          </note>
          <note>
            Men hur långt vågar Allan Larsson låta arbetslösheten stiga?
            Vad säger övriga regeringen?
          </note>
          <note>
            Hur länge håller arbetsmarknadsministerns nerver? Och godtar
            LO detta?
          </note>
          <note>
            Herr talman! Förfallet i den svenska ekonomin har gått för långt
            för att rättelse skall kunna åstadkommas med bara några enkla
            grepp. Det krävs ett långt och mödosamt arbete -- säkert under
            åtskilliga år. Vi måste ta oss an våra grundläggande strukturproblem,
            som bottnar i ett för hårt skattetryck, en för stor offentlig
            verksamhet samt för mycket regleringar och planhushållning inom
            viktiga samhällssektorer. Vad som ändå kan göras med verkan på
            kort sikt är att sända tydliga signaler om att en sådan genomgripande
            omläggning av den ekonomiska politiken är på väg. Det skulle betyda
            mycket för att få till stånd ett mera optimistiskt stämningsläge
            såväl i näringslivet som bland medborgarna.
          </note>
          <note>
            Vilka är då dessa signaler? Ja, till att börja med vill jag nämna
            en som inte får sändas. I en tid när socialismens misslyckande
            är uppenbart, när östeuropeiska länder av all kraft strävar efter
            att övergå till marknadsekonomi, får inte Sverige slå in på en
            väg som leder till ökat kollektivt sparande och förstärkt offentlig
            kontroll över näringslivet. Den socialdemokratiska partikongressens
            beslut att öppna AP-fonden för aktieköp, och ännu mer LOs framstötar
            om att trefaldiga fondbildningen i ATP-
          </note>
          <note>
            systemet och tillåta full placeringsfrihet inom landet, är ett
            långt större hot mot den enskilda äganderätten än löntagarfonderna.
            Om sådana planer sätts i verket, blir resultatet obönhörligen
            att kapitalflykten ytterligare påskyndas. Vi moderater vill i
            stället stärka det enskilda sparandet. Förslag med den innebörden
            skulle betyda mycket för att återställa framtidstron i vårt land.
          </note>
          <note>
            Men den just nu kanske allra viktigaste signalen vore att knyta
            kronan till det europeiska monetära samarbetet. Även om medlemskap
            i EMS till följd av aktuella reformplaner inom EG inte omedelbart
            kan uppnås, är det fullt möjligt att låta vår valuta följa utvecklingen
            av ecun. Storbritannien, som till skillnad från andra tidigare
            höginflationsländer inom EG, t.ex. Danmark och Frankrike, fortfarande
            dras med en hög inflation, förde häromdagen in pundet i den europeiska
            växelkursmekanismen. Resultatet blev omedelbart en rejäl räntesänkning.
            Sverige, som också plågas av hög inflation och hög ränta, skulle
            på samma sätt kunna uppnå att marknaden bedömer devalveringsrisken
            som mindre.
          </note>
          <note>
            Med förvåning konstaterar jag att regeringen i den nu framlagda
            propositionen endast säger sig följa utvecklingen och inte klart
            uttalar sig för en svensk anknytning till det europeiska valutasamarbetet.
            Vi moderater började tala om detta redan efter 1982
          </note>
          <note>
            års devalvering och lade våra första förslag om
          </note>
          <note>
            EMS-anknytning före 1985 års val. Mycket hade sett annorlunda
            ut om vi hade fått vår vilja igenom den gången. Jag är alldeles
            övertygad om att detta steg måste tas i en nära framtid.
          </note>
          <note>
            Vidare är det naturligtvis nödvändigt att genast lägga fram förslag
            om ett första steg i en successiv sänkning av skattetrycket. Sverige
            har ju alltid tillhört högskatteländerna inom OECD, men nu ligger
            vi i särklass. Vi är -- om jag får återknyta till tidigare jämförelser
            -- högstskattelandet''. När gränshindren raseras, går det inte
            -- som jag framhöll i gårdagens Europadebatt -- att undvika en
            anpassning nedåt. Ett klart besked om att skattetrycket framdeles
            skall sänkas med i genomsnitt en procentenhet om året skulle kunna
            fungera som en ljusglimt i slutet av en lång och mörk tunnel.
          </note>
          <note>
            Under inga omständigheter får skattetrycket ytterligare skärpas,
            oavsett hur detta sker. Genom oljeprishöjningen blir den i våras
            beslutade ökningen av bensinbeskattningen ungefär 1 miljard större
            än vad som var avsett. Vi moderater motsatte oss den gången användningen
            av ett höjt bensinpris för att finansiera marginalskattelättnaderna.
            Men när nu så ändå skedde, måste det vara rimligt att staten avstår
            från den merskatt som bensinbeskattningens konstruktion medför.
          </note>
          <note>
            Gårdagens undanmanöver innebär ju endast en anpassning av reseavdraget
            som ändå borde ske, och den skall betalas med högre skatt på försäkringssparandet.
            Jag vill fråga såväl Anne
          </note>
          <note>
            Wibble som Allan Larsson varför ni inte med en allmän bensinskattesänkning
            kan tillmötesgå kraven från hårt pressade bilister och samtidigt
            undvika intrycket av att Sverige, till skillnad från andra högskatteländer,
            obekymrat fortsätter att höja skattetrycket.
          </note>
          <note>
            Vad det här handlar om är att med olika åtgärder återställa lusten
            och viljan till sparande och företagande i Sverige. Utöver skattesänkningar
            förutsätter det avregleringar och ett brytande av de monopol som
            i sant planekonomisk anda gäller inom områden som omsorg, utbildning
            och vård.
          </note>
          <note>
            Utrymmet för privata initiativ och personliga satsningar måste
            bli större!
          </note>
          <note>
            Jag vill också framhålla betydelsen av en tryggad elförsörjning
            och av en direkt medverkan i
          </note>
          <note>
            Europasamarbetet. Det räcker inte att som regeringen hittills
            gjort bara öppna för en omprövning av gamla hindrande ståndpunkter.
            Det krävs också ett klart besked om att kärnkraften i enlighet
            med folkomröstningens utslag skall vara kvar så länge det är ekonomiskt
            och säkerhetsmässigt motiverat. Dessutom behövs det -- som vi
            moderater framhöll i går -- klarspråk om att Sveriges intressen
            bäst gagnas av att vi redan nästa år ansöker om medlemskap i EG.
          </note>
          <note>
            Herr talman! De åtgärder jag här föreslagit skulle verksamt bidra
            till att återföra Sverige till kretsen av världens främsta välfärdsländer,
            även om det nog kan ta en hel del tid att nå det målet. Snabba
            besked om viljeinriktningen skulle dessutom omedelbart stärka
            tron på Sverige och därmed kunna lindra svårigheterna under den
            nedgångsperiod som vi under alla omständigheter måste gå igenom.
            Tyvärr finns det inga signaler av det slaget i regeringens proposition
            om den framtida ekonomiska politiken. Men kanske kan finansministern
            råda bot på den bristen genom att här i debatten klargöra sina
            avsikter? Man kan då gå längre än vad man gör i en proposition,
            som återigen till stor del består av allmänna resonemang, målsättningar,
            avsikter, tillsättande av utredningar osv. Det finns alltså inte
            ett enda konkret förslag om vad man nu skall göra för att få en
            vändning på den ekonomiska kursen.
          </note>
          <note type="speaker">
            Anf. 3 ANNE WIBBLE (fp):
          </note>
          <note>
            Herr talman! I måndags ordnade
          </note>
          <note>
            Handelshögskolan i Stockholm en hel dags konferens om devalveringen
            1982 och vad den har lett till. I stället för det glada åttaårsjubileum
            som en del kanske hade hoppats på blev det ett gravtal över den
            tredje vägens ekonomiska politik.
          </note>
          <note>
            Fr.o.m. 1985 har det gått snett. Den ekonomiska politiken har
            inte varit tillräckligt stram.
          </note>
          <note>
            Uppsatserna som presenterades då är fyllda av tal om en ''alltför
            expansiv ekonomisk politik''.
          </note>
          <note>
            Av dagens proposition tycks Allan Larsson så smått så småningom
            komma till denna insikt även han.
          </note>
          <note>
            Men han vill skylla ifrån sig på andra för att det har blivit
            så. Det är då inte sin föregångare på finansministerposten han
            tänker på -- vilket i och för sig hade varit naturligt och riktigt
            -- utan han skyller först på börskraschen 1987 som inte fick tillräckligt
            dämpande effekter i Sverige och sedan på riksdagen som avvisat
            regeringens åtstramningsförslag.
          </note>
          <note>
            Denna historiebeskrivning är inte bara direkt felaktig, den lider
            också av en mycket egendomlig lucka. Valåret 1988 har helt fallit
            bort! Det finns inte med i historien. Det var då regeringen plötsligt
            lovade att man inte behövde betala utlovade reformer som längre
            föräldraförsäkring och längre semester. Någon stram finanspolitik
            behövdes sannerligen inte enligt regeringens egna påståenden.
            Jag måste tyvärr, herr talman, ta avstånd från Bengt Westerbergs
            påstående för en vecka sedan att Allan Larsson har en ovanligt
            välprogrammerad hjärna.
          </note>
          <note>
            Det som hände i våras har också fått en konstig redovisning.
            Regeringens förslag var nämligen att fortsätta expansionen av
            föräldraförsäkringen och semestern och samtidigt genomföra stopp-paketet.
          </note>
          <note>
            Stopp-paketet var principvidrigt, men även om det hade genomförts
            tillsammans med de aktuella reformerna hade det sannerligen inte
            blivit någon åtstramning. Det blev det däremot i och med det stabiliseringspaket
            som folkpartiet medverkade till.
          </note>
          <note>
            Det var med andra ord precis tvärtemot vad regeringen påstår
            i propositionen. Det var uppgörelsen i riksdagen som skapade en
            åtstramning, inte regeringens egna förslag.
          </note>
          <note>
            Denna historiebeskrivning som framkommer i dagens proposition
            är ett ovanligt fult försök att undkomma ansvaret för egna misslyckanden.
            Det kommer inte att lyckas. Det är regeringen och ingen annan
            som har ansvaret för dagens och morgondagens dåliga ekonomi.
          </note>
          <note>
            Man kan nu avläsa stora och växande problem i den svenska ekonomin.
            Nolltillväxt, låg produktivitetsökning, lågt sparande, hög pris-
            och löneökningstakt. Dessa problem är en direkt följd av att regeringen
            har misslyckats med den ekonomiska politiken. Alla prognoser visar
            nu en stigande arbetslöshet, på några års sikt upp till 3 %
          </note>
          <note>
            eller mer. Det är dessa personer, som nu blir utan jobb, som
            får betala notan för socialdemokraternas misslyckande.
          </note>
          <note>
            Löneökningstakten har utpekats som boven i dramat. Regeringen
            fäster uppenbarligen en mycket stark tilltro till att om bara
            löneökningstakten kan bringas ned, så löses alla problem.
          </note>
          <note>
            Rehnbergkommissionen och dess medverkan i avtalsförhandlingarna
            tycks vara det enda recept som Allan Larsson har. Detta kan --
            tyvärr -- inte bli mycket mer än en förhoppning.
          </note>
          <note>
            Löneökningarna påverkas i första hand av läget på arbetsmarknaden.
            Mot en överhettad arbetsmarknad hjälper varken kommissioner eller
            förmaningstal. Det är alltså inte löntagarna, eller ens arbetsgivarna,
            som bär skulden. Det är regeringen, eftersom regeringen har ansvaret
            för en alltför expansiv finanspolitik och en därav följande överhettad
            arbetsmarknad.
          </note>
          <note>
            Jag tror alltså att Rehnbergkommissionen --
          </note>
          <note>
            tyvärr -- har ganska små chanser att nå det som
          </note>
          <note>
            Allan Larsson önskar sig, nämligen en prolongering -- vilket
            vore bra för landet. Förutom skattereformen är regeringen då alldeles
            tomhänt i den ekonomiska politiken. Skattereformen är bra, det
            är inte tu tal om det, men den kan faktiskt inte lösa alla problem
            samtidigt.
          </note>
          <note>
            Resultatet kommer att bli att bördan kommer att falla ännu hårdare
            på riksbanken och dess penningpolitik. Det betyder i praktiken
            ännu högre räntor.
          </note>
          <note>
            Sverige har redan en högre räntenivå än omvärlden. De extra procenten
            i hög ränta är en direkt följd av att omvärlden saknar förtroende
            för den svenska ekonomins förmåga att utvecklas.
          </note>
          <note>
            Räntedifferensen till vår nackdel har ökat i höst.
          </note>
          <note>
            Den höga räntan är ett elände för skuldsatta personer, för villaägare,
            för hyresgäster, för bostadsrättsinnehavare, för belånade företag
            och inte minst för företag som annars hade övervägt investeringar
            för framtiden. Den höga räntan driver på prisökningstakten, och
            medverkar därför till att förvärra problemen.
          </note>
          <note>
            Både svenska och utländska placerare på kapitalmarknaden ser
            att finansministern är tomhänt. De vet att läget kommer att förvärras
            och befarar att han då tar till växelkursförändring --
          </note>
          <note>
            igen, trots att det inte har fungerat tidigare och trots allt
            tal om en fast växelkurs.
          </note>
          <note>
            Jag tror inte att Allan Larsson överväger devalvering, varken
            nu eller nästa år. Jag är också övertygad om att riksbanken på
            alla sätt kommer att värja sig mot spekulationer genom att höja
            räntan. Problemet är att det inte räcker med ord för att övertyga
            marknaden. Marknaden har hört orden förut. Då återstår räntan.
            Riksbanken kan tvingas höja räntan rejält för att visa att den
            menar allvar med att försvara växelkursen.
          </note>
          <note>
            Det finns en åtgärd man kan vidta. Handling övertygar mer än
            ord. Sverige borde gå med i det europeiska monetära samarbetet,
            EMS, och dess växelkursmekanism, ERM. Det är kanske för sent nu
            -- socialdemokraterna har missat den chansen --
          </note>
          <note>
            men det är inte för sent att ansluta kronan till EMS-
          </note>
          <note>
            valutorna. Det kan enkelt göras genom att man ändrar valutakorgen.
          </note>
          <note>
            Herr talman! En sådan åtgärd skulle tas som en mycket positiv
            signal. Det skulle i handling vara en en bekräftelse på att växelkursförändring
            är utesluten. Både den politik som innebär en kamp mot inflationen
            och ett närmande till EG skulle öka i trovärdighet. En EMS-anslutning
            löser förvisso inte alla problem, men det hjälper. Sveriges ekonomi
            behöver all hjälp den kan få.
          </note>
          <note>
            Allan Larsson tar i dagens proposition ett litet steg framåt.
            Det är välkommet, men det är för litet. Där finns en lång text
            om hur bra det europeiska växelkurssamarbetet har fungerat och
            hur det har ökat trovärdigheten i kampen mot inflationen. När
          </note>
          <note>
            Allan Larsson nu själv tycker att det är så förträffligt borde
            vi väl gå med! Men det vågar inte regeringen. Det är dumt, mycket
            dumt.
          </note>
          <note>
            Allan Larsson och riksbanken har sagt att vi inte kan gå med
            nu, utan att inflationen först måste ned.
          </note>
          <note>
            Detta påstående vederlades dock effektivt för några dagar sedan
            när Storbritannien gick med i
          </note>
          <note>
            ERM, trots lika hög inflation som den svenska. Då sjönk deras
            ränta. Troligen skulle även den svenska räntan sjunka, om vi gick
            med. Det skulle glädja alla dem som är oroade över höga boendekostnader
            och företag som skall investera. Det skulle också dämpa prisökningarna.
            Inser inte Allan Larsson att han genom att vägra anslutning av
            kronan till EMS
          </note>
          <note>
            ökar omvärldens oro och misstro mot Sverige?
          </note>
          <note>
            Inser han inte att han lägger en ytterligare börda, en onödig
            börda, på löntagarna genom för hög ränta?
          </note>
          <note>
            Herr talman! Jag tolkar finansministerns tal om att kampen mot
            inflationen överordnas andra mål så, att han inte tänker sig någon
            ny överbryggningspolitik. Jag vill gärna för folkpartiets del
            svara ja på den första frågan han ställde om man är beredd att
            medverka till en stram finanspolitik, under förutsättning att
            detta sker genom åtstramning på utgiftssidan. Några skattehöjningar
            kan vi inte vara med på. Det är bra att finansministern säger
            nej till en ny överbryggningspolitik. Det återstår att se om han
            orkar hålla fast vid detta när arbetsmarknaden blir sämre.
          </note>
          <note>
            Reformer, sägs det i propositionen, blir det bara om de kan finansieras
            utan skattehöjningar inom ramen för en stram finanspolitik. Det
            låter också bra. Men det är tydligen bara en fras som man tar
            till. Den verkar inte hålla ens under dagen. Nu skall det nämligen
            komma ett förslag om bostadsfinansiering som av allt att döma
            betyder en ganska kraftig ökning av bostadssubventionerna.
          </note>
          <note>
            Jag delar helt önskemålet att man skall minska bostadssubventionerna.
            Men det är sannerligen inte rätt väg att först genomföra en stor
            ökning.
          </note>
          <note>
            Den viktigaste strukturförändringen framöver gäller just den
            offentliga sektorn, eller snarare de totala offentliga utgifterna.
            Där behövs både förnyelse, konkurrens och privata alternativ.
            Här säger Allan Larsson att regeringen har inlett ''ett omfattande
            förändringsarbete''. Kanske det. Jag tycker att det verkar som
            om det mesta får göras i kommuner och landsting under ganska hårt
            motstånd från socialdemokraterna.
          </note>
          <note>
            Den viktigaste åtgärden på detta område hittills är det kommunala
            skattestoppet. Det kommer att tvinga kommuner och landsting till
            hälsosamma omprioriteringar, strukturella åtgärder och översyn
            av många byråkratiska rutiner. Detta arbete försvåras dock av
            socialdemokraterna och deras nedvärderande tal om ''kommersiella
            företag''
          </note>
          <note>
            inom vård, omsorg, och utbildning. Propositionen är fylld av
            tal om hur bra det är med konkurrens, men det får inte förekomma
            i vad gäller de sociala tjänsterna som är så viktiga för enskilda
            människors välfärd. Jag tycker att det är beklämmande. Det vittnar
            inte om någon förmåga till nytänkande.
          </note>
          <note>
            Det tog två år innan socialdemokraterna övergav sitt motstånd
            mot föräldrakooperativ inom barnomsorgen. Det har tagit mer än
            fem år till, dvs.
          </note>
          <note>
            totalt nästan sju år, innan personalkooperativ genom dagens proposition
            behandlas likvärdigt med andra alternativ. Skall det ta ytterligare
            sju år innan vanliga privata företag tillåts på samma villkor
            för att lösa krisen inom barnomsorgen?
          </note>
          <note>
            Talet om krafttag skorrar en aning falskt.
          </note>
          <note>
            När den stora skattereformen nu är beslutad blir nästa steg att
            sänka det totala skattetrycket. För att detta skall vara möjligt
            måste de offentliga utgifterna bringas ned. Det är framför allt
            transfereringarna som fortfarande växer lavinartat.
          </note>
          <note>
            Där behövs en samlad strategi. Eftersom Allan
          </note>
          <note>
            Larsson, enligt propositionen, dessutom kraftigt vill öka överskottet
            hos stat och kommun och öka det offentliga sparandet måste han
            ha en strategi som minskar utgifterna riktigt rejält. Det handlar
            inte om småsummor, utan om tiotals miljarder kronor. Jag skulle
            vilja fråga finansministern om han har någon strategi för hur
            detta skall gå till.
          </note>
          <note>
            Han kanske kan beskriva den strategin för ledamöterna i kammaren.
          </note>
          <note>
            Det finns inslag i transfereringssystemen som direkt bromsar
            den ekonomiska tillväxten. Det går inte att återställa balansen
            mellan löneökning och produktivitet utan att få upp just tillväxten
            och produktiviteten. Därför borde regeringen ägna sig betydligt
            mer åt att förändra transfereringssystemen, så att de inte fortsätter
            att bromsa produktivitetsökningen.
          </note>
          <note>
            Till slut, herr talman, kan jag inte underlåta att kommentera
            den nya fonddebatt som socialdemokraterna i höst har givit oss.
            I
          </note>
          <note>
            propositionen följs detta upp. Det sägs att AP-
          </note>
          <note>
            fonden skall få köpa mer aktier, och det aviseras dessutom något
            slags nytt fondsystem för de statliga avtalspensionerna. Hur kan
            socialdemokraterna vara så dumma att de nu -- när hela världen
            i övrigt avskriver socialism och statligt ägande och när det verkligen
            är befogat att öka intresset att investera i Sverige -- tar initiativ
            till mer förstatligande, fler socialistiska fonder och mindre
            privat ägande? Kan
          </note>
          <note>
            Allan Larsson verkligen med berått mod genomföra åtgärder som
            ytterligare försämrar tillväxten och klimatet för industriell
            utveckling i
          </note>
          <note>
            Sverige?
          </note>
          <note type="speaker">
            Anf. 4 KARL ERIK OLSSON (c):
          </note>
          <note>
            Herr talman! När man blir äldre tycker man att tiden går fortare.
            När århundradet och årtusendet går mot sitt slut tycker man att
            utvecklingen går snabbare. I det sammanhanget är det viktigt att
            inte förlora perspektivet.
          </note>
          <note>
            I går debatterade vi Europa. Berlinmuren som symbol för gräns
            mellan öst och väst är borta. De socialistiska kommandoekonomierna
            har bevisat sin oförmåga att skapa välfärd.
          </note>
          <note>
            De västliga marknadsekonomierna har visat sin överlägsenhet i
            att skapa resurser, låt vara att dessa resurser många gånger är
            orättfärdigt fördelade.
          </note>
          <note>
            Men det är ändå bättre att ha något att dela.
          </note>
          <note>
            Nya marknader och nya möjligheter blir tillgängliga i vår nära
            omvärld. Detta förhållande leder sannolikt till att en eventuell
            försvagning i den internationella konjunkturen i varje fall inte
            kommer att ledas från Europa. Tvärtom är Europa nu ett starkare
            ekonomiskt kraftfält i den internationella ekonomin än på länge.
          </note>
          <note>
            Sverige ligger centralt i ett nytt Europa. Ibland fungerar Sverige
            tyvärr som en ö, både geografiskt och ekonomiskt. Men vi i Sverige
            är mycket utrikeshandlande och utlandsberoende. Rätt skött bör
            vårt geografiska läge vara en tillgång.
          </note>
          <note>
            Sverige har dessutom betydande naturtillgångar och en förhållandevis
            väl bevarad miljö. Dessa faktorer borde göra att vi skulle kunna
            skapa såväl en hållbar utveckling som en hållbar tillväxt, i synnerhet
            om vi förmår komplettera det bristfälliga
          </note>
          <note>
            BNP-begreppet med mjuka mänskliga värden och miljövärden.
          </note>
          <note>
            Varför är vi på nytt på väg in i en ekonomisk kris?
          </note>
          <note>
            Kanske är den redan ett faktum.
          </note>
          <note>
            Den största boven är, vilket jag tror att vi är överens om, inflationen.
            Kostnadsutvecklingen är snabbare än i våra konkurrentländer, över
            11 %
          </note>
          <note>
            under en tolvmånadersperiod, vilket är nästan tre gånger snabbare
            än konkurrenternas.
          </note>
          <note>
            Grunden i inflationens väsen är brist på tillit till systemet
            och växelvisa kompensationskrav.
          </note>
          <note>
            En intressant fråga nu är vad som utlöser kompensationskraven.
            Det som vanliga löntagare, barnfamiljer och pensionärer nu måste
            ha kompensation för är till stor del politiskt beslutade och ökade
            levnadsomkostnader. Dessa är en effekt av socialdemokraternas
            och folkpartiets överenskommelse om finansieringen av skattereformen.
          </note>
          <note>
            Jag fick i förra veckan, som medlem, ett brev från
          </note>
          <note>
            Svenska arbetsgivareföreningen om att företagen inte skulle budgetera
            ökade lönekostnader för
          </note>
          <note>
            1991. Detta krav kan verka både orealistiskt och angeläget.
          </note>
          <note>
            Men vad skall jag säga till en arbetare som tjänar
          </note>
          <note>
            12 000 kr. i månaden, som inte tjänar på skattereformen och som
            vet att boendet, bilkörningen och maten blir dyrare? Jag skulle
            naturligtvis kunna säga: Vi riksdagsledamöter kan avstå från löneökningar,
            så det kan du också! Det är ju bara det att kunskapen om att vi
            inte skulle få löneökning hjälper ju inte den som tjänar hälften
            så mycket, när han vet att kostnaderna stiger.
          </note>
          <note>
            Det är därför jag säger att det handlar om att skapa tillit och
            trovärdighet. Och det går inte att skapa trovärdighet till samhällets
            tal om minskad kostnadsutveckling om inte samhället bestämmer
            sig för att göra någonting åt de faktorer som utlöser kompensationskraven.
          </note>
          <note>
            Ungefär hälften av alla som arbetar använder bil för resorna
            till och från jobbet. Den andelen blir naturligtvis mycket större
            i områden där det inte går några tåg och där det inte finns några
            bussar som passar.
          </note>
          <note>
            När socialdemokraterna och folkpartiet gjorde upp om skattereformens
            finansiering tillkom moms på bensin med 1:50 kr. Den totala skatten
            uppgår nu till 4:75 kr. per liter. Ju mer priset på bensin stiger
            på grund av kriser, krig i andra länder eller andra händelser,
            som vi inte kan påverka i Sverige, desto mer pressas våra långpendlare.
            Så är det med det skattesystem som socialdemokraterna och folkpartiet
            har valt.
          </note>
          <note>
            Men skatteomläggningens majoritet lade, trots allt, ut en räddningsplanka.
            Majoriteten motiverade nämligen sina avslag på centerns förslag
            med följande formulering: ''Skulle det visa sig, att icke avsedda
            effekter uppkommer utgår utskottet från att erforderliga åtgärder
            kommer att vidtas.'' Nu säger finansministern förstås att han
            just föreslagit ökad avdragsrätt motsvarande ungefär 1 kr. per
            liter i sänkt bensinpris.
          </note>
          <note>
            Men, snälla finansministern, att få rätt att göra avdrag för
            en kostnad för inkomstens förvärvande är väl en självklar rätt
            och inte någon särskild ynnest? Och fortfarande är avdraget betydligt
            lägre än den verkliga kostnaden. Och glesbygdsbornas bilresor
            för att komma åt vanlig service beaktas ju inte. Detta är inte
            vad centern anser med
          </note>
          <note>
            ''erforderliga åtgärder''. Ivar Franzén kommer senare i dag i
            debatten om skatterna att utveckla detta vidare.
          </note>
          <note>
            Socialdemokrater och folkpartiet tycks inte ens ha noterat att
            principen om generell moms står i konflikt med principen om skatt
            efter bärkraft.
          </note>
          <note>
            Människor har nämligen inte bosatt sig efter tjockleken på plånboken.
            De som tvingas ha långt till sina jobb, därför att jobb saknas
            i hemorten, tillhör rimligen inte de mest privilegierade i vårt
            land.
          </note>
          <note>
            En skattereform var nödvändig och måste genomföras. Hade vi kunnat
            sänka skattetrycket samtidigt hade det varit lättare. Nu kan vi
            inte det.
          </note>
          <note>
            Vi från centern stöder en stram finanspolitik.
          </note>
          <note>
            Eftersom det inte handlar om skattesänkningar utan om omfördelningar
            blir frågan om rättvis fördelning central. Tyvärr innebär socialdemokraternas
            och folkpartiets förslag och riksdagens beslut om skattereformens
            finansiering mindre rättvisa och ökade klyftor. Den ökade skattebelastningen
            på nödvändig konsumtion ökar ojämlikheten, då den framför allt
            drabbar låginkomsttagare, barnfamiljer, särskilt ensamföräldrar,
            och pensionärer.
          </note>
          <note>
            Till råga på eländet drabbas ofta samma grupper av höjda oljepriser
            och hög ränta.
          </note>
          <note>
            Jag vill här upprepa vad vi från centern sade i debatten om skattereformen:
          </note>
          <note>
            -- Inför ett system med differentierad moms med lägre moms för
            nödvändig konsumtion som basmat och boende.
          </note>
          <note>
            -- Använd punktskatter på energi i stället för energimoms för
            att styra mot inhemska, förnybara och miljövänliga energislag
            och mot bättre hushållning.
          </note>
          <note>
            Det hade naturligtvis varit bäst om man redan då följt centerns
            förslag. Nu har vi med anledning av vad som hänt under sommaren
            -- framför allt avseende oljepriserna -- förnyat våra krav i en
            motion vid riksdagsstarten.
          </note>
          <note>
            Låt inte prestigeskäl vara avgörande, utan ta hänsyn till våra
            förslag till gagn för en stabilare ekonomisk situation, baserad
            på lägre kompensationskrav.
          </note>
          <note>
            Inom den offentliga sektorn -- och den är stor -- har politiska
            beslut fått ersätta marknadskrafterna, och det är i och för sig
            riktigt. Vi måste genom politiska beslut garantera likvärdiga
            förutsättningar för välfärd i olika delar av landet. Men då det
            gäller att skapa välfärd leder frånvaron av marknadssignaler till
            ineffektivitet och centralstyrning. Det krävs en helt annan mångfald
            av lokala lösningar för välfärdens produktion.
          </note>
          <note>
            Marknadens förmåga till flexibilitet, effektivitet och förnyelse
            skall medvetet utnyttjas i välfärdens tjänst, så att dessa fördelar
            kommer inte bara ett fåtal till del. Däremot får naturligtvis
            avgöranden om välfärdens organisation och fördelning inte utlämnas
            till en okontrollerbar marknad.
          </note>
          <note>
            I välfärdens förnyelse ingår också att man skall avgränsa det
            offentliga ansvaret. Till det offentliga ansvaret hör sådant som
            hänger samman med människors trygghet, t.ex. polis och försvar,
            men även vård, omsorg och utbildning. Den offentliga sektorn måste
            starkare rikta sina resurser till det som är kärnan i det offentliga
            ansvaret.
          </note>
          <note>
            Verksamheter som gäller allmän service eller varuproduktion bör
            frigöras från den offentliga sektorn.
          </note>
          <note>
            Finansministern har lärt av sin företrädares misstag och inte
            satt sig i rollen som tredje part i förhållande till arbetsmarknadens
            parter. I stället använder han idén med ett ''mellanlägg'' i form
            av den s.k.
          </note>
          <note>
            Rehnbergkommissionen.
          </note>
          <note>
            Jag vill gärna svara på en fråga och säga att centern välkomnar
            Rehnbergkommissionens förslag om ett stabiliseringsavtal.
          </note>
          <note>
            Det är också självklart att ett sådant avtal skall omfatta alla,
            även politiker och näringslivets chefer. Det är självfallet de
            som tjänar mest och som också gynnas mest av skattereformen som
            har de största möjligheterna att avstå från lönehöjningar.
          </note>
          <note>
            Med de grundförutsättningar som jag inledningsvis pekade på bör
            det vara möjligt att utforma en politik som ger framtidstro hos
            svenskt näringsliv och svenska arbetare, en politik där man tar
            till vara naturresurser och miljö, kunskap, kreativitet, arbetsvilja
            och därmed inte låter kapitalet flöda ut ur landet. En sådan inriktning
            ger då av sig själv möjlighet till sänkt räntenivå. Ingen behöver
            känna oro för att det grundläggande kravet i vårt internationella
            samarbete på fasta växelkurser inte skulle gå att uppfylla.
          </note>
          <note>
            Herr talman! Finansministern föreslår i sin proposition att riksdagen
            skall godkänna den föreslagna inriktningen av den ekonomiska politiken.
            Jag saknar en bit, nämligen frågan om regionala skillnader i en
            trolig ökning av arbetslösheten. Den tas inte upp. Frågan är om
            detta är vanlig socialdemokratisk nonchalans mot människor i glesbygden.
          </note>
          <note>
            För övrigt innebär propositionen i stora stycken en kraftfull
            kritik av den förda socialdemokratiska politiken med den stora
            devalveringen 1982 och den därpå följande kostnadsstegringen och
            försvagade tillväxten. I den kritiken instämmer naturligtvis centerpartiet,
            liksom i finansministerns förhoppning att 1991 skall bli en vändpunkt
            -- det är ju val då!
          </note>
          <note type="speaker">
            Anf. 5 LARS-OVE HAGBERG (v):
          </note>
          <note>
            Herr talman! Enligt finansministern och de s.k.
          </note>
          <note>
            ekonomiska experterna lider Sverige av alltför låg tillväxt och
            produktivitet och samtidigt av ett för högt kostnadsläge. Lönestopp
            är tydligen lösningen. De arbetande arbetar för dåligt. Vårt statsöverhuvud
            talar om dålig arbetsmoral. Vad kungen tycker om finanshajarnas,
            direktörernas och skatteflyktingarnas moral och dess inverkan
            på samhällsmoralen har vi inte fått höra.
          </note>
          <note>
            Vad är bakgrunden till dagens klagan på de arbetande? Ja, de
            ekonomiska och sociala klyftorna har vidgats i vårt land i mycket
            hög grad under 80-talet. Antalet miljardärer och miljonärer har
            mångdubblats och lyxkonsumtionen har ökat.
          </note>
          <note>
            Rekordvinster och marginalskattesänkningar har inte fördelats
            till de lågavlönade. Samtidit har många slagits ut. Vi har ungefär
            10 % av arbetskraften utslagen i dag.
          </note>
          <note>
            En LO-studie visar att de rika drar ifrån --
          </note>
          <note>
            inkomstklyftorna ökar. För de breda löntagargrupperna har realinkomsterna
            stigit med
          </note>
          <note>
            4 % under 80-talet. För dem i de höga inkomstskiktena har ökningen
            varit 98 % under samma period.
          </note>
          <note>
            Lönsamheten inom industrin under 80-talet har varit mycket god.
            Trots detta avlöser SAF-
          </note>
          <note>
            direktörer, ''ekonomiska experter'' och politiska företrädare
            varandra i en klagolåt och pekar ut arbetarnas löner som orsak
            till problemen.
          </note>
          <note>
            Ett lönestopp drabbar de lågavlönade, inte minst med tanke på
            skatteomläggningens andra etapp, eftersom de välavlönade redan
            under 80-talet försett sig med gigantiska löneökningar och förmåner
            och får stora marginalskattesänkningar nästa år. Då är det mycket
            flott av direktörerna att avstå från löneökningar 1991. Ett lönestopp
            drabbar naturligtvis de lågavlönade.
          </note>
          <note>
            I den politiska propagandan försöker man få oss att tro att inflationen
            beror på de arbetandes magra löneökningar. I själva verket är
            det framför allt företagens vinster, prissättning och spekulation
            tillsammans med skatter, räntor och politiska beslut som är huvudorsaken
            till inflationsspiralen. Genom en prispresspolitik kan spekulationen
            och oskäliga vinster, som nu urholkar Sveriges ekonomi, angripas.
          </note>
          <note>
            Vänsterpartiet accepterar inte ett allmänt lönestopp i avtalsrörelsen.
            Däremot kan lönestoppet omfatta redan privilegierade grupper.
          </note>
          <note>
            Här kan jag konstatera att vi har fått stöd av Stig
          </note>
          <note>
            Malm. Det är vår gamla inställning sedan löne- och strejkstoppsdebatten
            i vintras.
          </note>
          <note>
            I en stabiliseringspolitik måste kompensation utgå till de arbetande
            för inflationens härjningar. Vad som krävs är reallöneökningar,
            främst för de breda
          </note>
          <note>
            LO- och TCO-grupperna. Det kan åstadkommas om full kompensation
            utgår för inflationen utan att stora generella löneökningar behövs.
            Därmed sätts pressen på prissättarna. Reallöneökningen skulle
            säkras. De nominella löneökningarna kunde hållas nere om prissättarna
            är återhållsamma.
          </note>
          <note>
            Det går inte att enbart inrikta sig på de lågavlönades löneökningar
            för att mota inflationen.
          </note>
          <note>
            Försök, finansministern, att sätta stoppa för prisökningar genom
            prispress! Det är ett ansvar som vänsterpartiet vill ta för att
            garantera en stabil lönepolitik och god ekonomisk utveckling i
            vårt land.
          </note>
          <note>
            Ett lönestopp är som sagt förödande för de lågavlönade. 1991
            kommer skatteomläggningen att få full genomslagskraft och då är
            inte särskilt gynnsam för de lågavlönade. Inflationen gör skatteomläggningens
            effekter än sämre, och de aktuella ökningarna på bensinpriser,
            oljepriser, hyror och kollektivtrafiktaxor skapar inte särskilt
            stora förväntningar hos aktörerna i arbetslivet, dvs.
          </note>
          <note>
            de vanliga arbetarna. Med vänsterpartiets förslag skulle vi inte
            ha haft de våldsamt höga priserna på bensin och olja. Prisökningarna
            drabbar orättvist både glesbygdsbefolkning och de lågavlönade.
          </note>
          <note>
            Höjda reseavdrag, som nu aviseras, är välkomna, men momsen på
            energi måste tas bort.
          </note>
          <note>
            Beräkningarna visar att lågavlönade, pensionärer och ensamstående
            är förlorare i skatteomläggningen. Kvinnorna drabbas också mycket
            ogynnsamt. Prisökningarna på mat ökar kraven på att någonting
            måste göra.
          </note>
          <note>
            Vänsterpartiets gamla men mycket goda krav på att momsen på mat
            skall bort måste börja förverkligas.
          </note>
          <note>
            För låginkomsttagarna skulle detta vara ett verkligt lyft.
          </note>
          <note>
            Borttagande av moms på mat har avvisats av regeringen i många
            år. Ett stående argument är att det är för komplicerat. Lika handlingsförlamad
            är tydligen regeringen när det gäller att beskatta den finansiella
            sektorn. Det skjuts åter på framtiden, för det är för komplicerat.
            Men när man skulle genomföra skatteomläggningen var ingenting
            komplicerat, för det gynnade välavlönade. Då fanns det ingen handlingsförlamning.
            Det var full fart med genomförandet. Det var inga mäktiga grupper
            som man trampade på tårna. Rättvisa och jämlikhet med förhinder,
            kan man kanske säga.
          </note>
          <note>
            En rättvis fördelningspolitik har under 80-talet fått en sådan
            knäck att det nu borde vara dags för en låginkomstutredning. En
            sådan utredning skulle kunna visa på orättvisan och ojämlikheten
            i samhället och vara början till en vändning i fördelningspolitiken.
            Frågan är om Allan Larsson och regeringen är beredda att tillsätta
            en låginkomstutredning. Eller skall orättvisorna tigas ihjäl?
          </note>
          <note>
            Vårt land uppvisar stora krisfenomen. Det är turbulens med jämna
            mellanrum, med börsen som centrum. Spekulationsekonomin med dess
            förväntningar och inteckningar i framtiden tål inga dalar. Aktörerna
            på denna marknad har de kortsiktiga vinsterna för ögonen och överreagerar.
          </note>
          <note>
            Produktionen av varor och tjänster i vårt land går samtidigt
            i stort sett i sin normala lunk, med några undantag i vissa branscher
            som har svårigheter.
          </note>
          <note>
            Exportindustrins traditionella marknader har problem och viker,
            vilket inger farhågor. En längre tids högt oljepris kan ställa
            oss inför mycket djup lågkonjunktur.
          </note>
          <note>
            Regeringens politik inger oro. På minst två ställen i den av
            finansminister aviserade propositionen poängteras att några försök
            att motverka en uppgång i arbetslösheten med generell efterfrågestimulans
            inte kommer att göras. Är det inte en signal på att man ger upp
            den fulla sysselsättningen som det främst prioriterade målet?
          </note>
          <note>
            Kärleksförklaringen till växelkursmekanismen --
          </note>
          <note>
            EMS -- och en prioritering av inflationsbekämpningen kan inte
            leda till annan slutsats än att regeringen kommer att spela med
            arbetslösheten som ett medel att bromsa inflationen, vilket klart
            framgår av långtidsutredningen. Det är en metod som de flesta
            remissinstanser ifrågasätter.
          </note>
          <note>
            Den positiva utvecklingen är LOs ställningstagande, som går ut
            på att man inte anser att en anslutning till EMS, en ekonomisk
            monetär union, är aktuell och att man inte kan acceptera att starka
            maktgrupper utanför demokratisk kontroll skall fastlägga den svenska
            penningpolitikens inriktning. Dessutom prioriterar regeringen
            höga företagsvinster, samtidigt som den erkänner att vi kanske
            har Europas gynnsammaste skatt för företagen.
          </note>
          <note>
            Den låga tillväxten och produktivitetsutvecklingen bekymrar naturligtvis
            inte bara regeringen. Man kan diskutera vad tillväxten skall ha
            för innebörd.
          </note>
          <note>
            Men en rad orsaker påverkar faktiskt tillväxten i samhället.
            Investeringarna har varit relativt höga men en kraftig minskning
            väntas nästa år. Frågan är vilka investeringar som gjorts, långsiktiga
            framtidsinvesteringar eller investeringar i kapacitetshöjande
            åtgärder i befintlig verksamhet.
          </note>
          <note>
            Är investeringarna framåtsyftande, då är de ett viktigt bidrag
            till den nödvändiga självständighet, som vi måste ha för att inte
            bli helt beroende av utländska intressen, t.ex. EG. Kan vi dessutom
            ha någon självständighet och använda AP-fonders och löntagarfonders
            kapital för framtidsinvesteringar, då skulle vi vara inne på rätt
            väg.
          </note>
          <note>
            Om investeringarna i industrin har varit höga är det sämre ställt
            med investeringar i kunskap.
          </note>
          <note>
            Fortfarande har vi inte någon ordentlig vuxenutbildningsreform.
            Det var många år sedan dåvarande framtidsminister Ingvar Carlsson,
            jag tror det var i Gävle, talade om en ordentlig satsning på vuxenutbildning.
            Kunskapen är vårt främsta konkurrensmedel. Vi har förlorat tillräckligt
            med tid genom att den tredje vägens politik inte har prioriterat
            kunskapsutbyggnad på bredden.
          </note>
          <note>
            Dessutom är kunskapen ett viktigt instrument för demokratisering
            av arbetslivet.
          </note>
          <note>
            Något som kan komma att få en bumerangeffekt är bristen på offentliga
            investeringar. Grunden för en stor del av tillväxt och produktivitet,
            som bl.a.
          </note>
          <note>
            regeringen vill åstadkomma, är att den offentliga verksamheten
            fungerar.
          </note>
          <note>
            När man talar om produktiviteten skall det erinras om årtiondens
            försummelser med arbetsmiljön, vilket innebär att ca 10 % av arbetskraften
            har ställts utanför. Skulle dessa utslagna kunna återföras till
            arbetsmarknaden på rimliga villkor, skulle det innebära en enorm
            resurs och vi skulle kanske kunna klara både tillväxten och produktivitetsutvecklingen.
            Det saknas inte resurser i samhället, men det gäller att använda
            dem.
          </note>
          <note>
            Beror nu bristerna i produktivitetsutvecklingen på dålig arbetsmoral,
            som kungen uttryckte det i en tidningsartikel? Det är ett påstående
            som inte är så lätt att bevisa. Men skall kraven ställas på människorna
            i arbetslivet, måste det finnas rimliga villkor -- en bra arbetsmiljö
            och en fungerande demokratisk arbetsorganisation. Det går inte
            att bygga upp ett samhälle och arbetsliv som grundar sig på ojämlika
            individer med förmåner och bra villkor bara för några få. Skall
            vi få engagerade människor måste arbetslivet grunda sig på jämlikhet
            och lika villkor för att man skall kunna utveckla arbetet och
            arbeta tillsammans.
          </note>
          <note>
            Det är bara att konstatera att den kapitalistiska marknadsekonomin
            är effektiv till en viss gräns. I
          </note>
          <note>
            ett högutvecklat industrisamhälle är den uråldrig, eftersom systemet
            inte tillåter en utveckling av arbetet. Demokrati i arbetslivet
            är nödvändig om vi skall kunna utveckla samhället och ta till
            vara den viktigaste resursen vi har, människan.
          </note>
          <note>
            Bland de problem som vi nu upplever är främst krisen inom kommunsektorn
            den mest kännbara för vanliga människor. Regeringen stryper sektorns
            resurser. Välfärdsinnehållet i vård, omsorg, skola och kommunal
            service är hotat. Den linje regeringen följer -- att förändringar
            inom den offentliga sektorn skall ske i resursknapphet -- får
            bara ett resultat, en katastrof med omfattande privatiseringslösningar
            som följd.
          </note>
          <note>
            I förlängningen av en sådan politik öppnas vägen för vård, omsorg,
            skola, kultur och service -- och här blir plånboken avgörande.
          </note>
          <note>
            Vi behöver effektivisera offentlig verksamhet, avbyråkratisera
            och förnya. Men målen beträffande rättvisa, jämlikhet och solidaritet
            skall vara vägledande i den gemensamma sektorn.
          </note>
          <note>
            Statsbidragen till kommunernas socialt viktiga verksamhet måste
            öka. Det är oförsvarligt att föra en åtstramningspolitik på dessa
            områden. Det strider mot den sociala rättvisan. Överskott i staten
            och underskott inom kommunsektorn innebär inte en framsynt politik.
          </note>
          <note>
            För att vi skall få en sund demokratisk och rättvis ekonomisk
            utveckling i vårt land krävs det faktiskt att aktörerna i arbetslivet
            ställs i centrum för utvecklingen, inte de välmående direktörerna
            och finansmännen.
          </note>
          <note>
            Herr talman! Vi är mycket intresserade och ställer gärna upp
            när det gäller att bryta nuvarande utveckling. Vi vill ta ett
            ansvar när det gäller att vända den nuvarande kursen, högerkursen.
            Men vi är inte beredda att understödja en regering som anvisar
            högerlösningar. Vårt parti är en god samtalspartner och ställer
            upp på allt som leder till en utveckling för vanliga människor,
            för de breda lagren i samhället, som går åt rätt håll. Vi avvisar
            alltså den väg som den aktuella propositionen anvisar och som
            innebär ytterligare en högervridning. Om det skulle bli verklighet
            är vänsterpartiet det enda parti som står för arbetarrörelsen
            ideal, traditioner och ära framöver.
          </note>
          <note>
            Det är alltså med sorg som jag åser detta. Men hoppet finns ännu.
          </note>
          <note type="speaker">
            Anf. 6 CARL FRICK (mp):
          </note>
          <note>
            Herr talman! Regeringen föreslår en politik som under 90-talet
            innebär att bruttonationalprodukten och den materiella förbrukningen
            skall öka med
          </note>
          <note>
            2 % om året, en utveckling som den vill se långt in på 2 000-talet.
            Men det är obegåvat och perspektivlöst, och det är också utmanande!
          </note>
          <note>
            Skall det betyda att vi om 35 år skall konsumera dubbelt så mycket
            som i dag? Kan ni föreställa er att vi år 2 025 skall äta dubbelt
            så mycket, ha dubbelt så mycket kläder, bo på mycket större yta,
            vara dubbelt så sjuka, läsa dubbelt så många böcker, använda dubbelt
            så mycket toalettpapper --
          </note>
          <note>
            vi skall ju äta dubbelt så mycket -- och fälla dubbelt så många
            träd som i dag?
          </note>
          <note>
            Skall vi då gå dubbelt så länge i skolan och ha barnen dubbelt
            så länge på dagis?
          </note>
          <note>
            Menar regeringen att det då skall finnas dubbelt så många bilar
            på Stockholms gator och på landets vägar?
          </note>
          <note>
            Skall vi då ha dubbelt så många TV-kanaler med dubbelt så mycket
            reklam -- för vi måste ju bli köplystna för att kunna fördubbla
            konsumtionen?
          </note>
          <note>
            Klarar vi en fördubblad alkoholkonsumtion --
          </note>
          <note>
            samtidigt som miljöskadorna skjuter fart i hela landet?
          </note>
          <note>
            Ja, hur skall vi klara allt detta och hålla oss friska och ändå
            ha tid att arbeta, älska, leva, träffa vänner och barn och kanske
            t.o.m. hinna med politik? Vill vi verkligen allt det här?
          </note>
          <note>
            Tiden kan vi dock inte fördubbla. Vem skall då hjälpa oss med
            allt arbete -- för inte orkar vi med att bli dubbelt så effektiva
            när vi skall ägna oss åt all konsumtion?
          </note>
          <note>
            Har regeringen månne ett hemligt vapen, ökad konsumtionsproduktivitet,
            så att vi kan konsumera mera på kortare tid? Om det står det ingenting
            i propositionen. Det blir kanske ett nytt skolämne för den driftige
            skolomdanaren Göran Persson.
          </note>
          <note>
            Om det inte är aktuellt måste vi få hit folk som orkar, kan och
            vill göra jobbet! Om det skulle vara sant att ni verkligen vill
            ha denna utveckling, måste det vara inledningen till en radikal
            ändring av flyktingpolitiken och till att Sverige öppnas för en
            massiv invandring av arbetsvilliga från våra östra grannländer.
          </note>
          <note>
            Är det så, ja, då måste vi också ställa oss frågor om politikens
            innehåll:
          </note>
          <note>
            Hur överenstämmer förslagen till ekonomisk politik med en jordbrukspolitik
            som innebär sänkt produktion om vi skall bli många fler i landet
            och med statsministerns tal om att vi skall ställa om samhället
            till en ekologiskt uttålig livsform på tio år enligt regeringsförklaringen?
            Och kommer världen att acceptera att Sverige tar för sig av jordens
            resurser och förstör på det oblyga och hänsynslösa sätt som nu
            föreslås?
          </note>
          <note>
            Men kära nån! Visst är väl detta en mardröm! I
          </note>
          <note>
            morse när jag var på väg in i uppvaknandet blev jag kallsvettig
            och ångestfylld av Allan Larssons profetior och vilja till handlingskraft.
            Jag såg sopbergen torna upp sig och skogar försvinna. Jag såg
            de svältande barnen i u-länderna och de stigande vattennivåerna
            Herr talman! Det är mycket nu -- ja, det är för mycket! Jag kände
            att jag inte skulle klara av det föreslagna tempot i konsumtionen.
            Jag skulle vara en broms i utvecklingen. Jag skulle vara en illojal
            medborgare, som var nöjd med min konsumtionsstandard.
          </note>
          <note>
            Nej, det är helt fel. Jag tycker att jag har det materiellt bra.
            Jag vill och kan leva lättare på jorden. Jag försöker minska min
            konsumtion, och det vill flertalet svenskar enligt opinionsundersökningar,
            för att kunna rädda miljön.
          </note>
          <note>
            Nu ställer Allan Larsson och regeringen mig inför en fasansfull
            konflikt: Skall jag vara solidarisk mot mitt lands regering eller
            mot världen? Jag och miljöpartiet väljer demokratin, solidariteten
            med världen och framtiden.
          </note>
          <note>
            Är det någon vid sina sinnens fulla bruk verkligen tror att vi
            kan fördubbla vår förbrukning på 35 år?
          </note>
          <note>
            Vad händer när vi skall konsumera resurser på detta sätt, när
            natur, miljö och människor förslits i ett ständigt ökande tempo?
          </note>
          <note>
            Vad händer när det goda håller på att ta slut och när vattnens
            och jordarnas produktionsförmåga kvävs och förstörs av alla föroreningar?
          </note>
          <note>
            Blir det inte de starka, de mäktiga, som kan ta över? Solidariteten
            mellan människor och nationer tynar bort, och demokratier hotas.
          </note>
          <note>
            Allan Larssons och regeringens politik hotar framtiden och det
            demokratiska samhälle som vi med rätta är stolta över. Vad ni
            än gör, inled inte en politik som kan leda till antidemokrati
            och som är osolidarisk.
          </note>
          <note>
            Vi kan inte längre bara debattera den närmaste framtiden. Vi
            måste i den ekonomiska politiken också arbeta ansvarsfullt på
            längre sikt.
          </note>
          <note>
            Regeringen har sagt sitt. Vi vet vad socialdemokratin vill! Men
            vem ställer upp på den ohämmade överkonsumtionen och på framtidshoten?
            Gör centern det? Gör vänsterpartiet det? Gör moderaterna det --
            ja, det tror jag faktiskt? Gör folkpartiet -- man tycker ju för
            det mesta som moderaterna? Men svara gärna på de här frågorna
            och tala om för oss om ni tror på den ohämmade överkonsumtionen.
          </note>
          <note>
            Det är klart att den framtidsväg som regeringen föreslår är omöjlig.
            Den leder in i en återvändsgränd av dästhet, övergödning av människor
            och hav, samt förgiftning och skövling med hotande förfall för
            det demokratiska samhället.
          </note>
          <note>
            Det är grym politik, den är orimlig rakt igenom.
          </note>
          <note>
            Regeringen har undertecknat en rad internationella konventioner
            som säger att vi skall minska utsläppen rejält. Kärnkraftsepoken
            skall vara avslutad senast år 2010, och avveckligen skall börja
          </note>
          <note>
            1995. Statsministern betonar att miljön är den viktiga framtidsfrågan.
            Gäller detta, ja, då måste politiken vara annorlunda. Betyder
            konventioner och beslut något för regeringen?
          </note>
          <note>
            Jag vill inte ägna mig åt att tvivla på regeringens ord, trots
            vad den säger. Jag vill hellre tro att den är vilseledd och att
            den har missförstått viktiga framtidsfrågor. För hur länge tror
            regeringen att det skall vara möjligt och acceptabelt att öka
            konsumtionen med 2 % om året? Det finns väl ändå gränser för vad
            regeringen tror oss om att kunna klara av? Det vill jag ha besked
            om -- i dag!
          </note>
          <note>
            Byt rådgivare, så att vi får synliga samband mellan ord, löften,
            beslut och omedelbara handlingar!
          </note>
          <note>
            Så här skulle en grön regeringsförklaring kunna se ut:
          </note>
          <note>
            Vi ser allvarligt på landets och världens miljösituation. De
            flesta svenskar har samma uppfattning. Vi kan inte tillåta att
            den materiella förbrukningen ökar totalt. Vi måste återanvända,
            återbruka och se till att soporna minskar.
          </note>
          <note>
            Energiförbrukningen måste minska med ungefär
          </note>
          <note>
            2 % om året. Vi måste använda våra samlade kunskaper för att
            effektivisera energianvändningen och hushålla och använda förnybara
            energislag.
          </note>
          <note>
            Vi måste klara ändringarna på ett socialt acceptabelt sätt. Vi
            vill föra en solidarisk ekonomisk politik, kompletterad med ekologiska
            kunskaper och präglad av en stark ansvarskänsla för dem som ännu
            inte har fötts och dem som inte har röst i Sverige.
          </note>
          <note>
            Kärnkraften skall avvecklas i enlighet med riksdagens beslut.
          </note>
          <note>
            Ett prissystem för elkraft, som innebär att all nytillkommande
            elförbrukning betalas i förhållande till de verkliga produktionskostnaderna,
            skall införas.
          </note>
          <note>
            Flyget skall belastas med drivmedelsskatter som är jämförbara
            med dem som gäller för vägfordon.
          </note>
          <note>
            Kollektivtrafiken till lands och på hav skall momsbefrias liksom
            basmaten.
          </note>
          <note>
            Systemet med företagsbilar måste bort. Alla som kör privat måste
            stå för sina bilkostnader.
          </note>
          <note>
            Möjligheterna att börja sänka kostnaderna för kollektivtrafikåkande
            på land och vatten måste snabbundersökas. Det måste finnas en
            rejäl kostnadsfördel med att åka miljövänligt.
          </note>
          <note>
            Hastigheterna på vägarna skall sänkas för att spara människoliv,
            minska utsläppen och sänka bensinförbrukningen.
          </note>
          <note>
            Skärpta miljöavgifter för att reformera marknadsekonomin och
            göra den effektivare skall införas. Samhällskostnaderna skall
            räknas in i produkternas kostnader. De som tillverkar energioch
            miljösnålt får konkurrensfördelar. Låga priser skall hädanefter
            normalt betyda att vi som konsumenter sparar miljö och sköter
            vår ekonomi.
          </note>
          <note>
            Miljöavgifterna skall användas så, att man med kraft kan bygga
            ut och modernisera spårbyggen kollektivtrafik och hjälpa industrin
            till att komma fram till miljörimliga processer. I TV skall det
            finnas en fullödig konsumentinformation. Vi vill att kunniga konsumenter
            skall styra marknaden.
          </note>
          <note>
            Det blir ingen bro över Öresund.
          </note>
          <note>
            Skatt på energiråvaror skall sänka löneskatterna.
          </note>
          <note>
            En aktivt framtidspolitik innebär att vi också kan börja klara
            befintliga ekonomiska problem.
          </note>
          <note>
            God miljöpolitik är god ekonomisk politik.
          </note>
          <note>
            Växlingen mellan skatter på energiråvaror och löneskatter minskar
            inflationen.
          </note>
          <note>
            Ett intensivare kollektivtrafikåkande och sänkta hastigheter
            minskar behovet av bensin. Effektivare energianvändning minskar
            oljebehovet. Vi minskar belastningen på bytesbalansen. Vi lånar
            till slut inte pengar till konsumtion. Vi betalar för det vi gör
            nu och skjuter inte på betalningen till kommande generationer.
          </note>
          <note>
            En miljörimlig politik medför färre sjuka och skadade och därmed
            blir trycket på vården mindre.
          </note>
          <note>
            Arbetslinjen i arbetsmarknadspolitiken ligger fast i kombination
            med en aktiv regionalpolitik. Hela
          </note>
          <note>
            Sverige skall ju leva.
          </note>
          <note>
            De som vill minska sin arbetstid skall ha rätt att göra det.
          </note>
          <note>
            Vi vet nu vad regeringen vill med vår framtid. Det är en dyster
            bild som vi kan teckna med anledning av regeringens vilja. Det
            är dags för regeringen att tänka om.
          </note>
          <note>
            Uppsatta miljö- och hälsomål samt ekonomiska mål fordrar en ny
            miljöinriktad politik.
          </note>
          <note>
            Solidaritet med u-länder fordrar att vi sliter mindre på naturen.
          </note>
          <note>
            Vi måste leva lättare på jorden. Regeringen och stödpartierna
            på högerkanten vill få oss att leva mycket tyngre.
          </note>
          <note>
            Kortsiktigt är inflationen vårt stora problem. Ett sätt att kunna
            börja komma till rätta med den är att de som har höga löner visar
            vägen genom att avstå från löneökningar. Därför kan vi riksdagsledamöter
            avstå från vår lönehöjning.
          </note>
          <note>
            Jag vill återkomma till några frågor: Tror verkligen finansministern
            och hans stödpartier att det är rimligt och acceptabelt att fortsätta
            med en ökning av den materiella förbrukningen med 2 % om året?
          </note>
          <note>
            Kan vi människor klara ytterligare överkonsumtion?
          </note>
          <note>
            Varför inte gå till historien som återtågets hjältar i stället
            för att irra in i framtiden som om ni ingenting vet och ingenting
            ser?
          </note>
          <note>
            Varför väljer ni alltid fel samarbetspartner? Ett vågmästarparti
            måste vara ett sådant och våga välja rätt, våga välja social ansvar
            med ekologiska förtecken i stället för den blå egoismen och förstörelsen.
          </note>
          <note>
            Vi måste ge kommande generationer en chans. Vi måste ta ett långsiktigt
            ansvar.
          </note>
          <note>
            Rött är dött. Nu gäller det grönt i stället för blått.
          </note>
          <note>
            Jag vill gärna svara på finansministerns två frågor.
          </note>
          <note>
            Vi säger ja till en stram finanspolitik om den har de gröna förtecken
            som vi tidigare har visat på i en lång rad motioner och under
            förutsättning att den strama finanspolitiken är socialt rättfärdig.
            Det får inte vara så, att de redan rika får ännu större skattesänkningar,
            medan de som har det dåligt ställt belastas med olika enorma momshöjningar
            osv. Vi måste alltså ha en socialt rättfärdig ekonomisk politik
            med ekologiska förtecken.
          </note>
          <note>
            Sådant ställer vi upp på, dock inte på den typ av stram finanspolitik
            som regeringen förespråkar. Vi kan också tänka oss att säga ja
            till ett estabiliseringsavtal om det omfattar alla och om det
            kan göras socialt acceptabelt och i kombination med en ändrad
            skatteskala till förmån för de lågavlönade, så att vi får en process
            som går i riktning mot en större social rättfärdighet i det här
            landet. Det handlar alltså inte om den starkt högervridna och
            fula ekonomiska politik som socialdemokraterna står för i dag.
          </note>
          <note>
            Anf. 7 Finansminister ALLAN LARSSON
          </note>
          <note>
            replik:
          </note>
          <note>
            Herr talman! Jag har lyssnat med stort intresse på oppositionens
            företrädare. Jag har särskilt lyssnat till svaren på den fråga
            jag ställde, om huruvida ni är beredda att medverka till en ansvarsfull
            finanspolitik, för att därmed pressa ned inflationen.
          </note>
          <note>
            Det jag har mött i den här diskussionen är ett stort antal förslag
            om skattelättnader. De är självfallet mycket populära att gå ut
            med, men det är mycket svårt att förena den typen av förslag med
            viljan att leva upp till ett ansvar för en stram och riktig finanspolitik.
            Det är förslag som saknar täckning.
          </note>
          <note>
            Lars Tobisson har redovisat ett antal sådana förslag och det
            finns, vilket vi tidigare har diskuterat, i den moderata skattepolitiken
            någonting som ser mycket allvarligt och oroande ut för svensk
            ekonomi.
          </note>
          <note>
            Det ni talar om är egentligen ett da capo, en upprepning, av
            det som hände under de borgerliga åren, då vi fick ett stort budgetunderskott.
            För mig återuppstår de där åren varje gång vi går igenom budgetläget.
            Då ser vi kostnaderna i form av stora räntor som skall betalas
            på statsskulden. Det är den ständiga påminnelsen om den typ av
            finanspolitik som ni i dag, i flera olika inlägg, har talat er
            varma för. Vi vet vad det innebär och vi vet också vilket tungt
            lass det har varit under de här åren att återställa ordning och
            reda i statens finanser. Jag vill på det bestämdaste varna er
            för det lättsinne som nu visas upp.
          </note>
          <note>
            Får jag också i det här sammanhanget ställa en fråga om skattepolitiken?
            Både centern och moderaterna har tagit upp en kritik mot den skattereform
            som vi har beslutat och som nu skall genomföras. Det kommer en
            diskussion om detta i eftermiddag, då Erik Åsbrink återkommer
            närmare till de frågor som har behandlats här. Men på en punkt
            vill jag ta upp detta och se var ni står.
          </note>
          <note>
            Vad skulle bli alternativet i skattepolitiken om ni fick som
            ni ville, att ni fick regera? Kommer Anne
          </note>
          <note>
            Wibble att ge upp den uppgörelse som vi har eller kommer Lars
            Tobisson och Karl Erik Olsson att ge upp den kritik som de har
            redovisat i dag? Har ni något alternativ i skattepolitiken? Jag
            tror att det är viktigt att vi nu får veta var ni står, så att
            vi på ett meningsfullt sätt kan bedöma era förslag och ståndpunkter
            samt den fortsatta diskussionen.
          </note>
          <note>
            Lars-Ove Hagberg vill ha kraftiga löneökningar.
          </note>
          <note>
            Han vill också ha en kraftig utbyggnad av den offentliga sektorn,
            han vill ha kortare arbetstid och han vill ha lägre skatter. Han
            vill kort sagt ha allt gott, och det är lätt att säga: Låt oss
            göra detta.
          </note>
          <note>
            Men alla dessa önskningar skall betalas, det skall finnas resurser
            till dem. Man hade väntat sig att
          </note>
          <note>
            Lars-Ove Hagberg, för att klara allt detta, skulle ha sagt någonting
            om tillväxten, som är förutsättningen för detta. Det Lars-Ove
            Hagberg har sagt i dag är precis det som ni alltid har sagt.
          </note>
          <note>
            Jörn Svensson gav detta en sådan träffande beskrivning när han
            blev intervjuad i samband med er partikongress i våras. Han sade
            så här, och han vet verkligen, för han har suttit på samma plats
            och företrätt vänsterpartiets politik: Det går inte ihop, det
            kan väl ingen vettig människa ta på allvar.
          </note>
          <note>
            Till Carl Frick vill jag säga att det jag möter bland människor
            runt om i landet som jag träffar på mina resor, möten och besök
            är inte det som Carl Frick säger, att människor lever i ett stort
            överflöd. Jag möter människor på arbetsplatser och pensionärsmöten
            som visserligen kan säga att de har det bra i Sverige, men som
            också ser stora brister och som känner det angeläget att kunna
            förbättra sina livsvillkor och samhällets villkor.
          </note>
          <note>
            Man vill ha bättre vård och omsorg, man pekar på behovet av förbättrad
            infrastruktur och man vill också ha en bättre miljö. Allt detta
            kräver resurser.
          </note>
          <note>
            Därför tycker jag att är det oerhört angeläget att arbeta för
            en ekonomisk utveckling som skapar de nya resurser som gör det
            möjligt att uppfylla dessa önskemål. Vi skall förena strävan efter
            en ökad tillväxt, efter att återvinna den tillväxt som vi har
            haft under 80-talet, men som just nu saknas, med strävan att få
            en god resurshushållning. Jag har tillsatt utredare som skall
            visa hur vi även i nationalräkenskaperna skall kunna bygga in
            ett sådant hänsynstagande. Vi aviserar också i denna proposition
            förslag som gäller ett nytt sätt att se på nationelförmögenheten,
            att se till de samlade resurserna och de samlade tillgångarna.
          </note>
          <note>
            Med Karl Erik Olsson vill jag ta upp en fråga som gäller barnfamiljernas
            ekonomiska situation. Karl
          </note>
          <note>
            Erik Olsson säger att skattereformen är orättvis mot barnfamiljerna.
            Nu har det gjorts mycket ingående beräkningar av fördelningseffekten.
            Vi kan konstatera att skattereformen står sig bra. Jag skulle
            vilja ställa en fråga till Karl Erik Olsson:
          </note>
          <note>
            Varför motsätter ni er att barnbidraget höjs kraftigt? Det är
            en viktig del i skattereformen. Er reform innebär ett sämre utfall,
            framför allt för dem som har många barn. Vi är angelägna om att
            även de skall få en god utveckling.
          </note>
          <note>
            Anne Wibble är irriterad över att jag anser att det var synd
            att det inte gick att få ett ordentligt stöd i riksdagen för en
            åtstramningspolitik förra året,
          </note>
          <note>
            1989. Men nog måste Anne Wibble hålla med om att det var olyckligt
            att folkpartiet tyckte att det var för sent att åstadkomma en
            åtstramning våren 1989.
          </note>
          <note>
            Hur kan man annars hävda att det var lagom att göra det 1990,
            men inte 1989? Jag tycker inte att det finns någon logik i det
            ställningstagandet. Jag sätter värde på den uppgörelse vi kunde
            träffa i våras, då vi lade grunden för en stramare finanspolitik.
            Men vi hade haft en lättare uppgift om det skett tidigare, redan
            1989.
          </note>
          <note>
            Till Lars Tobisson vill jag apropå frågan om bensinskatten och
            reseavdragen säga, att det förslag som Lars Tobisson nu för fram
            kostar statskassan 1--2 miljarder. Det är naturligtvis lätt att
            ta ut en sak i sänder och säga att detta vill vi göra. Men om
            man inte har en ansvarsfull finansiering, utan drar i väg med
            ett stort budgetunderskott, kommer vi ofelbart att få effekter
            i form av en höjd ränta. De avdrag som vi nu genomför har en ansvarsfull
            finansiering och innebär en klar förbättring för dem som verkligen
            behöver det bäst. För dem som har fem mil till arbetet innebär
            dessa avdrag en lättnad på 1:30 kr.
          </note>
          <note>
            per liter bensin. Detta är, menar jag, det vi nu kan åstadkomma
            -- och samtidigt känna att vi har ansvar för den ekonomiska politiken.
          </note>
          <note>
            Slutligen ett svar om det europeiska samarbetet och valutaområdet.
            I dag har vi en valutakorg som till två tredjedelar består av
            EMS-valutor. Vi följer med intresse utvecklingen inom det europeiska
            valutasamarbetet. Vi kan också konstatera -- det tror jag att
            samtliga kan vara överens om -- att EMS
          </note>
          <note>
            i dag inte är en öppen association som man kan träda in i; det
            har prövats i diskussioner från bl.a.
          </note>
          <note>
            norsk sida. Det viktiga är att vi redovisar en fasthet när det
            gäller att upprätthålla målen för vår valutapolitik.
          </note>
          <note type="speaker">
            Anf. 8 LARS TOBISSON (m) replik:
          </note>
          <note>
            Herr talman! Ännu inga konkreta åtgärder från finansministern!
            Han hade ingenting att säga om den pågående kapitalutflyttningen,
            trots att den rimligen borde vara det dominerande bekymret för
            den som har hand om Sveriges ekonomi.
          </note>
          <note>
            Det finns ingenting som tyder på en vändning av de nu aktuella
            tendenser som jag beskrev i mitt tidigare anförande. Jag tar bara
            ett enda exempel:
          </note>
          <note>
            Det stora försäkringsbolaget Skandia, som naturligtvis förfogar
            över stora kapitalanhopningar, har nu beslutat att lägga all nettoplacering
            utomlands, därför att man söker sig till en bättre avkastning.
            Och det är naturligtvis så att om ekonomin är hygglig på andra
            håll, medan vi har svåra år i Sverige, då får vi den reaktionen.
            Vi kan inte möta den på annat sätt än genom att anpassa villkoren
            för företagande och sparande i Sverige så att det verkar attraktivt
            för både svenskar och utlänningar att vända sig hit.
          </note>
          <note>
            Det största problemet är naturligtvis skattetrycket.
          </note>
          <note>
            Men vi har där mera speciella inslag. Skatterna på företagande
            och sparande har en särskild betydelse, och som jag har påpekat
            behöver vi också besked om energipolitiken. Det räcker inte med
            att öppna för en omprövning. Det gäller att klart säga att det
            från ekonomisk synpunkt inte går att göra sig av med kärnkraften
            i förtid -- och dessutom är det inte miljömässigt motiverat.
          </note>
          <note>
            Det räcker inte heller att tala om att man avvaktar utvecklingen
            och kanske kan se en situation någon gång då vi kan bli medlemmar
            i Europa. Vi måste säga det nu -- att vi skall söka medlemskap
            i EG.
          </note>
          <note>
            Finansministern hann på övertid med några ord om
          </note>
          <note>
            EMS. Han sade tidigare att det gäller att bevara trovärdigheten
            utomlands genom en oförändrad valutapolitik. Jag vill sätta ett
            frågetecken för detta -- så som diskussionen har gått. Kan det
            verkligen minska vår trovärdighet om vi skulle åta oss förpliktelsen
            att knyta kronan till ecun? Det skulle ju verkligen vara ett tecken
            på att vi inte slår vakt om en handlingsfrihet som tidigare har
            använts för att åstadkomma konkurrensdevalvering.
          </note>
          <note>
            Det har sagts tidigare att vi först måste få ned inflationen.
            Jag har till en tid varit benägen att hålla med om detta -- det
            är klart att det vore bra. Men det har ju visat sig att det inte
            går, alldeles som det inte gick i Storbritannien, och alldeles
            som det tidigare inte hade gått i Danmark och Frankrike.
          </note>
          <note>
            Inträdet i EMS, fick emellertid en disciplinerande verkan på
            de ekonomiska aktörerna, så att man på det sättet kunde få ned
            prisstegringen.
          </note>
          <note>
            Nu säger finansministern att man följer och bevakar utvecklingen.
            Jag tolkar det som ett svaghetstecken. Varför inte göra slut på
            devalveringsspekulationerna genom en anknytning till EMS-valutorna?
            Om nu inte Allan Larsson tror på mig eller vill slå följe med
            mig, lyssna på Anne
          </note>
          <note>
            Wibble! Ni har haft ihop det förr. Hennes anförande här om betydelsen
            av en anknytning av kronan till EMS kan jag helt skriva under
            på, och jag önskar att ni på det här området i vart fall skulle
            kunna komma till en uppgörelse.
          </note>
          <note>
            När det gäller lönebildningen menar jag att finansministern fäster
            alldeles för stort avseende vid möjligheten av ett stabiliseringsavtal.
            Jag påvisade detta genom mina exempel tidigare. Det egna konjunkturinstitutet
            säger att timlönekostnaden för industriarbetare nästa år stiger
            med 8,3 %. Av detta är ca 2 % förväntad avtalsökning; det andra
            ligger vid sidan av avtalet.
          </note>
          <note>
            Träffas det ett avtal som säger att det blir noll i avtalsökning,
            så kommer det ändå löneökningar, eftersom lönerna är marknadsbestämda.
            Det gäller att skapa villkor på marknaden som gör att man kan
            komma ner till måttliga löneökningar. Återigen:
          </note>
          <note>
            Det är framför allt skatterna det hänger på.
          </note>
          <note>
            Finansministern frågade om vi är beredda att föra en stram finanspolitik.
            Nu vill jag säga att det inte är budgetpolitiken som är problemet,
            utan problemet ligger på andra områden, som jag här har varit
            inne på. Men självfallet skall vi ha en finanspolitik i balans.
            Det är bara det att finansministern och jag menar olika saker
            med åtstramning. För socialdemokraterna innebär det skattehöjningar.
            Och så är fallet med den förändring som ni gör på bensinskattesidan;
            den innebär totalt sett en höjning av skatteuttaget.
          </note>
          <note>
            Vi moderater vill strama åt genom att minska på utgiftssidan.
            Det ger i sin tur utrymme för successiv sänkning av skattetrycket.
            I Sverige gick förra året
          </note>
          <note>
            56,8 % av våra samlade inkomster till skatter och obligatoriska
            socialförsäkringsavgifter. Närmaste konkurrentland när det gäller
            jumboplatsen är
          </note>
          <note>
            Danmark, som ligger på 50,8 %. Men danskarna har redan antagit
            en budget som syftar till att föra ned skattetrycket under 50
            %. De är medvetna om att de inte klarar sig i jämförelse med andra
            länder när gränshindren rivs, om man inte gör den här anpassningen.
            Det kommer inte vi att göra heller.
          </note>
          <note>
            Den främsta anledningen till vårt problem är det höga skattetrycket,
            och vi måste se till att få ned det.
          </note>
          <note>
            Som svar på Allan Larssons fråga vill jag säga att sjävfallet
            kommer vi inte att ge upp vår kritik mot det höga skattetrycket.
            Detta skattetryck var ju vår huvudinvändning mot skatteomläggningen,
            och den kritiken kommer vi att föra vidare. Liksom när det gäller
            marginalskatterna räknar vi med att andra kommer att instämma.
            Jag läser i den här propositionen ord om att finansministern kan
            tänka sig att sänka skattetrycket -- visserligen på sikt och visserligen
            bara i ord. Men kom igen med handling!
          </note>
          <note>
            Det är vad jag efterlyser, och det kommer Sveriges ekonomi att
            behöva.
          </note>
          <note type="speaker">
            Anf. 9 ANNE WIBBLE (fp) replik:
          </note>
          <note>
            Herr talman! Först till historieskrivningen. Allan
          </note>
          <note>
            Larsson hade fortfarande en egendomlig minneslucka när han talade
            om årtal. 1988 var inte med. Det är väl ett år som inte existerar
            i den socialdemokratiska historien. Det var nämligen då regeringen
            svängde mitt under valrörelsen, det var då som grunden lades till
            den överhettning som nu alla, även Allan Larsson, anser vara felaktig.
          </note>
          <note>
            Det var också intressant att höra att det som kom
          </note>
          <note>
            1989 var tvångssparande, arbetsmiljöavgift och liknande. Det
            har tydligen inte i Allan Larssons historia någon större positiv
            symbolik.
          </note>
          <note>
            År 1989 sade folkpartiet nej till en kraftig ensidig skattehöjning.
            Ja, det kommer vi faktiskt att göra ständigt. Att bedriva den
            typen av stabiliseringspolitik, med enbart stora skattehöjningar,
            tror vi är direkt felaktigt.
          </note>
          <note>
            Jag fick en fråga av Lars Tobisson, i hans första inlägg, angående
            bensinskatten. Jag skall svara med en motfråga. Antag, Lars Tobisson,
            att det blir frost i Brasilien, så att kaffeskörden blir usel.
          </note>
          <note>
            Råvarupriset på kaffe kommer då att stiga. Många kommer att fortsätta
            att dricka kaffe. Det betyder att staten kommer att få in mera
            skattepengar på momsen vid kaffeförsäljningen. Kommer Lars
          </note>
          <note>
            Tobisson då att föreslå att staten skall sänka skatten på kaffe,
            för att konsumenterna inte skall drabbas av momseffekten i det
            högre kaffepriset?
          </note>
          <note>
            Detta är med förlov sagt ett utomordentligt konstigt synsätt
            hos en person som i andra sammanhang påstår sig företräda marknadsekonomi
            och fri prisbildning. Lars
          </note>
          <note>
            Tobisson måtte väl förstå innebörden av att rörliga priser är
            själva kärnan i marknadsekonomins signalsystem.
          </note>
          <note>
            Får jag ställa en fråga till Karl Erik Olsson, som här utgöt
            sig över det som han anser vara negativa effekter av skattereformen.
            Han tyckte att den alldeles för mycket drabbar dem som bor, dem
            som äter, dem som reser osv.
          </note>
          <note>
            Detta framfördes även av hans partiledare för en vecka sedan,
            och Bengt Westerberg frågade då
          </note>
          <note>
            Olof Johansson varifrån dessa 10 miljarder kronor skall tas.
            Ungefär hälften finns kanske att ta i det centerförslag som innebär
            att man inte skall höja barnbidraget. Men barnfamiljerna måste
            väl bo, äta och resa de också. Så det stämmer inte riktigt.
          </note>
          <note>
            Det fattas en väldig massa pengar, och det förslag som har framförts
            i centermotionen, att det skall tas från utlandet, har med förlov
            sagt ingen trovärdighet alls.
          </note>
          <note>
            Lönepolitiken upptar en mycket stor del av den här debatten och
            även av finansministerns inlägg. I ett för någon månad sedan utkommet
            nummer av tidskriften Tiden, en socialdemokratisk tidskrift, det
            nummer som kom till socialdemokraternas kongress, läste jag en
            artikel skriven av Rudolf
          </note>
          <note>
            Meidner -- det var han som var pappa till löntagarfonderna. Han
            vill nu introducera ett nytt slags fonder som han kallar lönepolitiska
            fonder.
          </note>
          <note>
            Förslaget har möjligen samma innehåll som det LO
          </note>
          <note>
            brukar kalla för förhandlad överskottsdelning, för tydligen skall
            det vara något slags outtagna vinstmedel från företag och liknande
            som skall avsättas till fonderna.
          </note>
          <note>
            Eftersom förslag från det hållet har haft en viss tendens att
            så småningom återkomma i socialdemokratiska förslag, kunde det
            ha sitt värde om Allan Larsson kunde uttala någon åsikt om dessa
            lönepolitiska fonder. Är de nästa steg i hans lönepolitiska ansträngningar?
            Är det vad han tänker sig att möjligen behöva ta till, om annat
            misslyckas? Jag tror för egen del att detta skulle vara ett utomordentligt
            förödande slag mot den svenska ekonomins möjligheter att återvinna
            balansen.
          </note>
          <note>
            Det grundläggande problemet i vår ekonomi är att vi har en felaktig
            konstruktion av tillväxten i landet.
          </note>
          <note>
            Vi har under hela 80-talet fått tillväxt egentligen enbart genom
            att jobba flera timmar. Vi har däremot fått mycket liten ökning
            av utbytet av varje arbetad timme, dvs. produktiviteten. Detta
            är så att säga samma sak som långtidsutredningen ser för 90-
          </note>
          <note>
            talet, och det är ett hot mot en god realinkomstutveckling, för
            reallönen styrs faktiskt av produktivitetsökningen.
          </note>
          <note>
            Alla de prognoser som regeringen bygger sin politik på tyder
            på att vi har mycket liten produktivitetsökning att vänta framöver.
            Då tycker jag att det hade varit naturligt, om finansministern
            hade använt några av sina inlägg -- åtminstone en del av något
            inlägg -- åt att beskriva hur han vill åstadkomma en förbättring
            av produktiviteten, som är det långsiktigt grundläggande problemet
            i svensk ekonomi.
          </note>
          <note>
            Finansministern kunde då börja med den tredjedel av hela ekonomin
            som är offentlig konsumtion och utgifter. Men just på det området
            skall det verkligen inte vara någon konkurrens, som skulle kunna
            öka produktiviteten. Det är en motsägelsefull politik.
          </note>
          <note type="speaker">
            Anf. 10 KARL ERIK OLSSON (c) replik:
          </note>
          <note>
            Herr talman! Jag vill svara finansministern med att säga till
            att börja med att jag inte tar något ansvar för Lars Tobissons
            eventuella lättsinne.
          </note>
          <note>
            Finansministern försöker med ett gammalt trick avkräva ett svar
            från oppositionen, som om vi hade ett tvåpartisystem här i landet.
            Nu har vi faktiskt ett flerpartisystem, där partierna har egna
            sammanhållna lösningar.
          </note>
          <note>
            Vi var inte emot skattereformen, men vi har varit emot sättet
            att finanisiera den. Vi har full täckning i vårt finansieringssätt,
            och jag har redan tidigare i dag understrukit att det finns nu
            inte underlag för att sänka skatterna. Vi måste fortsätta med
            den strama finanspolitiken. På sikt skall vi sänka skatterna,
            men det skall jag återkomma till.
          </note>
          <note>
            I frågan om barnfamiljerna kan jag bara notera att finansministern
            är fast i rundgångssystemet med kostnadshöjningar, ökad inflation
            och ökade krav på kompensation. Detta leder till även på det här
            området behov av kraftigt ökade barnbidrag. Med vårt förslag behövs
            det inte, med socialdemokraternas och folkpartiets förslag behövs
            det.
          </note>
          <note>
            Detta blir ju än mer märkligt, eftersom särskilt
          </note>
          <note>
            Anne Wibble här i dag har talat om behovet av att minska transfereringarna.
            Men i ert gemensamma förslag ökar ni behovet av transfereringar.
          </note>
          <note>
            I dagens nummer av Svenska Dagbladet står det att
          </note>
          <note>
            Kommunförbundet har tittat på behovet av bostadsbidrag. Till
            följd av vad som nu har hänt är det inte aktuellt med en ökning
            med 40 %, som man tidigare trodde, utan en ökning med 60 %. Antalet
            bidragsberättigade kommer att öka med i storleksordningen 50 000.
          </note>
          <note>
            Detta är den verklighet som ligger bakom ert förslag, och det
            skorrar väldigt illa när ni sedan säger att nu gäller det att
            få ner transfereringarna.
          </note>
          <note>
            Det är ju ni som har byggt upp motiven för att öka dem.
          </note>
          <note>
            Anne Wibble klagar över att jag har utgjutit mig.
          </note>
          <note>
            Jag kräver inte att Anne Wibble skall tro på våra beräkningar
            -- jag behöver ju inte tro på era -- men jag tycker i och för
            sig att vi bör respektera varandras beräkningar i det här sammanhanget.
            Vi har också täckning för vårt sätt att räkna.
          </note>
          <note>
            Sedan tänkte jag ställa en fråga till finansministern som bekymrar
            oss i centerpartiet. I propositionen och i finansministerns tal
            sägs att vi får nu ett skattesystem som är enkelt och rättvist.
            Frågan är då vad det är som är viktigt. Har enkelheten och konkurrensen
            på något vis blivit en ny helig ko för socialdemokratin i samband
            med det nya skattesystemet?
          </note>
          <note>
            En illustration kan man få om man läser ur regeringens proposition
            om mervärdeskatten, där det står: ''Av konkurrensskäl bör skatteplikten
            omfatta alla typer av resetjänster, oavsett om det är fråga om
            statlig, kommunal eller enskild, regional-, när- eller fjärrtrafik,
            taxiresor, turistresor, sightseeingturer eller annat. Det bör
            heller inte ha någon betydelse vilket trafikmedel som används
            eller om resan företas till sjöss, till lands eller i luften.''
            Sedan har man visserligen medgett några undantag, men det är inte
            alls på det som är för vardagen livsnödvändigt, t.ex.
          </note>
          <note>
            persontransporterna och resorna till och från jobbet.
          </note>
          <note>
            Här är det en övergång till ett system där man bortser från skatten
            efter bärkraft och i stället hyllar principen om enkelhet och
            konkurrens.
          </note>
          <note>
            När det gäller förnyelsen av offentligsektorn, som jag tycker
            att det är angeläget att vi arbetar med på alla håll, sade finansministern
            att det krävs förenkling, avreglering och decentralisering. Det
            låter bra så långt. Jag vill då fråga, eftersom jag hade det med
            i min inledning och jag kan anknyta till den, om finansministern
            och socialdemokraterna också är beredda att, som jag uttryckte
            det, låta marknadens flexibilitet och effektivitet vara med i
            välfärdens produktion, för att effektivisera och decentralisera
            funktionerna, samtidigt som jag hoppas att vi är överens om att
            när det gäller välfärdens fördelning skall de politiska besluten
            vara avgörande. Det vore intressant att få ett svar på den frågan.
          </note>
          <note>
            Vad beträffar den hållbara ekonomiska utvecklingen vill jag understryka
            att det är viktigt att värna miljövärdena. Jag vill bara påpeka
            i anslutning till Fricks anförande att produktion och konsumtion
            av varor i dag inte är allt, utan att produktionen och konsumtionen
            av upplevelser ökar. Turismen, tyvärr felaktigt beskattad i skatteförslaget,
            är ett exempel på det. Jag tror att
          </note>
          <note>
            Carl Frick, som ligger och svettas på morgnarna, skulle behöva
            litet mer trevliga upplevelser. Den ökningen skulle vi kunna klara
            av utan belastning på miljön.
          </note>
          <note>
            Under detta anförande övertog förste vice talmannen ledningen
            av kammarens förhandlingar.
          </note>
          <note type="speaker">
            Anf. 11 LARS-OVE HAGBERG (v) replik:
          </note>
          <note>
            Fru talman! Regeringen talar om förnyelse inom kommunsektorn.
            Ett sådant exempel har jag upplevt på mycket nära håll, den s.k.
          </note>
          <note>
            Dalamodellen. Den bygger på decentralisering av resurserna, så
            att de kommer närmare människorna. Det är en bra utgångspunkt,
            som kan minska byråkratin och demokratisera vården.
          </note>
          <note>
            Men om resursknapphet blir uppenbar kan samma goda intentioner
            bli ett utmärkt utsorteringsinstrument, där de icke-produktiva
            människorna i samhället kommer i strykklass.
          </note>
          <note>
            Därför är det ett mycket högt risktagande från regeringen att
            strypa den kommunala sektorn på det sätt som man gör för närvarande.
            Regeringens egna uttalade mål om välfärd och tillväxt kan spolieras
            med denna politik.
          </note>
          <note>
            Kommun- och landstingsförbunden kräver en högre volymtillväxt,
            men regeringen säger att det är absolut omöjligt och inte förenligt
            med samhällsekonomisk balans.
          </note>
          <note>
            Man kan fråga sig varför. Detta har tydligen någon på departementet
            skrivit med den högra hjärnhalvan. Sedan kommer någon och säger,
            med den vänstra hjärnhalvan, att det är klart att vi måste ha
            välfärd och tillväxt. Där spelar kommunen en mycket stark roll.
            Investeringar skall ske i utbildning och infrastruktur. Barnomsorg,
            hälsooch sjukvård är exempel på verksamheter som verkligen skall
            bidra till dessa förutsättningar. Men det kanske inte var samma
            person som skrev det sista.
          </note>
          <note>
            Jag tror att det kan vara detta som ligger bakom vad landstings-
            och kommunförbunden vill åstadkomma, men som regeringen på något
            sätt vill strama åt.
          </note>
          <note>
            Har man i denna debatt färdigskrivna repliker och tror att var
            och en säger som de sade förra året, då blir det som det blir,
            Allan Larsson.
          </note>
          <note>
            Allan Larsson säger själv att tillväxt är att införa sjuklön,
            lönestopp, åtstramning på kommunerna, arbetslöshet, närmande till
            EMS, höga vinster i företagen och ett mycket lågt skatteuttag
            i företagen. Det är tydligen detta som skall klara tillväxten.
          </note>
          <note>
            Halva mitt anförande handlar om tillväxt, om att ta till vara
            den resurs som skall stå för tillväxten: de arbetande människorna.
          </note>
          <note>
            Jag har inte sagt att vi skall ha kraftiga löneökningar, jag
            sade snarare tvärtom. Vi behöver inte stora generella löneökningar
            om vi sätter press på dem som sätter priserna. Om vi först gör
            ett lågt generellt påslag och sedan ger kompensation för inflationen,
            då behövs det inga höga nominella lönelyft om prissättarna håller
            igen. Men den vägen vill inte regeringen och finansdepartementet
            gå in på.
          </note>
          <note>
            Sex timmars arbetsdag skall väl knappast införas
          </note>
          <note>
            1991. Men det är helt klart att införande av en sådan kvalitativ
            reform omkring år 2000 kräver en omprioritering från privat konsumtion
            till offentlig.
          </note>
          <note>
            Det måste vi nog ta.
          </note>
          <note>
            Dessutom är det så, herr finansminister, att båda de förslag
            jag har talat om i dag -- energimoms och moms på mat -- har totalfinansierats
            i vårt skatteförslag i våras. Ingen kan säga att det har varit
            något fel på det. Vi föreslog högre kapitalbeskattning och företagsbeskattning
            än regeringen och vi klarar av det. T.o.m. i vår balansräkning
            blir det en överfinansiering.
          </note>
          <note>
            Men det är regeringen som säger att vi skall ha lägre skatt.
            Lars Tobisson berömde finansministern, men hur är det nu med de
            dynamiska effekterna? Spär de inte på köpkraften? Betyder inte
            det att de välavlönade, som får ut mycket av skattereformen, får
            en ökad köpkraft?
          </note>
          <note>
            Jag har varit mycket intresserad av hur finansministern tog upp
            tråden om låginkomstutredningen. Förnekar man att 1980-
          </note>
          <note>
            talet har varit ett förlorat årtionde för låginkomsttagarna,
            då har man inte mycket med verkligheten att göra.
          </note>
          <note>
            Vänsterpartiet står inte ensamt med sina krav. Jag såg att också
            den socialdemokratiska broderskapsrörelsen ställt motsvarande
            krav, och jag tror det är mycket nödvändigt att föra fram dem
            i politiken.
          </note>
          <note>
            Jag kan ge finansministern ett exempel när det gäller sextimmarsdagen
            och kommunsektorn, och hur allvarligt det kan vara om man stryper
            dem.
          </note>
          <note>
            Vänsterpartiet i mitt partidistrikt har gjort upp med socialdemokratin
            om ökad kvalitet i vården. Vi har fått igenom en uppgörelse med
            Allan Larssons partikamrater om försöksverksamhet med sex timmars
            arbetsdag i långvården. Det lönar sig på sikt, det är vi helt
            övertygade om, det kanske t.o.m.
          </note>
          <note>
            blir en besparing i den offentliga verksamheten.
          </note>
          <note>
            Men om regeringens politik har inriktning på stor resursknapphet
            kan detta försök gå om intet. Jag undrar vem som tjänar på det?
            Är det Allan
          </note>
          <note>
            Larssons och regeringens intentioner att vi skall ha tillväxt
            i samhället eller inte?
          </note>
          <note>
            Jag tror inte på Allan Larssons politik. Jag tror att vi måste
            se till att uppfylla de behov som finns på det sociala området.
            Det är oerhört viktigt för vår tillväxt framöver.
          </note>
          <note type="speaker">
            Anf. 12 CARL FRICK (mp) replik:
          </note>
          <note>
            Fru talman! Det vi i miljöpartiet vänder oss mot,
          </note>
          <note>
            Allan Larsson, är slöseriet. Den politik ni förespråkar leder
            till en våldsam ökning av resursförbrukningen i vårt land. Det
            leder till ett omfattande slöseri. Sopberget är ett typexempel
            på vad vi håller på med, och det måste vi komma till rätta med.
          </note>
          <note>
            Sedan gäller det att ta vara på de resurser som finns och hushålla
            med dem på bästa sätt. Vi måste också se till att vi fördelar
            detta så att utsatta grupper får det bättre. Man behöver inte
            alltid gynna dem som redan har det bra.
          </note>
          <note>
            Det verkliga långsiktiga problemet i vårt land är ju, som vi
            ser det, den fixa idén att den materiella förbrukningen måste
            öka vartenda år.
          </note>
          <note>
            Konjunkturrapporten som kom förra veckan visar att vi nu är på
            väg in i en stabil privat konsumtionsökning på över 2 %. Mellan
            1985 och
          </note>
          <note>
            1988 ökade konsumtionen realt med 10 %. Det är inga dåliga grejor!
            Vi vet att ständigt ökad materiell förbrukning skändar naturen
            och förstör de långsiktiga livsförutsättningarna. Vi måste med
            andra ord sträva efter att minska den inhemska materiella förbrukningen
            för att kunna få en dräglig framtid.
          </note>
          <note>
            På kort sikt är det största problemet att vi har så hög inflation.
            I en marknadsekonomi med en ständigt ökad materiell förbrukning,
            alltså stor efterfrågan, får man lätt en överhettad arbetsmarknad.
            Då finns det ingen broms på spiralen med löner och priser. Det
            är ju precis som det fungerar i en marknadsekonomi, och då kan
            man inte klaga om man får detta resultat.
          </note>
          <note>
            Problemet är att vår export blir så dyr att den stannar upp och
            kanske minskar, samtidigt som den inhemska efterfrågan driver
            på importen.
          </note>
          <note>
            Bytesbalansen rasar ihop, och vi får låna utomlands för konsumtion.
            Detta är ju inte hållbart.
          </note>
          <note>
            Vi kan inte fortsätta att bara öka den inhemska köpkraften. Den
            driver på inflationen, och skattepolitiken, som den nu är, driver
            upp köpkraften och därmed också inflationen.
          </note>
          <note>
            Vi har flera goda skäl för att hålla tillbaka konsumtionsökningarna,
            det är miljön och ekonomin.
          </note>
          <note>
            Varför då inte utforma en politik som är ett samlat grepp för
            att klara både miljö och ekonomi? Att dämpa den inhemska efterfrågan
            måste vara ett primärt mål i en ekonomiskt rimlig och socialt
            ansvarig ekologisk politik. Om vi kan minska inflationstrycket,
            minskar också kraven på lönekompensation för stigande kostnader.
            Då kan vi minska importen, förbättra bytesbalansen och komma till
            rätta med denna lånefinansierade konsumtion. Vi kan öka industrins
            utrymme för export, såväl prismässigt som kvantitativt, för att
            bidra till en förbättrad bytesbalans. Vi kan få håll på marknadsräntorna
            och diskontot, och vi kan på sikt bidra till att säkra god tillgång
            till lönearbete och på allvar börja minska miljöbelastningen.
          </note>
          <note>
            Är det något i detta som finansministern inte ställer upp på?
            Vad då i så fall?
          </note>
          <note>
            Varför inte komma med förslag som från årsskiftet -- eller så
            snart som möjligt -- medför att vi får skatt på uran och fossila
            energiråvaror? Vi kan fördubbla reklamskatten och höja skatten
            på sprit, vin, tobak och annat onödigt. Vi kan se till att flyget
            betalar samma miljö- och energiskatter som vägtrafiken och att
            systemet med företagsbilar försvinner. Vi kan få i gång rejäla
            kampanjer i landet för att minska den materiella förbrukningen
            och slöseriet i syfte att främja återbruk, återanvändning och
            hushållning.
          </note>
          <note>
            Vi kan sänka hastigheterna på vägarna för att minska användningen
            av bensin och slopa momsen på de inhemska, förnybara energislagen.
            Vi kan slopa momsen på kollektivtrafiken till lands och till havs.
            Vi kan skjuta på en del av marginalskattesäkningen för höginkomsttagarna,
            så att vi inte driver på köpkraftsökningen ännu mer.
          </note>
          <note>
            Vi kan se till att skatteskalan får en låginkomstprofil.
          </note>
          <note>
            Vi måste se till att få bort momsen på basmaten och höja momsen
            på andra varor. Vi måste kunna inflationsskydda punktskatterna
            och miljöskatterna på energiområdet och se till att vi får en
            skatteväxling mellan energiskatter och arbetsgivaravgifter.
          </note>
          <note>
            Om vi överför tillverkningskapacitet till exportindustrin och
            håller ner löneinflationen, har vi faktiskt goda chanser att komma
            till rätta med bytesbalansen.
          </note>
          <note>
            Vi kan inte gärna tvinga kommande generationer att betala för
            vår överkonsumtion nu.
          </note>
          <note>
            Hur kommer det sig, finansministern, att regeringen aldrig föreslår
            åtgärder som kombinerar socialt och ekologiskt ansvar med god
            ekonomi?
          </note>
          <note>
            Varför har ni kommit överens med folkpartiet om en inflationsdrivande
            skattepolitik, när inflationen är ett så stort problem? En stor
            del av den inflation vi har i dag beror ju på skattereformen.
            Vad finns logiken i detta? Var finns logiken i miljöpolitiken?
          </note>
          <note>
            Vart tar det sociala ansvaret vägen, när man ger högavlönade
            stora skattesänkningar och låter det gå ut över dem som har låga
            löner och tvingar till intensivare lönearbete för att de skall
            kunna klara sin ekonomi? Och vart tar den internationella solidariteten
            vägen, när vi överkonsumerar resurser från andra delar av världen
            där dessa så väl skulle behövas?
          </note>
          <note>
            Vi måste få en sammanhållen ekonomisk politik, som tar miljöansvar
            och socialt ansvar, och en långsiktig ekonomisk politik som gynnar
            flertalet medborgare i det här landet och inte bara ett fåtal.
          </note>
          <note>
            Anf. 13 Finansminister ALLAN LARSSON
          </note>
          <note>
            replik:
          </note>
          <note>
            Fru talman! Får jag börja med att till Carl Frick säga att det
            under eftermiddagen blir tillfälle att närmare diskutera skattereformen.
            Men jag vill mycket bestämt tillbakavisa den beskrivning han gjorde
            av skattereformen. Vi har i dag ett dåligt skattesystem, som inte
            innehåller stora orättvisor.
          </note>
          <note>
            Skattesystemet är förklaringen till de orättvisor som har uppstått
            under 80-talet. Kombinationen av inflation och vårt gamla skattesystem
            är en viktig förklaring till rådande orättvisor. Vi får nu ett
            sunt och bättre skattesystem, som också kommer att bidra till
            att dämpa inflationen och inflationsförväntningarna. Skattesystemet
            har också en fördelningsprofil som bidrar till rättvisa.
          </note>
          <note>
            Våra undersökningar och de beräkningar som landsorganisationen
            har gjort bekräftar att skattereformen har en rättvis fördelningsprofil.
          </note>
          <note>
            Hagberg klagar över nedskärningar. Den kommunala sektorn har
            ökat med 25 % under 80-
          </note>
          <note>
            talet. Det finns många ytterligare behov att tillgodose, men
            tillväxten har varit snabb inom den kommunala verksamheten. Vi
            kan för närvarande inte fortsätta med en så snabb ökning med tankte
            på de anspråk som finns också på andra områden.
          </note>
          <note>
            Hagberg säger också att vi måste omprioritera från privat till
            offentlig konsumtion. Men samtidigt vill löntagarna -- något som
            också Hagberg brukar reflektera -- ha en ökad köpkraft. Hur skall
            det gå ihop, om man skall omprioritera till den kommunala verksamheten
            och samtidigt skapa ett ännu större utrymme för löntagarna? Svaret
            på den frågan är just det som Jörn Svensson har gett: Det går
            inte ihop? Ingen vettig människa kan tro på vänsterpartiets beskrivning
            av sin politik.
          </note>
          <note>
            Låt mig svara på en punkt -- det gäller låginkomstutredningen.
            Vi har tillsatt en utredning som skall se över effekterna av skattereformen.
            Vi kommer därför att kunna belysa inkomstfördelningen, och jag
            ser med stort intresse fram emot det resultat som utredningen
            kan komma fram till.
          </note>
          <note>
            Till Anne Wibble: Vi kan säkerligen spilla mycken tid att diskutera
            historia. Låt mig bara säga att folkpartiet år 1989 sade nej till
            åtgärder för att åstadkomma en åtstramning. Den uppläggning som
            vi, tillsammans med centerpartiet, då hade, innehöll många bra
            inslag, inte minst satsningen på arbetslivet. Men vi vet nu att
            detta inte var tillräckligt. För framtiden -- som vi kanske skall
            ägna mer tid åt att diskutera, Anne Wibble -- delar jag uppfattningen
            att frågan om produktiviteten är oerhört viktig, både i näringslivet
            och i den offentliga verksamheten. Jag har själv ägnat en del
            tid åt detta, praktiskt och i utredningssammanhang, och jag tror
            att vi där har ett gemensamt intresse att ta fram de nya grepp
            som kan behövas. Men det vi nu och som redovisas i dagens proposition
            och i särpropositioner om den offentliga verksamheten med decentralisering
            och avreglering kommer att bidra till att inom denna sektor öka
            produktiviteten. Jag tror också att vi behöver ett mått på den
            offentliga verksamheten, så att de offentliganställda kan visa
            upp att de också åstadkommer bra resultat och bidrar till framstegen.
            Den gamla tekniken på det området är kanske inte den allra bästa.
          </note>
          <note>
            Sedan undrar jag hur det står till med skattepolitiken -- jag
            har inte fått något klart besked på den punkten. Var står Anne
            Wibble?
          </note>
          <note>
            Kommer folkpartiet att falla undan för moderaternas krav eller
            kan vi räkna med att den skattereform som vi nu genomför kommer
            att bli bestående, oavsett vad som kommer att ske i ett politiskt
            val?
          </note>
          <note>
            När det gäller Karl Erik Olsson vill jag bara notera det betyg
            han gav Lars Tobisson om lättsinne i den ekonomiska politiken.
            Jag kanske inte är van vid så starka uttryck som Karl Erik Olsson
            använde, men min bedömning ligger nära den som Karl Erik
          </note>
          <note>
            Olsson gjorde.
          </note>
          <note>
            Som svar på Karl Erik Olssons fråga om den offentliga sektorn
            vill jag säga att jag är öppen för att pröva nya vägar. Jag tycker
            inte att man skall dra upp kritstreck och säga att det och det
            kan vi inte pröva. Jag har själv i en del sammanhang försökt få
            fram nya former, bl.a. när det gäller arbetsmarknadsutbildningen.
            Jag anser att det är bra att skilja mellan beställare och producenter
            av tjänster och att pröva alternativ utanför den egna verksamheten.
            Jag har en pragmatisk inställning i dessa frågor.
          </note>
          <note>
            Slutligen vill jag om utlandsinvesteringarna till Lars
          </note>
          <note>
            Tobisson säga att det i dag, 1990, investeras dubbelt så mycket
            i den svenska industrin som år 1982, det sista borgerliga året.
            Jag är mycket angelägen om att vi kan upprätthålla en omfattande
            investeringsaktivitet i det svenska näringslivet, och därför vill
            jag på allt sätt bidra till att bryta kostnadsutvecklingen och
            därmed skapa ett gott investeringsklimat.
          </note>
          <note type="speaker">
            Anf. 14 LARS TOBISSON (m) replik:
          </note>
          <note>
            Fru talman! Till finansministern vill jag återigen säga att ekonomisk
            politik är någonting mer än bara budgetexercis. Jag har här försökt
            framhålla betydelsen av att man uppmärksammar och gör någonting
            åt den obalans som finns i våra kapitalflöden över gränserna.
            Dessa står nu när det gäller direkt- och följdinvesteringar i
            förhållande
          </note>
          <note>
            1:10.
          </note>
          <note>
            Jag tror faktiskt inte att Karl Erik Olsson om mig använde ordet
            ''lättsinne''. Han anspelade på någonting som finansministern
            hade sagt. Men jag kan returnera detta genom att säga att jag
            finner det vara lättsinne att på det här sättet bara bortse från
            problematiken och mest uppehålla sig vid de finanspolitiska frågorna.
          </note>
          <note>
            Jag skulle vilja ta upp någonting som haft en tendens att komma
            bort i den här debatten, nämligen de anslag mot framtidstro och
            investeringsvilja i Sverige som det naturligtvis innebär när man
            från socialdemokratiskt håll lanserar tanken på att öppna AP-fonden
            för aktieköp. Jag skulle vilja säga att den stora ideologiskt
            skiljande frågan i svensk politik under
          </note>
          <note>
            1990-talet med säkerhet kommer att bli var sparandet skall ligga.
            Vi moderater vill sprida sparandet och ägandet bland de enskilda
            människorna. Socialdemokraterna säger: Det är klart att det vore
            bra om hushållssparandet kunde öka, men det går nog inte och det
            skulle leda till förmögenhetsklyftor; alltså måste vi i stället
            satsa på det kollektiva sparandet. Det sker då till priset av
            en ökad överbeskattning av människorna.
          </note>
          <note>
            Vad skall man då göra med dessa pengar? Jo, de skall in i fonder.
            Trots tidigare utfästelser om att löntagarfonderna var det enda
            steget och trots att man en gång sade att AP-fonden inte skulle
            användas som socialiseringsinstrument, är det nu den vägen man
            slår in på. Man gör det under utläggande av rökridåer; man skall
            trygga pensionskapitalet. Det är ju helt vilseledande.
          </note>
          <note>
            Genom socialdemokraternas egen försorg blev detta system ett
            fördelningssystem, där fondering inte hör hemma annat än i utjämnande
            syfte. Det blir inga högre pensioner på grund av avkastning av
            pensionskapitalet, utan detta skall i stället användas för att
            socialisera fler företag.
          </note>
          <note>
            ATP-systemet förutsätter tillväxt. Socialism ger inte tillväxt
            -- det har vi med all tydlighet märkt.
          </note>
          <note>
            Anne Wibble gjorde en egendomlig jämförelse med kaffepriset.
            Det finns ingen särskild kaffeskatt, som socialdemokraterna och
            folkpartiet kunde höja för att finansiera skatteomläggningen.
          </note>
          <note>
            Det gjorde man mot vår vilja med bensinbeskattningen. När sedan
            det underliggande oljepriset höjdes, blev resultatet en överfinansiering,
            en höjning av skattetrycket som folkpartiet medverkat till. Det
            är denna merskatt på ca en miljard som vi föreslår slopad.
          </note>
          <note>
            Herr talman! Trots välmenande ord i propositionen och från Allan
            Larsson här i dag tror jag inte att det blir någon nedgång av
            räntan, någon dämpning av löneanspråken eller någon förändring
            av kapitalflödena vid gränserna. Härför hade det krävts förslag
            om åtgärder för sänkning av skattetrycket, tryggad elförsörjning,
            medlemskap i
          </note>
          <note>
            EG och, i avvaktan på det, en anknytning av kronan till EMS.
          </note>
          <note type="speaker">
            Anf. 15 ANNE WIBBLE (fp) replik:
          </note>
          <note>
            Fru talman! Först till Karl Erik Olsson:
          </note>
          <note>
            Barnbidragen innebär inte någon rundgång, utan de är en del av
            skattesystemet. Jag bara konstaterar att centerpartiet går emot
            de ökade barnbidragen.
          </note>
          <note>
            Karl-Erik Olsson vill ha respekt för centerns sätt att räkna.
            Jag räknar på vanligt sätt: 1, 2, 3, 4 och 1
          </note>
          <note>
            plus 1 är 2. Om Karl Erik Olsson har något annat sätt att räkna
            tror jag inte på det. Med mitt vanliga sätt att räkna fattas det
            tio miljarder i centerns förslag.
          </note>
          <note>
            Lars Tobisson säger att kaffe och bensin inte alls är samma sak,
            eftersom vi inte har någon punktskatt på kaffe. Låt mig ta ett
            annat exempel. På tobak har vi en punktskatt. Om tobaksskörden
            slår fel, så att tobakspriset blir högre, blir momsintäkterna
            också högre vid en oförändrad konsumtion. Skulle Lars
          </note>
          <note>
            Tobisson i ett sådant läge föreslå en sänkning av punktskatten
            på tobak? Eller är det skillnad på vara och vara? Lars Tobisson
            vill kanske bestämma att bensin är någonting bra medan kaffe och
            tobak är någonting onyttigt och att man därför inte skall sänka
            skatten.
          </note>
          <note>
            Det synsätt som Lars Tobisson nu gör sig till tolk för, att man
            skall kunna manipulera med priserna, stämmer inte med marknadsekonomin,
            och det vet
          </note>
          <note>
            Lars Tobisson.
          </note>
          <note>
            Jag vill till sist ta upp en problematik i propositionen, en
            problematik som kommer att skapa problem för Allan Larsson. Han
            beskriver där två oförenliga mål. Det finns ganska gott om oförenliga
            mål i politiken -- för närvarande är de oförenliga målen inom
            energipolitiken föremål för diskussion -- och det skapar onödiga
            låsningar. Jag vill varna för att sätta upp oförenliga mål inom
            den ekonomiska politiken.
          </note>
          <note>
            I propositionen säger Allan Larsson att han ganska rejält vill
            öka det offentliga sparandet. Med mindre bokstäver står det att
            Allan Larsson också är intresserad av att på längre sikt sänka
            skatterna.
          </note>
          <note>
            Detta kommer att ställa extremt höga krav på de begränsningar
            i utgifterna som han då skall åstadkomma. Jag tror inte att Allan
            Larsson klarar detta. Då är frågan: Vad är det som får stryka
            på foten? Det finns i den här propositionen tydliga tecken på
            en önskan att sänka skatterna, något som för min del är helt avgörande.
          </note>
          <note>
            Propositionen innehåller t.ex. ett litet käckt förslag om att
            investeringsskatten skall utökas i
          </note>
          <note>
            Stockholms län till att omfatta ytterligare en kommun, Nynäshamn.
            Man tänker sig möjligen att införa en ny regional skatt i Stockholm
            och man beklagar att det automatiska inflationsskyddet som nu
            finns i skatteskalan stoppar ökningen av statens skatteinkomster.
            Jag ser för min del ett stort framtida problem i detta och kan
            bara beklaga att
          </note>
          <note>
            Allan Larsson inte förstår att det verkligt viktiga i den svenska
            ekonomiska politiken är att flytta över en betydande del av det
            kollektiva sparandet till de enskilda hushållen för att därmed
            lägga grunden för en god ekonomisk utveckling.
          </note>
          <note type="speaker">
            Anf. 16 KARL ERIK OLSSON (c) replik:
          </note>
          <note>
            Fru talman! Jag vill först tacka finansministern för beskedet
            när det gäller förnyelsen av den offentliga sektorn. Det var mycket
            positivt att höra att han är fri att pröva olika modeller och
            också beredd att se skillnaden mellan beställare och producenter
            av den välfärd som behövs i samhället.
          </note>
          <note>
            Sedan är frågan när dessa utlovade fördelar som skattereformen
            innebär egentligen visar sig. När vi nu befinner oss mitt i problemen
            med inflationen, talar finansministern om att skattereformen skall
            ge en sänkt inflation, och LO har påpekat att det nya skattesystemet
            ger ökad rättvisa. Men varför går då
          </note>
          <note>
            LOs ordförande Stig Malm ut och säger att det behövs satsningar
            på låginkomsttagare bl.a. av det skälet att skattesystemet har
            förändrats? Detta stämmer inte, och det tar jag som intäkt för
            att vår bedömning från centerpartiets sida från början var riktig.
            Det finns en snedfördelning i det skattesystem som en majoritet
            här i riksdagen har beslutat om.
          </note>
          <note>
            Jag vill bara slå fast att centern har gått i spetsen för stödet
            till barnfamiljerna och för flerbarnsstödet.
          </note>
          <note>
            När kompensationskraven ökas, vilket blir en följd av det skattesystem
            som socialdemokrater och folkpartister har fått igenom, behövs
            det ett ökat stöd till barnfamiljerna. I det läget har vi i centern
            också ställt oss bakom detta krav. Men vi ansåg att det inte var
            nödvändigt att öka behovet, och det var det som var den grundläggande
            skillnaden.
          </note>
          <note>
            Avslutningsvis vill jag säga att det i ekonomiska debatter lätt
            blir så att alla målar i mörka färger.
          </note>
          <note>
            Man inriktar sig framför allt på problemen och tycker nästan
            att det är viktigt att peka på att allting har lett till problem.
            Det är möjligt att en anslutning till det europeiska valutasamarbetet
            som något slags stödkorsett för den svenska ekonomin skulle vara
            bra. Man skall dock komma ihåg att det viktiga och grundläggande
            är vad vi i Sverige förmår att själva åstadkomma om vi kan utnyttja
            de resurser som vi har. Det finns en hel del resurser:
          </note>
          <note>
            betydande naturresurser, en bra miljö och en arbetskraft som
            är kunnig och kreativ. Vi har beslutat om att utnyttja vår landareal
            i jordbruket inte bara för mat, utan också för energi. De mindre
            och medelstora företagen bör stimuleras för att bättre kunna utnyttja
            kreativiteten och den arbetsvilja som finns hos alla människor.
            Om vi lyckas med detta, kan det gå ganska bra för Sverige.
          </note>
          <note type="speaker">
            Anf. 17 LARS-OVE HAGBERG (v) replik:
          </note>
          <note>
            Fru talman! Människor upplever att det i dag är kris i den kommunala
            sociala sektorn.
          </note>
          <note>
            Utvecklingen är krisartad, och den sociala rättvisan kan inte
            uppnås bara genom åtstramningar. Om behoven är större än tillväxten,
            är det nödvändigt att denna sektor tillförs resurser.
          </note>
          <note>
            Utvecklingstakten i den privata tjänstesektorn är däremot galopperande.
            Det gäller då att kunna styra ekonomin -- något som vi i vänsterpartiet
            tidigare har föreslagit.
          </note>
          <note>
            Visst går våra förslag och lösningar ihop.
          </note>
          <note>
            Införandet av sex timmars arbetsdag kräver stora insatser och
            engagemang. Vi tror att det vore oehört värdefullt om den reformen
            genomfördes, och den kan också utgöra en stor tillväxtfaktor.
          </note>
          <note>
            Beskedet att det inte skulle tillsättas någon låginkomstutredning
            utan att det bara skulle ske en utvärdering av skattereformens
            effekter innebär att regeringen inte vill se på de klyftor som
            finns i samhället. Det är verkligen beklagligt. I klartext är
            detta ett nonchalerande av utvecklingen i landet och av de stora
            grupper, inte minst inom arbetarrörelsen, som tycker att det har
            gått oerhört snett.
          </note>
          <note>
            Regeringen och finansministern är kanske inte de rätta att tala
            om trovärdighet. Om jag var i finansministerns kläder, skulle
            jag vara väldigt försiktigt med att ta ordet trovärdighet i min
            mun.
          </note>
          <note>
            Aktörerna ute på arbetsmarknaden, de vanliga människorna, sätter
            inte längre stor tilltro till socialdemokratin. Om Allan Larsson
            och jag skulle slå varandra i huvudet med partikamrater, skulle
            min lista bli väldigt lång på socialdemokrater som kommer till
            mig och uttrycker sin oerhörda besvikelse över regeringspolitiken
            och den socialdemokratiska politiken, och inte minst kongressen.
            Jag tror att min lista skulle bli mycket längre än Allan Larssons.
          </note>
          <note>
            Allan Larsson nappade inte alls på förslaget om lönestopp för
            högavlönade för att därigenom pressa priserna, utan Allan Larsson
            tänker fortsätta att jaga de lågavlönade. Om man arbetat inom
            industrin i många år är det svårt att hysa förståelse för tillväxt
            och ett gott arbetsliv, när unga spolingar i 25-årsåldern tjänar
            miljontals kronor, medan arbetare med gedigen erfarenhet får börja
            kl. 7på morgonen och arbeta långt in på eftermiddagen. På vintern
            är det mörkt både när de går till och när de går från jobbet.
            Den politiken, den inriktningen och den prioriteringen kommer
            aldrig att fungera.
          </note>
          <note type="speaker">
            Anf. 18 CARL FRICK (mp) replik:
          </note>
          <note>
            Fru talman! Den gamle president Nixon talade gärna om ''the silent
            majority'', och den använde han sig mycket av. Här i riksdagen
            har vi en tyst majoritet för ökat slöseri och ökad materiell förbrukning.
            Eftersom ingen svarade på min fråga om man ställer sig bakom den
            ökade överkonsumtion vi kommer att få med regeringens politik,
            kan jag inte tolka det på annat sätt än som ett ja till ökad miljöförstöring.
          </note>
          <note>
            Debatten har som vanligt hamnat i ett läge där man använder sig
            av den vanliga retoriken om det korta perspektivet. Debatten har
            inte förmått lyftas till framtiden och vad som händer när man
            hela tiden vill öka slöseriet. Det finns ingen politisk konsekvensanalys.
            Debatten kunde ha lyfts till att handla om framtiden och om hur
            det skall gå för kommande generationer när vattnens och jordarnas
            produktivitet tynar under miljöförstöringen. Vi kan dagligen ta
            del av vad miljöförstöringen ställer till med som ett resultat
            av den livsstil som vi har valt. Som alla känner till är
          </note>
          <note>
            Östersjön ett tragiskt exempel på detta.
          </note>
          <note>
            Den föreslagna politiken gör egentligen bara allt värre genom
            att man föreslår åtgärder som späder på det som har ställt till
            det så illa för oss och försatt oss i dagens situation med vår
            dåliga miljö och ekonomi -- denna slöseriekonomi som bara syftar
            till att öka konsumtionen. Vi måste få en politik som klarar våra
            grundläggande ekonomiska och ekologiska problem. För detta fordras
            det en grön ansvarsfull politik med socialt ansvar, och det är
            riksdagen ännu inte mäktig, vilket är att beklaga för framtiden
            och för medborgarna i det här landet.
          </note>
          <note>
            Tack för debatten.
          </note>
          <note>
            Skatter m.m.
          </note>
          <note type="speaker">
            Anf. 19 KARL-GÖSTA SVENSSON (m):
          </note>
          <note>
            Fru talman! Jag har här i min hand en informationsbroschyr från
            socialdemokraterna om det nya skattesystemet. I denna står bl.a.
            att pensionärer med låg pension slipper skatt. Det är inte sant.
          </note>
          <note>
            Den från TV-programmet Glashuset numera välkända folkpensionären
            Maja Magnusson i
          </note>
          <note>
            Torhamn förlorar 200 kr. i månaden på skatteomläggningen. Hennes
            redan mycket låga överskott till livets nödtorft, 780 kr. per
            månad, sjunker således till 580 kr. Hon oroar sig med all rätt
            för hur hon skall klara av att bl.a. köpa olja till sitt hus för
            vintern.
          </note>
          <note>
            Socialdemokraternas ombudsman i Karlskrona har offentligt fått
            erkänna att Majas uppgifter är korrekta. Hans cyniska råd till
            hennes problem med uppvärmningskostnaden i sitt hus var följande:
            Sälj ditt torp som du och din man köpte för trettio år sedan!
          </note>
          <note>
            Maja Magnusson är inte ensam. Det finns tusentals och åter tusentals
            människor i vårt land som förlorar på skatteomläggningen.
          </note>
          <note>
            I det av Spardelegationen anordnade seminariet om skatteomläggningen
            och hushållssparandet bekräftades också denna bild. Det ofta återkommande
            påståendet från statsråden Larsson och Åsbrink om att alla tjänar
            på skatteomläggningen stämmer inte med verkligheten.
          </note>
          <note>
            Eftersom socialdemokraterna envist biter sig fast vid världens
            högsta skattetryck är det ju självklart att dessa effekter uppkommer.
          </note>
          <note>
            Det motstånd mot ett sänkt skattetryck som socialdemokraterna
            medverkar till får allvarliga följder för svensk samhällsekonomi.
            Det finns nämligen ett klart samband mellan höga skatter och låg
            ekonomisk tillväxt. Den socialdemokratiska skattehöjarpolitiken
            under 1980-talet har bidragit till den höga inflationen och till
            att det inte längre finns någon ekonomisk tillväxt i vårt land.
          </note>
          <note>
            Det svenska välfärdssystemet knakar därför i fogarna. Trots världens
            högsta skattetryck drabbas dagligen många människor i vårt land
            av att inte få vård och omsorg i rätt tid. Dagligen drabbas föräldrar
            av att inte kunna ordna med omsorg för sina barn.
          </note>
          <note>
            Jag återkommer till den socialdemokratiska informationen om skattesystemet.
            I denna står också att man skall ta ut skatt efter bärkraft.
          </note>
          <note>
            Jag vill fråga Erik Åsbrink om han tycker att man lever upp till
            begreppet skatt efter bärkraft
          </note>
          <note>
            när Maja Magnusson förlorar 200 kr. i månaden på skatteomläggningen,
          </note>
          <note>
            när en trea i allmännyttan på grund av bl.a.
          </note>
          <note>
            skatteomläggningen, men utan hänsynstagande till effekterna av
            Irakkrisen, stiger med cirka en tusenlapp i månaden,
          </note>
          <note>
            när bensinskatten driver upp kostnaden i sådan grad att man inte
            längre har råd att bo kvar på landsbygden,
          </note>
          <note>
            när gotlänningens resekostnad till fastlandet enbart på grund
            av momsen stiger med nästan 25 %
          </note>
          <note>
            när man inte klarar sig på lönen efter skatt?
          </note>
          <note>
            I den dagliga debatten använder socialdemokraterna en försåtlig
            debatteknik. Man talar nämligen om att skatten på kapital skärps.
          </note>
          <note>
            Man försöker inbilla svenska folket att det är kapitalisterna
            som står för en stor del av finansieringen av sänkta marginalskatter.
            Låt oss i stället konstatera att en höjd kapitalbeskattning i
            realiteten innebär en kraftigt höjd boendebeskattning, som drabbar
            alla hushåll i vårt land.
          </note>
          <note>
            Fru talman! Vi moderater vill sänka skattetrycket.
          </note>
          <note>
            Ett sänkt skattetryck bidrar till en ökad ekonomisk tillväxt.
            Den är nödvändig för att människorna i vårt land skall komma i
            åtnjutande av en välfärd som bl.a. skapar förutsättning för vård
            och omsorg i rätt tid.
          </note>
          <note>
            Ett sänkt skattetryck skall i första hand åstadkommas genom att
            sänka de skatter och avgifter som berör de enskilda människorna.
            Vi vill i samband härmed stimulera till ett ökat enskilt sparande.
            Vi vill därför sänka skatten på det egna boendet. Vi vill slopa
            skatten på det långsiktiga pensionssparandet.
          </note>
          <note>
            Genom att inte införa moms på persontransporter, genom att sänka
            skatten på bensin med 30 öre per liter redan från den 1 november
            i år och genom att sänka momsen på hotell- och restaurangverksamhet
            till den tidigare skattenivån,
          </note>
          <note>
            12,87 %, åstadkommer vi två betydelsefulla effekter. Dels reduceras
            skatteuttaget hos de enskilda människorna. Dels får vi en gentemot
          </note>
          <note>
            Europa mera konkurrensmässig beskattning inom turistnäringen.
            På så sätt får de många små- och medelstora företagen inom turistnäringen
            i bland annat Norrlands inland och på Gotland en reell möjlighet
            att leva vidare. Sysselsättningssvaga orter gynnas direkt med
            en sådan skattepolitik. Den negativa utvecklingen av resevalutan
            kan därmed också vändas.
          </note>
          <note>
            Vi har länge efterlyst en förändring av bilreseavdraget. Vi gjorde
            det senast i samband med riksdagens beslut om skatteomläggning
            den 30
          </note>
          <note>
            juni i år. Det är emellertid inte tillräckligt. En sänkning av
            bensinpriset måste ske för att skapa förutsättningar för människor
            på landsbygd och i glesbygd att få råd att bo kvar i sin hembygd.
            För deras del är det inte bara fråga om arbetsresor. Ert förslag
            innebär ett fortsatt lika högt skattetryck, och det motsvarar
            en sänkning av bensinskatten med 12 öre per liter.
          </note>
          <note>
            För att Erik Åsbrink inte skall kunna glida undan alla mina frågor
            vill jag i varje fall ha svar på följande fråga: Är det rimligt
            att Maja Magnusson måste sälja sitt torp för att lindra de negativa
            effekterna av skatteomläggningen?
          </note>
          <note type="speaker">
            Anf. 20 KJELL JOHANSSON (fp):
          </note>
          <note>
            Fru talman! Tecknen på en konjunkturrnedgång blir för varje dag
            som går allt tydligare.
          </note>
          <note>
            Arbetslöshetssiffrorna ökar snabbt och antalet lediga platser
            minskar. Stora svenska exportföretag signalerar neddragningar
            av produktionen.
          </note>
          <note>
            Också krisen i Irak bidrar till den dämpning som vi kan notera
            i den svenska ekonomin.
          </note>
          <note>
            Konjunkturnedgångar och internationella kriser brukar ju inte
            betraktas som någon särskilt positivt, och så är det naturligtvis
            inte heller denna gång.
          </note>
          <note>
            Likväl kan -- paradoxalt nog -- dagens situation även vara till
            hjälp då det gäller att komma till rätta med våra problem i ekonomin.
            Dämpningen i ekonomin tillsammans med skattereformen ger oss bättre
            förutsättningar än på mycket länge att få ordning på den fråga
            som jag före sommar-uppehållet betecknade som en ödesfråga för
            oss, nämligen lönebildningen.
          </note>
          <note>
            Skattereformen medverkar starkt till en ökning av den reala köpkraften
            med ca 3,5 % före 1991. När engångseffekterna på priserna klingar
            av, kan vi också förvänta oss en betydligt lägre inflation framöver,
            under förutsättning att vi lyckas ta oss samman och hålla löneökningarna
            i nivå med våra konkurrentländers eller helst under.
          </note>
          <note>
            Fru talman! Skattereformen öppnar nya spår.
          </note>
          <note>
            Växeln läggs om, bort från straffbeskattning av arbete, sparande
            och initiativtagande i riktning mot en neutral beskattning av
            konsumtionen.
          </note>
          <note>
            Människor får behålla mer av sin inkomst, och staten styr inte
            genom punktskatter och skatterabatter. Det kommer således att
            löna sig mera att arbeta och spara, och det blir mindre lönande
            att skatteplanera. Det kommer att kosta att förstöra miljön. Miljöavgifter
            införs på miljöfarliga utsläpp. Inflationen skall inte tillåtas
            att höja skatteuttaget. På alla dessa principiella punkter har
            folkpartiet haft framgång under utformningen av reformen.
          </note>
          <note>
            Fru talman! Under arbetet har vi också lagt mycket stor vikt
            vid en rättvis utformning och ett rättvist utfall av reformen.
            Målsättningen har varit att ingen grupp skall betala skattesänkningarna
            för någon annan grupp i samhället. Denna regel har varit något
            av en oskriven lag för arbetet. Utöver detta har vi också klart
            uttalat vår ambition från folkpartiets sida att noggrant följa
            upp reformen.
          </note>
          <note>
            Den höjning av avdraget för arbetsresor som tillkännagavs redan
            i går utgör en sådan uppföljning. Irakkrisen ger konsekvenser
            som självfallet inte kunde förutses vid tiden för beslutet.
          </note>
          <note>
            Det är viktigt i en ekonomiskt ansträngd situation att utforma
            en lindring så, att den främst kommer dem till del som har långa
            resor till arbetet och saknar allmänna kommunikationsmedel. Därför
            har vi från folkpartiets sida ställt upp på förslaget om höjda
            reseavdrag. Höjningen kan ses som ett uttryck för vår ambition
            att se till att utfallet blir rimligt och rättvist med bibehållande
            av en ansvarsfull ekonomisk politik.
          </note>
          <note>
            Fru talman! Under debatterna om skattereformens första såväl
            som andra steg har jag tillåtit mig att efterlysa åtminstone litet
            mera ansvarskänsla från de partier som kritiserat reformen, främst
            centerpartiet och moderaterna. Tyvärr har denna vädjan klingat
            ohörd. Genom en kampanj landet runt har man gjort sitt bästa för
            att sprida missnöje med reformen. Man har inte dragit sig för
            att medvetet använda felaktiga uppgifter.
          </note>
          <note>
            Då det gällt exempelvis kollektivtrafiken har man spritt uppgifter
            om prisökningar på mellan 30 och
          </note>
          <note>
            40 % när de rätta siffrorna legat på 5--15 %. Det är omöjligt
            att en skattehöjning på 25 % kan öka kostnaderna med mer än 25
            %. Det är matematiskt omöjligt. Om man dessutom beaktar den utökade
            avdragsrätten, blir prisökningarna lägre.
          </note>
          <note>
            Den utvidgade momsen -- som genom reformen gjorts neutral med
            några få undantag -- har utpekats som den del av finansieringen
            som skulle förorsaka misär i landet. Av hela finansieringen av
            skattereformens andra steg på 70 miljarder svarar indirekta skatter
            för drygt 14 miljarder. Koldioxidoch miljöskatterna är beräknade
            till 3,6 miljarder.
          </note>
          <note>
            Kvar står ca 11 miljarder. Det är denna summa, utgörande några
            få procent av konsumtionen i vårt land, som påstås ställa till
            ett sådant elände.
          </note>
          <note>
            Egentligen faller detta resonemang på sin egen orimlighet.
          </note>
          <note>
            Fru talman! En reform med syftet att sänka marginalskattesatser
            som hamnat på en orimlig nivå ger med naturnödvändighet på papperet
            störst skattesänkningar för högavlönade. Genom finansieringens
            utformning och de minskade avdragsmöjligheterna minskar i praktiken
            dessa skattesänkningar. Kvar står då uppgiften att åstadkomma
            ett rättvist utfall för dem som inte har någon hög marginalskatt
            eller rent av inte betalar någon statsskatt alls. För att få ett
            rimligt utfall har därför barnbidrag, studiebidrag, bostadsbidrag,
            pensionstillskottet och KBT höjts. Vi kommer från folkpartiets
            sida att följa utvecklingen noga framöver.
          </note>
          <note>
            Viktigast, fru talman, är nog ändå att skattereformen utgör en
            förutsättning för att på nytt få i gång tillväxten och därmed
            se till att
          </note>
          <note>
            Sverige inte fortsätter att halka efter.
          </note>
          <note>
            Anf. 21 KARL-GÖSTA SVENSON (m)
          </note>
          <note>
            replik:
          </note>
          <note>
            Fru talman! Jag konstaterar att Kjell Johansson inte uttryckte
            något önskemål från folkpartiet om att man vill sänka skattetrycket.
            Han nämnde inte ordet skattetryck, om jag uppfattade hans anförande
            korrekt. Det är märkligt att folkpartiet inte har ambitionen att
            vilja sänka världens högsta skattetryck.
          </note>
          <note>
            Folkpartiet har tillsammans med socialdemokraterna bidragit till
            att vi har världens högsta moms, 25 %. Men samtidigt säger folkpartiet
            att man vill att Sverige skall bli medlem i EG. Hur harmoniserar
            folkpartiet en sådan ambition? Skall vi kunna bli medlemmar i
            EG --
          </note>
          <note>
            vilket jag hoppas att vi blir så snart som möjligt --
          </note>
          <note>
            krävs det att vi kan konkurrera på något så när lika villkor
            med skattenivåerna inom den gemensamma marknaden. Då måste momsen
            sänkas med i runt tal 50 miljarder. Hur tänker folkpartiet åstadkomma
            detta?
          </note>
          <note>
            Kjell Johansson talade också om hur viktigt det är med en generell
            och likformig moms.
          </note>
          <note>
            Skattehöjningarna beträffande hotell- och restaurangverksamheten
            har gjort att denna verksamhet har fått vidkännas en volymminskning
            på 10--12 % redan nu. Detta har folkpartiet accepterat i uppgörelsen
            med socialdemokraterna.
          </note>
          <note>
            Jag läste i tidningen Nu, det nummer som utkommit i dag, att
            folkpartiet internt hävdar att man inte ville ha en generell momshöjning
            för hotell- och restaurangverksamheten men förlorade i den uppgörelsen
            med socialdemokraterna. Folkpartiet bidrog alltså i denna uppgörelse
            till att denna volymminskning åstadkoms. Den kommer att förstärkas
            genom att det nu blir moms även på resor. Jag befarar allvarligt
            att de små och medelstora företagen i Norrlands inland inte kan
            klara sig. De små företagen på Gotland -- där jag själv var i
            somras -- kände av den hårda skattehöjning som redan inträffat,
            och man får där ytterligare en enorm skattehöjning den 1 januari
          </note>
          <note>
            1990 i och med att resemomsen också tillkommer.
          </note>
          <note type="speaker">
            Anf. 22 KJELL JOHANSSON (fp) replik:
          </note>
          <note>
            Fru talman! Karl-Gösta Svenson efterlyste ett besked om skattetrycket.
            Jag tycker att detta besked gavs ganska tydligt av Anne Wibble
            här i debatten före mig. Jag kan försäkra Karl-Gösta
          </note>
          <note>
            Svenson om att hennes ord är lika mycket värt som mitt.
          </note>
          <note>
            Det finns en skillnad i synen på dessa frågor mellan
          </note>
          <note>
            Karl-Gösta Svenson och moderaterna å ena sidan och folkpartiet
            å andra sidan. Sanningen är ju den att ni inom moderata samlingspartiet
            inte vill finansiera reformen alls eller alternativt vill finansiera
            den med neddragningar och besparingar.
          </note>
          <note>
            Vi i folkpartiet har en mycket positiv inställning till besparingar,
            men man kan inte samtidigt genomföra en skattereform som ger de
            högavlönade mycket stora skattesänkningar på papperet. Detta har
            förorsakat en social oro som
          </note>
          <note>
            Karl-Gösta Svenson och hans parti blåser under så gott man kan.
            Sedan vill man dessutom gå in och skära kraftigt i sociala system
            som är till för att skydda de svaga medborgarna i vårt land. Detta
            är en fullständig orimlighet. Det är därför vi inte kan ställa
            upp på den politiken i dag. Allt måste ha sin tur och sin ordning.
          </note>
          <note>
            Anne Wibble påpekade att nu återstår det att göra viktiga förändringar
            i det sociala systemet som kan verka produktionshöjande i Sverige.
            Detta är nästa steg för oss i folkpartiet.
          </note>
          <note>
            Hotell- och restaurangbranschen är ett kapitel för sig. Jag skall
            inte gå in på vad som har förevarit under några förhandlingar
            i denna fråga. Jag vill bara konstatera att Hotell-- o. restaurang
            har betett sig på ett ganska konstigt sätt. Det är den enda organisation
            som har gått ut i en kampanj.
          </note>
          <note>
            Tidningarna har denna sommar varit fulla av artiklar där man
            har talat om vilket elände det är, hur dyrt det är att gå på restaurang,
            man har talat om hur billigt det är resa till utlandet osv. Detta
            är den mest självdestruktiva kampanj som jag har sett något förbund
            bedriva i Sverige under de 30 år som jag har intresserat mig för
            svenskt näringsliv. Detta har också bidragit till att dra ner
            omsättningen inom hotell- och restaurangbranschen mera än vad
            som egentligen förorsakats av skattereformen.
          </note>
          <note>
            Sedan vill jag också påpeka att skattelindringarna kommer under
            nästa år och att dessa är betydande.
          </note>
          <note>
            Det kommer då att visa sig i kuvertet. Jag tror att hotell--
            och restaurangbranschen faktiskt kan ta igen en hel del då, och
            detta gäller även andra verksamheter. Jag skulle vilja se en mera
            positiv attityd från deras sida.
          </note>
          <note>
            Anf. 23 KARL-GÖSTA SVENSON (m)
          </note>
          <note>
            replik:
          </note>
          <note>
            Fru talman! Det är, Kjell Johansson, allvarligt så till vida
            att inte företrädare för skatteutskottet klart uttrycker i sitt
            anförande att man vill sänka skattetrycket. Jag vill fråga Kjell
            Johansson hur folkpartiet tänker sig att inleda ett sänkt skattetryck.
            Vilka skatter är det ni i första hand tänker inleda sänkningen
            av skattetrycket med?
          </note>
          <note>
            När Kjell Johansson sedan talar om moderaternas finansiering
            så vet han mycket väl att vi har finansierat våra skatteförslag
            med besparingar, med dynamiska effekter och med ökade skatter.
            Vi är delvis med på en breddning av skattebasen. Det väsentliga
            är att vi ser sambandet mellan ett högt skattetryck och låg ekonomisk
            tillväxt. I dag har vi ingen tillväxt alls. Det är detta som är
            allvarligt för välfärden i Sverige. Det är allvarligt för de svaga
            människorna att vi inte har en ekonomisk tillväxt.
          </note>
          <note>
            Då har landet inte råd att ge de äldre och sjuka den vård och
            omsorg som de behöver. Det är detta vår politik hela tiden går
            ut på. Vi måste se till att vi för en ökad tillväxt i vårt land
            så att vi kan få en ökad och förbättrad välfärd för våra medborgare.
          </note>
          <note>
            Våra skatteförslag som vi vill genomföra i samband med skatteomläggningen
            innebär en skattereform som skulle ge alla sänkt skatt. Vår ambition
            är att stärka den enskildes frihet och den enskildes möjlighet
            att klara sig och kunna leva på sin lön efter skatt. Detta är
            en av de viktigaste frågorna i svensk skattepolitik.
          </note>
          <note type="speaker">
            Anf. 24 KJELL JOHANSSON (fp) replik:
          </note>
          <note>
            Fru talman! Karl-Gösta Svenson säger att de har finansierat sina
            förslag med dynamiska effekter men sedan började han att hacka
            litet, eftersom det naturligtvis är en finansiering som kan diskuteras.
          </note>
          <note>
            Skatteutskottet reste i USA, som ju har genomfört en liknande
            reform under förra året, och bedrev en, som jag skulle vilja kalla
            det, jakt på dynamiska effekter. Det visade sig dock att det finns
            anledning att vara litet grand försiktig. Det uppkommer dynamiska
            effekter, dvs. positiva effekter, på ekonomin av skattereformen
            men de är relativt små och de kommer relativt långsamt. Vi vill
            först ha den här fågeln i handen, så att säga, innan vi är beredda
            att vidta andra åtgärder.
          </note>
          <note>
            Sedan säger ni att ni har finansierat detta med besparingar och
            det skulle då ge alla människor sänkt skatt. Jag tvivlar inte
            ett ögonblick på att alla människor får sänkt skatt med det moderata
            förslaget. Men man kommer också att få en svidande läxa i form
            av minskade sociala system.
          </note>
          <note>
            Det är ju där pengarna skall tas ifrån. Annars skulle det verkligen
            vara intressant att få reda på var Karl-
          </note>
          <note>
            Gösta Svenson tänker ta dessa pengar.
          </note>
          <note>
            Låt mig bara avsluta med, eftersom Karl-Gösta
          </note>
          <note>
            Svenson tillmäter mitt inlägg så våldsamt stor betydelse, att
            säga att vi i folkpartiet kommer att arbeta hårt för att sänka
            skattetrycket, i första hand ner till 50 %, men vi är inte främmande
            för att gå vidare. Den viktigaste skatten som vi menar att vi
            skall sänka till att börja med är mervärdeskatten.
          </note>
          <note type="speaker">
            Anf. 25 IVAR FRANZÉN (c):
          </note>
          <note>
            Fru talman! Centern anser att skattereformen i sina grunddrag
            är bra och nödvändig, men riktar berättigad och stark kritik mot
            dess finansiering.
          </note>
          <note>
            Centerns principer är låg beskattning av nödvändighetsvaror såsom
            basmat och boende.
          </note>
          <note>
            Ingen moms på energi, eftersom det minskar möjligheterna att
            med skatten främja effektivare energianvändning och ökad användning
            av förnybar energi.
          </note>
          <note>
            Skatteuttaget skall så långt som möjligt ske på ett sådant sätt
            att det inte blir nödvändigt att komplettera med nya bidrag. Mindre
            rundgång och lägre skattetryck är väsentliga mål vid sidan av
            en god fördelningspolitik.
          </note>
          <note>
            Fru talman! Bensinmomsen måste bort! Det finns många tunga argument
            för att ta bort momsen på bensin. Jag skall redovisa några. Den
            är orättvis.
          </note>
          <note>
            Den vanlige bilisten betalar nu 1:50 i moms, men den som har
            förmånsbil eller på andra grunder kan lyfta av momsen betalar
            ingen moms alls. Litet tillspetsat kan man säga att direktören
            kör momsfritt, medan den vanlige löntagaren drabbas av full moms.
          </note>
          <note>
            Det ger dålig styreffekt. Socialdemokraterna och folkpartiet
            som infört momsen hävdar att den är nödvändig för att minska bensinförbrukningen.
          </note>
          <note>
            Men fördyringen drabbar bara ungefär hälften av bensinanvändningen.
            Den som har förmånsbil stimuleras snarare till att köra mer och
            att utnyttja
          </note>
          <note>
            ''bensinkortet'' maximalt. Det kan inte vara rimligt att löntagarna
            skall tvingas minska sitt bilåkande drastiskt, samtidigt som stora
            grupper stimuleras att öka sitt.
          </note>
          <note>
            Momsen drabbar landsbygden särskilt hårt. I de stora tätorterna
            och deras närregioner finns ofta alternativet kollektivtrafik
            när bilen blir för dyr, men på landsbygden saknas ofta detta.
            De som bor på landsbygden får dels betala sin andel av kostnaden
            för kollektivtrafiken via skattsedeln, utan att kunna utnyttja
            den nämnvärt, dels drabbas de flesta på landsbygden fullt ut av
            bensinmomsen.
          </note>
          <note>
            Momsen på bensin förstärker prisförändringar.
          </note>
          <note>
            Oljemarknaden är instabil, och moms på bensin förstärker prisvariationerna.
            Bensinprishöjningen på grund av Kuwaitkrisen ger staten ca 20
            öre extra moms per liter bensin. Brutto ger det ca 100
          </note>
          <note>
            miljoner extra per månad, eller 1,2 miljarder per år.
          </note>
          <note>
            Netto är detta sannolikt en dålig affär för staten, eftersom
            höjd moms gör att konsumentprisindex stiger och detta innebär
            att staten får högre kostnader för pensioner, studiestöd, osv.
            under nästkommande år. Omvänt innebär ett borttagande av bensinmomsen
            att konsumentprisindex sjunker och statens kostnader för pensioner,
            studiestöd, m.m., minskar i motsvarande mån.
          </note>
          <note>
            Centern föreslog i våras att bensinen inte skall beläggas med
            moms. Vi rekommenderade i stället en något högre bensinskatt,
            som betalas lika av alla.
          </note>
          <note>
            Netto innebär centerns förslag att bensinpriset sänks med 1:20
            kr. Oblyad bensin kommer då att kosta ungefär 5:95. Detta skall
            jämföras med dagens 7:15.
          </note>
          <note>
            Centerns förslag innebär en rimlig och rättvis beskattning och
            en möjlighet för att ''Hela Sverige ska leva!''. Detta har alla
            partier tidigare sagt sig vara överens om. Det gäller bara att
            skapa majoritet för detta i riksdagen.
          </note>
          <note>
            Fru talman! Det är en kvalificerad dumhet att momsbelägga kollektivtrafiken.
            Är det meningsfullt att höja skatten på nyttigheter som vi i betydande
            omfattning subventionerar med skattemedel? Svaret är självfallet
            nej. Trots detta envisas socialdemokraterna och folkpartiet med
            att lägga moms på kollektivtrafiken. Orimliga bensinkostnader
            paras med orimliga kostnader för kollektivtrafiken. Resultatet
            kommer att bli krav på ökat stöd till kollektivtrafiken, dvs.
            nya bidrag, som kräver nya skatter och därmed ökad rundgång.
          </note>
          <note>
            Höjd moms på bygge är rena karusellen. Brutto ger den höjda momsen
            ca 7 miljarder, men nettoeffekten blir endast ca 2 miljarder,
            och från detta skall därtill dras en del av kostnaden för höjda
            bostadsbidrag. Hela denna momskarusell på ca 7
          </note>
          <note>
            miljarder ger sannolikt statskassan ca 1,5 miljarder i slutligt
            netto. Är detta vettigt?
          </note>
          <note>
            Denna finansiering kan betecknas med orden:
          </note>
          <note>
            Ökad rundgång och höjt skattetryck. Lågt räknat drar socialdemokraternas
            och folkpartiets sätt att finansiera skattereformen med sig ökade
            kostnader för stat och kommun på minst 10 miljarder -- 10
          </note>
          <note>
            miljarder som måste betalas med extra skattehöjningar, 10 miljarder
            som driver upp inflationen, 10 miljarder med ökade lönekrav som
            följd, 10 miljarder som höjer ett redan alltför högt skattetryck.
          </note>
          <note>
            Fru talman! Bensinmomsen måste bort. Vi skall inte syssla med
            så kvalificerade dumheter som moms på kollektivtrafik. Rundgången
            i skattesystemet måste begränsas, och skattetrycket måste sänkas.
          </note>
          <note>
            Jag vill till Kjell Johansson angående detta med dynamiska effekter
            påpeka att just momsen utgör den stora faran för att vi skall
            få negativa dynamiska effekter i stället för de positiva som vi
            alla önskar och i en viss mån tror på. Det är framför allt de
            fria yrkena -- konsulter, frisörer, byggnadsarbetare och många
            andra -- som genom detta får ett påslag som kommer att fresta
            till ett skatteundandragande som minskar den skattebas som vi
            alla var överens om att denna skattereform skulle vidga.
          </note>
          <note type="speaker">
            Anf. 26 KJELL JOHANSSON (fp) replik:
          </note>
          <note>
            Fru talman! Låt mig först konstatera, att om man vill skapa förutsättningar
            för ett skatteundandragande, så skall man följa centerns förslag
            om skilda momssatser, differentierade momssatser osv. på olika
            varor. Då uppstår verkligen förutsättningarna, och det är också
            på sådana områden som vi har skattesvinnet i dagens system.
          </note>
          <note>
            Detta ger en mycket illustrativ bild av centerns politik, som
            visar att centern vill styra människorna genom att bestämma att:
            den här varan skall vi inte köpa -- på den skall skatten vara
            hög; den här varan skall vi köpa -- på den skall skatten vara
            låg, osv. Så där har ni i centern hållit på och famlat fram och
            tillbaka. Ni var ett tag inne på en höjning av momsen på bilar,
            sedan skulle momsen på bilar helt plötsligt vara låg, eller ni
            ville rättare sagt stimulera bilköp genom att införa bidrag för
            köp av katalysatorförsedda fordon.
          </note>
          <note>
            Nu säger Ivar Franzén: Sänk priset med 1:20 kr. Jag vill då verkligen
            fråga centern: Var står centern egentligen? Ni väckte en motion
            som gick ut på att ersätta momsen med punktskatter. Vi gjorde
            i skatteutskottet stora ansträngningar att försöka få klart för
            oss vad ni egentligen ville med detta, men det var fullständigt
            omöjligt att få reda på. På vad sätt hjälper det den som står
            vid bensinpumpen och skall tanka att man byter ut rubrikerna på
            skatterna? Det skulle vara mycket intressant att få reda på.
          </note>
          <note>
            Karl Erik Olsson sade från denna talarstol att den inkomsttagare
            som har 12 000 kr. i månaden inte vinner på skattereformen. Jag
            är, fru talman, angelägen om att få rätta till detta. Jag vet
            inte hur det är med Karl Erik Olssons anställda, men den som har
            ungefär 12 000 i månadslön kommer nästa år att få en skattesänkning
            på ca 9 000 kr. Det vill ni i centern gärna glömma bort.
          </note>
          <note>
            Karl Erik Olsson sade också att man skall ha rätt att göra avdrag
            för kostnaderna, att det är en rättighet.
          </note>
          <note>
            Han tänkte då på bilkostnaderna. Men detta är ju exakt det förslag
            som vi nu lägger fram, nämligen att man skall få göra avdrag för
            arbetsresorna. Ert förslag går emellertid ut på ett allmänt förbilligande
            av bilkörandet, som skall drabba mig och Ivar
          </note>
          <note>
            Franzén när vi åker för vårt höga nöjes skull eller vad vi än
            har för syfte med åkandet.
          </note>
          <note>
            Jag vill fråga Ivar Franzén och centern: Är de 1:20
          </note>
          <note>
            kr. som ni vill sänka bensinpriset med centerns nya vapen när
            det gäller att förbättra miljön?
          </note>
          <note type="speaker">
            Anf. 27 IVAR FRANZÉN (c) replik:
          </note>
          <note>
            Fru talman! Kjell Johansson har fel på nästan alla punkter. I
            vårt förslag om momsen talar vi om två nivåer, dvs. en nivå mindre
            än i dag; vi har i dag tre momsnivåer. Detta lär inte på något
            sätt öka möjligheterna till skattefusk. Det kan alltid förekomma
            litet skattefusk i gränszonerna, men detta är hanterligt. Och
            hur kan EG hantera detta om inte vi kommer att klara av det? Vi
            skall ju så småningom göra en anpassning till EG.
          </note>
          <note>
            Vi vill inte styra konsumenternas val, men vi vill låta bli att
            göra dem bidragsberoende. Det är det som är det allvarliga i skattereformen.
            Vad vi i grunden inte ställer upp på är att man i skattereformen
            har gjort en finansiering som ökar bidragsbehovet. Därmed, Kjell
            Johansson, ökar skattetrycket, eftersom bidrag måste finansieras.
          </note>
          <note>
            Vad vi söker, och har haft framgång med, är att få en finansiering
            som onödiggör eller i varje fall begränsar dessa ökningar av bidragen.
            Det kan inte, Kjell Johansson, vara sämre för människor att få
            behålla pengarna. Detta har, såvitt jag förstår, tidigare inte
            heller varit tanken i folkpartiets ideologi. Det måste vara bättre
            att människor får behålla pengarna i stället för att först betala
            pengarna i skatt och sedan få dem tillbaka i form av bidrag.
          </note>
          <note>
            Detta stämmer inte med folkpartiets filosofi, och det gör oss
            bekymrade, eftersom vi verkligen är intresserade av ett brett
            samförstånd och samarbete med er. Med dessa helt nya attityder,
            som är så enormt socialistiskt inriktade, minskar givetvis möjligheterna
            för ett sådant samarbete.
          </note>
          <note>
            Är detta centerns nya miljöpolitik? frågar Kjell
          </note>
          <note>
            Johansson. Kjell Johansson tycks vara totalt okänslig för rättvisa.
            I mitt tidigare inlägg visade jag hur olika momsen slår och hur
            den t.o.m.
          </note>
          <note>
            stimulerar till ökad bilkörning. Momsens styreffekt är alltså
            mycket begränsad. Centerpartiet lade redan i våras fram förslag
            om en 24 öre högre bensinskatt. Den skulle drabba alla och styra
            lika över hela linjen.
          </note>
          <note>
            Inom de rimliga nivåer som vi kan styra är centerns förslag det
            som ger de bästa miljöeffekterna. Att gå så långt att det blir
            orimligheter och att man måste tillgripa åtgärder är ingen styrning
            som i längden är positiv.
          </note>
          <note>
            Sedan vill centerpartiet inte ha moms på kollektivtrafiken. Därmed
            får man en balans, en övergång till kollektivtrafiken, som blir
            mycket bättre med vårt förslag än med det förslag som folkpartiet
            står bakom.
          </note>
          <note type="speaker">
            Anf. 28 KJELL JOHANSSON (fp) replik:
          </note>
          <note>
            Fru talman! Jag fick här höra att centerns förslag skulle vara
            bättre än folkpartiets. Men på vilket sätt det skulle vara bättre
            fick jag inte veta. Hur i all världen kan ett förslag som går
            ut på att sänka bensinpriset med 1:20 kr. för alla människor i
            vårt land vara bättre för miljön? Det är nog bara centern som
            kan komma fram till en sådan slutsats.
          </note>
          <note>
            Här skiljer vi oss åt. Folkpartiet vill lägga fram förslag med
            träffsäkerhet. Jag tror att den stora skillnaden mellan folkpartiets
            förslag och centerns egentligen är att våra har en träffsäkerhet.
            Vi föreslår nu att resorna till arbetet skall förbilligas kraftigt,
            men nöjeskörningen skall inte bli billigare.
          </note>
          <note>
            På samma sätt kan jag förklara de bidrag som Ivar
          </note>
          <note>
            Franzén inte vill ställa sig bakom, t.ex.
          </note>
          <note>
            barnbidragen. Centerpartiet är inte främmande för bidrag, t.ex.
            subventioner till livsmedelsindustrin i alla dess former. Folkpartiet
            vill att det skall vara en träffsäkerhet i systemet. Om man vill
            hjälpa barnfamiljerna skall man höja barnbidraget. Då får just
            barnfamiljerna, Ivar Franzén, pengar i handen som de själva kan
            göra exakt vad de vill med. Det ger en träffsäkerhet. Ni vill
            sänka priset på mjölk för alla. Och än en gång, varför skall Ivar
            Franzén och jag ha billigare statssubventionerad mjölk? Vad finns
            det för skäl till detta, om vi vill hjälpa barnfamiljerna?
          </note>
          <note>
            Pensionärerna och andra grupper som inte betalar några stora
            skatter kan därmed inte få en i hög grad sänkt skatt. När man
            gör en sådan här kraftig skatteomläggning finns det skäl att se
            till att man höjer pensioner, KBT och andra bidrag, och detsamma
            gäller studiemedlen.
          </note>
          <note type="speaker">
            Anf. 29 IVAR FRANZÉN (c) replik:
          </note>
          <note>
            Fru talman! Den enklaste matematik kan tydligen ibland vara svår.
            Jag har nu vid flera tillfällen talat om att moms inte drabbar
            alla.
          </note>
          <note>
            Logiskt sett sänker vi med centerpartiets förslag inte skatten
            med 1:20 kr. för alla. Skattesänkningen omfattar 50--60 % av bensinförbrukningen.
            De andra förarna är sådana som har förmånsbilar eller på annat
            sätt lyfter av momsen.
          </note>
          <note>
            Det är denna snedhet i det system vi har, där många helt undgår
            momsen, som vi i centerpartiet tycker är en orättvisa. Det slår
            mot landsbygden eftersom man där får betala för kollektivtrafiken
            via skattsedeln och därtill finns det mycket få förmånsbilar i
            de sammanhangen.
          </note>
          <note>
            Så till frågan om avdrag för ökade kostnader. Jag tycker att
            det är genant när man i denna kammare säger att detta avdrag är
            någonting som man justerar av nåder. Har vi en princip som säger
            att man skall få göra avdrag för kostnader för inkomstens förvärvande,
            måste vi ha den rätten något så när anpassad till aktuella kostnader.
            Det är snarare en skyldighet från vår sida än någonting som skall
            anses som en nådgåva till dem det berör.
          </note>
          <note>
            Det är inte subventioner som vi i centerpartiet talar om, Kjell
            Johansson. Vi talar om ett anpassat skatteuttag så att man därmed
            slipper ha pengar som cirkulerar runt. Kan Kjell Johansson tala
            om för mig hur man på något annat sätt än genom höjd skatt täcker
            kostnaderna för dessa extra bidrag?
          </note>
          <note>
            Om vi kan göra en förnuftig finansiering minskar vi skattetrycket
            och minskar rundgången. Detta trodde jag var en gemensam målsättning.
            Det som gör mig så bekymrad är att den enighet som jag tidigare
            trodde var en självklarhet, nämligen att folkpartiet och centern
            är överens på den här punkten, inte längre tycks föreligga. Det
            är för att vädja att ni går tillbaka till gamla sunda ståndpunkter
            som jag tar upp debatten här i dag.
          </note>
          <note>
            Jag hoppas att ni skall nå fram till den visheten vad det lider.
          </note>
          <note>
            Jag kan inte se någon fördel i att vi byter en världsmästarställning
            mot en annan. I Sverige var förra året världsmästare när det gällde
            skatteuttag på arbetsinkomster. Fr.o.m. nyår kommer Sverige helt
            otvetydigt att bli det när det gäller mervärdeskatten. Detta för
            med sig många problem, vilket vi självfallet kommer få uppleva
            och som vi förr eller senare måste hjälpas åt att rätta till.
          </note>
          <note>
            Förste vice talmannen anmälde att Kjell Johansson anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 30 LARS BÄCKSTRÖM (v) replik:
          </note>
          <note>
            Fru talman! Skattepaktspartierna, folkpartiet och socialdemokraterna
            har hittills kunnat kassera in föga beröm av väljarna i allmänhet
            för sin skattereform. Det är i stället ekonomer, företagare och
            möjligen Skattebetalarnas förening som stått för några erkännsamma
            ord. Det berömmet är antagligen en klen tröst för alla de politiker
            som vet att när det gäller skatt så är det de skattskyldigas tycke
            och smak som till sist fäller avgörandet om en reform är bra.
          </note>
          <note>
            Vi i vänsterpartiet säger: Riv upp skatteomläggningen. Vi säger
            inte det för att vi tycker att det var fel att sänka skatten på
            arbetsinkomster, dvs. sänka marginalskatten för låg- och normalinkomsttagare.
            Inte heller tycker vi att det var fel att öka det effektiva skatteuttaget
            på kapital, eller minska utrymmet för fiffel och båg.
          </note>
          <note>
            Allt detta var bra.
          </note>
          <note>
            Vänsterpartiet säger: Riv upp skatteomläggningen för vi har ett
            alternativ som är bättre än den modell som folkpartiet och socialdemokraterna
            drev igenom, ett enklare och rättvisare alternativ. Men det är
            ingen stor om ens någon poäng att säga detta till fru talman eller
            ens till biträdande finansministern. Socialdemokraterna har gjort
            sitt val, och det lär stå fast i huvudsak. Men om ett år så har
            väljarna fått säga sitt. Om inte förr så kanske genom valrörelsens
            stålbad, kanske vissa partier inser att det finns skäl att ompröva
            fördelningsprofilen på skatteomläggningen.
          </note>
          <note>
            Då kanske vi får en riksdagsmajoritet som inser att differentierad
            moms är ett rimligt och rättvist krav.
          </note>
          <note>
            Då kanske också socialdemokraterna inser att
          </note>
          <note>
            Sverige inte måste ha Västeuropas lägsta bolagsskatt. Efter ett
            val kanske vi kan få socialdemokrater att inse att det är bra
            att tala om enhetlig kapitalbeskattning och ännu bättre att genomföra
            det i praktiken. Efter ett val, eller möjligen några val, kanske
            en riksdagsmajoritet är beredd att diskutera höjda marginalskatter,
            mer än
          </note>
          <note>
            50 %, för höginkomsttagare, precis som politikerna tvingats diskutera
            i USA.
          </note>
          <note>
            Verkar detta otroligt? Ja, möjligen i dag. Men vi vet också att
            många politiker ibland är mycket flexibla före och efter val.
            Före och efter väljarstormar.
          </note>
          <note>
            Dagens mest brännbara debattpunkt är bensinpriserna. Jag anser
            att priserna nu är för höga för alla dem som är beroende av bil
            för resa till arbete eller andra nödvändiga transporter.
          </note>
          <note>
            Vänsterpartiet har sagt nej till moms på bensin och föreslagit
            system med höjda punktskatter och miljöavgifter. Om vänsterpartiets
            förslag hade vunnit kammarens gehör i våras så hade dagens bensinpriser
            varit ungefär en krona lägre.
          </note>
          <note>
            I går kväll visade regeringen att man kan ta intryck av en kraftfull
            opinion. Vad som för några dagar sedan var omöjligt att finansiera
            och olämpligt att göra, det var i går kväll ett ''sakligt övervägt
            beslut''. Samma regering kunde hitta 700 miljoner som var ''bortglömda''.
            Se, nöden är uppfinningarnas moder.
          </note>
          <note>
            Nu inser alla, inte bara utanför riksdagen, att något måste göras
            åt problemen kring de höga bensinpriserna. Regeringen föreslår
            höjda reseavdrag. Vänsterpartiet stöder det förslaget, men det
            räcker inte. Vänsterpartiet vidhåller att det enklaste och rättvisaste
            sättet att lösa frågan om bensinbeskattningen är att slopa skatten
            på skatten, dvs. bensinmomsen.
          </note>
          <note>
            Och på samma sätt som jag menar att regeringen borde vara mer
            vidsynt så kommer vi i vänsterpartiet att pröva även andra idéer
            i en öppen anda. Vi avvisar inte blankt någon form av differentierad
            bensinbeskattning, men hittills återstår alltför många tekniska
            frågor att lösa.
          </note>
          <note>
            Kanske vore en väg att slopa bensinmomsen, höja punktskatterna
            generellt och samtidigt införa regionala miljöavgifter på bensin
            i områden med särskilt stora miljöproblem. Dessa avgifter skulle
            då kunna finansiera en utbyggd och billigare kollektivtrafik i
            sådana regioner.
          </note>
          <note>
            Det finns också andra skatter som borde ändras snabbt. Jag vill
            poängtera två basbehov:
          </note>
          <note>
            matpriserna och hyrorna.
          </note>
          <note>
            Alla vet att inflationslöner missgynnar alla, såväl individer
            som samhällsekonomi. Höga matpriser, hyresstegringar och dyr bensin
            ökar inflationen och lönekrav.
          </note>
          <note>
            Jag vet att statsrådet kommer att säga att höga matpriser inte
            bara beror på matmomsen, men en sänkt skatt på maten skulle fungera
            som en prispress. Regeringen vill prioritera inflationsbekämpningen,
            och då skulle en reducerad matmomseffekt i nästa års budget vara
            ett viktigt bidrag. Det skulle inte ens stå i strid med regeringens
            omhuldade EG-anpassning.
          </note>
          <note>
            Regeringen och hyresgäster vet att dramatiska hyresstegringar
            står för dörren nästa år.
          </note>
          <note>
            Vänsterpartiet har genom en överenskommelse med regeringen om
            finansieringen av nybyggandet försökt att pressa fördyringar av
            boendet, men det behövs fler åtgärder. Det vore rimligt att ompröva
            eller på annat sätt kompensera vissa momsbreddningar på boendet.
            Det gäller t.ex.
          </note>
          <note>
            momsen på fjärrvärme, eller momsen på fastighetsskötsel eller
            den mycket säregna uttagsbeskattningen för arbete som utförs inom
            egna fastigheter. Här undrar jag om statsrådet har något besked
            att ge?
          </note>
          <note>
            Moderaternas representant sade att det finns ett klart samband
            mellan högt skattetryck och ekonomisk tillväxt. De länder som
            mest har sänkt sin skatt, USA och Storbritannien, och har gått
            före på denna väg, är de länder som just nu har den sämsta ekonomiska
            tillväxten inom hela OECD-
          </note>
          <note>
            området. Det sambandet tycks inte vara positivt utan snarast
            negativt. Därför är det alarmerande att även regeringen börjar
            tala om att det är ett prioriterat mål att sänka skattekvoten.
          </note>
          <note>
            Anf. 31 KARL-GÖSTA SVENSON (m)
          </note>
          <note>
            replik:
          </note>
          <note>
            Fru talman! Jag vill något bemöta den sista delen av Lars Bäckströms
            inlägg. Jag sade att det finns klart dokumenterat att ett högt
            skattetryck ger låg ekonomisk tillväxt.
          </note>
          <note>
            Det är svårt att göra jämförelser med USA, som har ett av de
            lägsta skattetrycken i världen, under
          </note>
          <note>
            30 %. Det skall man inte jämföra med det land som har världens
            högsta skattetryck, dvs. Sverige, som ligger på 57 %. Vi ser nu
            effekterna av det höga skattetrycket, som har bidragit till att
            vi i dag är nere på nolltillväxt i den svenska ekonomin.
          </note>
          <note type="speaker">
            Anf. 32 LARS BÄCKSTRÖM (v) replik:
          </note>
          <note>
            Fru talman! Diskussionen om skattetrycket och skattekvoten är
            oerhört viktig att föra i denna kammare. Det finns en uppfattning
            som
          </note>
          <note>
            Näringslivets Ekonomifakta har spritt ut att Sverige har högt
            ett skatteuttag och därför är det en dålig ekonomisk tillväxt.
          </note>
          <note>
            Korpi har i Ekonomisk Debatt visat att talet om den dåliga ekonomiska
            tillväxten till stor del är en myt.
          </note>
          <note>
            Vi ligger på den nivå som genomsnittligt högindustrialiserade
            länder gör. T.o.m. liberalen
          </note>
          <note>
            Daniel Tarschys har i tidskriften Ekonomisk Debatt påpekat det
            intressanta att man borde sluta tala om en skattekvot och i stället
            tala om en utgiftsnivå, dvs. vilka offentliga utgifter som vi
            har.
          </note>
          <note>
            Jag menar att om man höjer skatterna för att kunna bygga fler
            JAS-plan är det förvisso improduktivt.
          </note>
          <note>
            Men om man höjer skatten för att kunna klara av att rehabilitera
            dem som har slagits ut från arbetsmarknaden, är det en oerhört
            produktiv satsning. Det stärker den ekonomiska tillväxten.
          </note>
          <note>
            Om man höjer skatten för att bygga ut forskning och utbildning,
            ökar det produktiviteten i arbetslivet. All ekonomisk forskning
            säger att ökad produktivitet grundar ekonomisk tillväxt, och produktiviteten
            ökas när vi får bättre utbildning.
          </note>
          <note>
            Det viktigaste är alltså inte hur högt skatteuttaget är utan
            vad man brukar skatteinkomsterna till.
          </note>
          <note>
            Det som oroar mig och som jag hoppas att statsrådet har för avsikt
            att utreda är att socialdemokraterna har anammat denna moderata
            syn som Karl-Gösta Svenson har redovisat. De länder som har pressat
            ned sin skattekvot har gjort det så långt att deras ekonomiska
            tillväxt har avstannat.
          </note>
          <note>
            Jag tror att det vore värdefullt om vi rensade siffrorna om skattekvoten
            i Sverige från interna transfereringar. Det kommunerna betalar
            i skatt till staten är inget riktigt bra mått på hur mycket det
            allmänna tar av den gemensamma kakan. Det är bara en intern transferering.
            Vi har alltså ett mått på skattekvoten i Sverige som inte överensstämmer
            med ett rimligt skattemått. FN och OECD håller nu på att revidera
            sina skattekvotsbegrepp.
          </note>
          <note>
            Vi skall återkomma till denna debatt. Min poäng är att det viktiga
            är vad skatten brukas till. Jag hoppas på den typen av skattesänkningar
            som beror ppå att välståndet och jämlikehten stiger.
          </note>
          <note type="speaker">
            Anf. 33 GÖSTA LYNGÅ (mp):
          </note>
          <note>
            Fru talman! Den i juni beslutade och för nästa år gällande skattereformen
            var en kompromiss mellan två partier. Det ena, folkpartiet, stod
            för ökad materiell välfärd, speciellt för de bättre ställda i
            samhället. Att det är så framhöll Kjell Johansson för en liten
            stund sedan för kammarens ledamöter.
          </note>
          <note>
            Det andra, socialdemokraterna, ville sitta kvar i regeringsställning.
            Låt mig gratulera dessa partier, som bägge uppnådde sina syften,
            en ovanligt lyckad överenskommelse för de två partierna.
          </note>
          <note>
            Det blir allt klarare att förlorarna kommer att vara:
          </note>
          <note>
            -- de sämre ställda, för vilka de ökade uttagen av indirekt skatt
            inte motsvaras av minskad direkt skatt,
          </note>
          <note>
            -- resenärerna med kollektivtrafik, som får kraftigt höjda biljettpriser
            vid årsskiftet på grund av mervärdeskatt,
          </note>
          <note>
            -- de ekologiska metoderna för energiutvinning, som fortfarande
            inte stöds skattevägen jämfört med metoder som bygger på fossila
            bränslen,
          </note>
          <note>
            -- naturen, vars krav inte beaktats i rimlig utsträckning,
          </note>
          <note>
            -- våra barnbarns barnbarn, som får ta över en utarmad och nedsmutsad
            jord.
          </note>
          <note>
            Låt mig på denna korta tid bara diskutera det nu mest aktuella
            problemet, nämligen beskattningen av bensin och avdragsrätten
            för resor till och från arbetet. Bensin tillhör dessa fossila
            drivmedel som bara är tillgängliga i begränsad mängd på vår jord.
          </note>
          <note>
            Mänskligheten tömmer ut den resursen med en förfärande hastighet
            trots att teknik finns och drivmedel finns som skulle kunna ge
            ett uthålligt utnyttjande under all framtid, och ett ekologiskt
            rimligt utnyttjande av andra drivmedel. Irakkrisen är mot den
            bakgrunden ett tillfälligt fenomen som dock är en varningsklocka.
            Nu är rätta tiden att satsa på ekologiskt riktiga produkter. Nu
            är rätta tiden att påbörja frigörelsen från beroendet av en produkt
            som även frånsett händelserna i
          </note>
          <note>
            Mellanöstern endast är tillgänglig i begränsad omfattning. Vad
            skall vi då göra akut? Att likt moderaterna och centern föreslå
            nedskärning av bensinskatten visar brist på förståelse av problemet.
            Det är bara symtomen man åtgärdar.
          </note>
          <note>
            Man lappar på ett ohållbart system. Nej, då är det bättre att
            ge ett direkt stöd till glesbygdsfolk -- en summa som t.ex. kan
            användas till att betala den dyrbara bensinen eller sparas. Valfriheten
            är viktig för oss. Vi vill inte styra mot en ökad bilism.
          </note>
          <note>
            Vad skall vi då göra på lång sikt? Vi anser liksom finansministern
            att avdragen för arbetsresor bör ses över mot bakgrund av Irakkrisen.
            Vi anser dock att det fundamentala problemet måste attackeras.
            Det måste löna sig att åka kollektivt, där så är möjligt.
          </note>
          <note>
            Det måste löna sig att samåka, där man kan göra det. Det måste
            löna sig att cykla om man har kort avstånd till jobbet. Därför
            har vi föreslagit och föreslår igen att avdraget skall vara oberoende
            av vilket transportmedel man använder och endast relateras till
            avståndet mellan bostad och arbete. Vi menar att de som bor nära
            arbetet inte behöver göra detta avdrag. Vi har en gräns vid en
            och en halv mil. Trots allt är det glesbygdens folk som får sitta
            i kläm i dag, och det är viktigt att skapa en uthållig lösning
            för glesbygden. Givetvis, jag betonar det än en gång, vill vi
            inte att den olyckliga momsbeläggningen av kollektivtrafiken skall
            genomföras till nyår. Vi arbetar i riktningen att detta förslag
            skall avslås.
          </note>
          <note>
            Miljöpartiet de gröna finner det olyckligt att skattedebatt och
            skattepolitik styrs av så kortsiktiga och tillfälliga hänsyn.
            Man missar därmed ett utmärkt tillfälle att med ekonomiska styrmedel
            ändra det ohållbara konsumtionsmönster som industrivärlden byggt
            in sig i. Detta gäller såväl trafik som många andra områden.
          </note>
          <note>
            Finansiering av de skattelättnader som vi har förslagit sker
            huvudsakligen genom uranskatt på tre öre per producerad kilowattimme.
            Vi kommer att föreslå detta. Som alltid vill vi ha full finansiering
            av våra förslag. I det fallet skiljer vi oss från moderaterna
            och centerpartisterna.
          </note>
          <note>
            Fru talman! Jag hoppas fortfarande. Miljöpartiet de gröna kommer
            fortfarande att lägga fram förslag på det ekonomiska området.
            Det gäller förslag som om de antogs av kammaren skulle styra den
            onaturliga överkonsumtionen in på resurssnålare vägar. Då skulle
            vi kunna gratulera våra barnbarns barnbarn som får ta över denna
            underbart fina värld med frisk mark, rent vatten och oförstörd
            atmosfär.
          </note>
          <note type="speaker">
            Anf. 34 KJELL JOHANSSON (fp) replik:
          </note>
          <note>
            Fru talman! Gösta Lyngå sade något i stil med att folkpartiet
            står för ökad välfärd främst för de rika.
          </note>
          <note>
            Jag tror att alla som var närvarande i denna kammare eller lyssnade
            förstod det intresse som jag visade de grupper som inte får några
            stora skattesänkningar genom reformen och hur man löser problemen
            för dem. Jag tror att det står fullständigt klart för alla att
            Gösta Lyngås referat var alldeles fel. För att Gösta Lyngå också
            skall få klart för sig att det är fel att säga att vi bara värnar
            om de rika säger jag nu att detta är fel.
          </note>
          <note>
            Jag vill bara ta upp en liten detalj och ställa en fråga till
            Gösta Lyngå. Gösta Lyngå sade att miljöpartiet vill ha full finansiering
            för sina förslag och att man tänker införa en uranskatt om tre
            öre. När tänker ni att kärnkraften skall avvecklas i Sverige?
          </note>
          <note type="speaker">
            Anf. 35 IVAR FRANZÉN (c) replik:
          </note>
          <note>
            Fru talman! Centern har full finansiering av sina förslag, Gösta
            Lyngå.
          </note>
          <note type="speaker">
            Anf. 36 GÖSTA LYNGÅ (mp) replik:
          </note>
          <note>
            Fru talman! När jag sade att folkpartiet gynnar de välbeställda
            var det med tanke på den marginalskattesänkning som folkpartiet
            fick med sig socialdemokraterna på. Sänkningen blev 50 % i stället
            för 55 %, som var tanken tidigare. Det var avsikten. Det tror
            jag fortfarande gäller. Via tabellerna kan man räkna ut att de
            mer välbeställda får betydligt större vinning av skattereformen
            än de mindre välbeställda. För dem blir det inte så mycket skattesänkningar.
          </note>
          <note>
            Ivar Franzén uttalade att centern har full täckning för sina
            förslag. Jag är glad att höra det. Hur är det då med de dynamiska
            effekterna som ingår i finansieringen? När det gäller dynamiska
            effekter har vi redan hört av Kjell Johansson att de visade sig
            inte vara särskilt påtagliga i USA, där man har genomfört en skattereform
            som liknar den vi har här. I somras var jag i Australien. I Australien
            genomförde man år 1986 en liknande skattereform.
          </note>
          <note>
            Inte heller där fann man några dynamiska effekter av någon signifikant
            storlek. Centern har räknat med åtskilliga miljarder. Hur många
            det var, kommer säkert Ivar Franzén ihåg.
          </note>
          <note type="speaker">
            Anf. 37 IVAR FRANZÉN (c) replik:
          </note>
          <note>
            Fru talman! Om det skall vara meningsfullt att genomföra en stor
            skattereform måste den rymma en rad positiva effekter som gör
            att man som full täckning kan räkna med en del dynamiska effekter.
          </note>
          <note>
            Det är därför vi var så kritiska mot finansieringen.
          </note>
          <note>
            Vi tror nämligen att den i hög grad motverkar de dynamiska effekter
            som skatteöverenskommelsens grunddrag ger möjlighet till. Vi stöder
            skattereformen i grunden. Med vår finansiering är det ingen överoptimism
            att kalkylera med de 7
          </note>
          <note>
            miljarder som vi räknar med som dynamiska effekter.
          </note>
          <note type="speaker">
            Anf. 38 KJELL JOHANSSON (fp) replik:
          </note>
          <note>
            Fru talman! Folkpartiets syfte med skattereformen är att på nytt
            få i gång svensk ekonomi så att vi kan fortsätta välfärdsbygget
            och främst förbättra för de sämst ställda, de eftersatta grupperna
            i Sverige.
          </note>
          <note>
            Därför talar vi om det glömda Sverige.
          </note>
          <note>
            Jag fick inget var på frågan om uranskatt. Ni säger att ni skall
            ha full finansiering genom uranskatt.
          </note>
          <note>
            Min fråga löd: När ni tänker ni avskaffa kärnkraften?
          </note>
          <note type="speaker">
            Anf. 39 GÖSTA LYNGÅ (mp) replik:
          </note>
          <note>
            Fru talman! Det är nog riktigt att det rörde sig om
          </note>
          <note>
            7 miljarder. Det framstod för mig snarare som en skillnad mellan
            utgifter och inkomster i budgeten.
          </note>
          <note>
            Det framstod inte som någon effekt som verkligen skulle komma
            att uppnås. När man har genomfört liknande skattereformer har
            man funnit att dessa dynamiska effekter inte har uppstått.
          </note>
          <note>
            Jag glömde svara på frågan om avvecklingen av kärnkraften. Miljöpartiet
            de gröna kommer säkert att avveckla kärnkraften så fort vi får
            makt nog att göra det. Vi har i själva verket föreslagit att man
            skall börja så fort som möjligt. Vi har kommit med ett genomräknat
            förslag som visar att det är möjligt att göra det på tre år. Vi
            tror inte att vi har möjlighet att få igenom det i kammaren, men
            vi har således bevisat att det går rent ekonomiskt.
          </note>
          <note>
            Vad Kjell Johansson säger om välfärden för de svagare grupperna
            kanske de svagare grupperna inte förstår, eftersom de i nuläget
            drabbas hårdare av skattereformen än de mer välbeställda.
          </note>
          <note type="speaker">
            Anf. 40 Statsrådet ERIK ÅSBRINK:
          </note>
          <note>
            Fru talman! På senare tid har vi på nytt kunnat bevittna den
            särintressenas parad i skattedebatten som också har ägt rum tidigare.
            Vi ser den i massmedia. Vi kan även lyssna till den i denna kammare.
            Varje dag översköljs vi av nya enfrågekampanjer. Varje dag ''upptäcker''
          </note>
          <note>
            massmedia att ett par tre nya grupper drabbas av ruin och elände
            till följd av skattereformen.
          </note>
          <note>
            Bara de senaste veckorna har det uppdagats att en rad grupper
            kommer att plågas och utarmas i särskilt hög grad av att vi i
            år och nästa år sänker inkomstskatten med närmare 100 miljarder
            kronor.
          </note>
          <note>
            Till de mest utsatta grupperna hör för närvarande lunchätare,
            krogbesökare, hotellgäster, forskare, fiskare, idrottsmän, löntagare,
            egenföretagare, pensionärer, aktieägare, gäldenärer, borgenärer,
            glesbygdsbor, storstadsbor, bilister, tågpassagerare, busspassagerare,
            flygpassagerare, villaägare, hyresgäster, bostadsrättsinnehavare,
            slottsherrar, miljövänner, ensamstående och kvinnor. Jag har säkert
            glömt några grupper, och jag utgår från att
          </note>
          <note>
            Karl-Gösta Svenson, Ivar Franzén och Lars
          </note>
          <note>
            Bäckström kan komplettera listan om en stund.
          </note>
          <note>
            Och som ett brev på posten kommer vanligtvis krav på att man
            skall få kompensation för de trakasserier som den stora skattesänkningen
            innebär för den ena eller andra gruppen. Tagna vart och ett för
            sig kan dessa krav förefalla motiverade. Men sammantagna blir
            de alldeles orimliga. Och den bild av utbredd misär som summan
            av alla klagorop skapar har ingenting med verkligheten att skaffa.
          </note>
          <note>
            Om man gör sig mödan att glutta litet bakom draperiet, finner
            man att det bakom dessa till synes så ''spontana'' opinionsstormar
            ofta ligger välorganiserade lobbygrupper och utstuderade och påkostade
            reklamkampanjer. Syftet är nästan alltid, när man skingrar dimridåerna
            att bryta sönder någon del av skattereformen för att införa ett
            nytt eller bevara ett gammalt skatteprivilegium.
          </note>
          <note>
            Denna typ av hänsynslös och pengastark lobbyism visar på en utveckling
            i det svenska samhället som jag för min del beklagar. Och jag
            kan inte upphöra att förvånas över hur ofta och hur lättvindigt
            stora delar av massmedia faller pladask även för de mest genomskinliga
            enfrågekampanjerna.
          </note>
          <note>
            Fru talman! Hur mycket viktigare är det då inte att de politiska
            partierna och det parlamentariska systemet förmår att hävda allmänintresset,
            att se till helheten och inte blott till delen. Det är på oss
            det ankommer att våga att hävda vissa principer, även när det
            blåser.
          </note>
          <note>
            På senare tid har det utan tvivel funnits en genuin oro och äkta
            bekymmer hos många människor över de kraftigt stigande olje- och
            bensinpriserna, låt vara att denna oro har blåsts under och förgrovats
            av massmedia. Denna folkliga oro är fullt förståelig. I början
            av året höjdes energiskatterna kraftigt som ett led i finansieringen
            av de sänkta inkomstskatterna. Dessa höjningar passerade utan
            alltför stark kritik. Det fanns t.o.m. de som vågade säga att
            detta var en bra miljöpolitik. Och det är ett faktum att bensinpriset
            ännu i somras, mätt i fast penningvärde, var lägre än vad det
            var 1982.
          </note>
          <note>
            Men så kom Saddam Husseins invasion av Kuwait i början av augusti.
            Till följd av detta har olje- och bensinpriserna gått upp i hela
            världen. Den direkta och automatiska följden av detta blev att
            bensinpriset i Sverige steg med ytterligare ungefär
          </note>
          <note>
            85 öre. Som påbröd till de tidigare höjningarna blev detta uppenbarligen
            i mesta laget. Bensinpriset är fortfarande bara obetydligt högre
            än vad det var i slutet av den borgerliga regeringsperioden 1982.
          </note>
          <note>
            Men nu har det varit en kraftig uppgång på kort tid.
          </note>
          <note>
            Och därför har det framförts starka krav på sänkta bensinskatter
            eller andra lättnader.
          </note>
          <note>
            Varje person som gör sig mödan att tänka en smula vet mycket
            väl att Sverige som nation inte kan kompensera sig för att de
            internationella oljepriserna har stigit. Denna prisuppgång får,
            särskilt på kort sikt, entydigt negativa konsekvenser för den
            svenska ekonomin.
          </note>
          <note>
            Prisökningen -- man kan kalla den för Saddam
          </note>
          <note>
            Hussein-effekten -- fungerar i praktiken som en extra och ovälkommen
            skatt som läggs på det svenska folkhushållet. Det finns inga möjligheter
            att undkomma dess effekter.
          </note>
          <note>
            Vad mera är -- Sverige, liksom andra länder, har erfarenheter
            från 70-talet, då vi försökte att uppskjuta anpassningen till
            de höjda oljepriserna genom den s.k. överbryggningspolitiken.
            Det var vackert tänkt, men det fungerade inte så bra i praktiken.
            Denna ovilja att så snabbt som möjligt ställa om inför den förändrade
            internationella situationen bidrog till de senare svårigheterna
            för den svenska ekonomin. Genom uppskovet blev kostnaderna högre
            och anpassningen mera plågsam än vad som hade varit nödvändigt.
            Därför har reaktionerna denna gång i praktiskt taget alla länder
            varit följande: Försök inte att dölja kostnaderna med skattelättnader
            eller subventioner! Genomför den ofrånkomliga anpassningen så
            fort som möjligt! Uppskjut inte till i morgon vad vi kan och bör
            göra redan idag! Då och endast då skapas en god grund för en gynnsam
            utveckling för välfärd och sysselsättning i framtiden.
          </note>
          <note>
            Denna insikt lyser totalt med sin frånvaro i moderaternas, centerns
            och vänsterpartiets budskap. Vi får lyssna till fantasifulla förslag
            om bensinskattesänkningar, utan tillstymmelse till finansiering.
          </note>
          <note>
            Moderaterna hävdar att momsinkomsterna ökar till följd av prisuppgången
            och vill ha en sänkning av bensinskatten med 30 öre. Momsinkomsterna
            ökar visserligen med bara 17 öre, men i den moderater matematiken
            ''rundar man av uppåt'' till nästan dubbla beloppet.
          </note>
          <note>
            Men det är värre än så. Statsfinanserna förbättras nämligen inte
            av att de internationella priserna går upp. Sanningen är tvärtom
            att de försämras med mellan 800 och 1 800 milj. kr. till följd
            av den
          </note>
          <note>
            Saddam Hussein-effekten. Vi förlorar andra skatteinkomster, och
            olika indexbundna utgifter stiger. Det skapas långt ifrån något
            utrymme för skattesänkningar eller utgiftsökningar. I stället
            försämras våra möjligheter i dessa hänseenden.
          </note>
          <note>
            Därför skulle det vara till stor fördel, inte bara för de enskilda
            människorna utan också för statsfinanserna och för hela landets
            ekonomi, om vi kunde återgå till de lägre bensin- och oljepriser
            som rådde före krisen vid Persiska viken.
          </note>
          <note>
            Men detta bekymrar inte moderaterna. De har ingenting lärt och
            ingenting förstått.
          </note>
          <note>
            Statsfinanserna skall till varje pris försvagas med ytterligare
            ca 1 500 milj. kr. Ovanpå Saddam
          </note>
          <note>
            Hussein-effekten vill moderaterna lägga en Carl
          </note>
          <note>
            Bildt-effekt. Så uppträder ett parti där okunnigheten bara överträffas
            av opportunismen.
          </note>
          <note>
            Centerns och vänsterpartiets förslag, i den mån de överhuvudtaget
            låter sig utsättas för någon analys, är ännu mer verklighetsfrämmande.
            Jag hörde att centern nu vill sänka bensinskatten med 1:20 kr.
          </note>
          <note>
            Kostnaden för detta är åtminstone 7 000 milj. kr.
          </note>
          <note>
            Varifrån skall centern ta dessa pengar? Det gapar ju redan tidigare
            stora hål i era skatteförslag. Skall ni på nytt tillgripa den
            fiffiga lösningen att säga att det är utlandet som skall betala
            centerns rundhänta löften?
          </note>
          <note>
            Så uppträder dessa partier i en skön förening.
          </note>
          <note>
            Högerideologin, centerideologin och, jag höll nästan på att säga
            kommunistideologin, men jag menar naturligtvis vänsterideologin
            har alla genomfört samma djupsinniga analys. Den har i samtliga
            fall lett till exakt samma slutsats, nämligen att bensinskatten
            måste sänkas med det snaraste och att dessa fagra löften inte
            behöver betalas.
          </note>
          <note>
            Sverige kan lyfta sig självt i håret. På något mystiskt sätt
            kan Sverige som enda land i hela världen undgå att drabbas av
            störningarna i den internationella ekonomin.
          </note>
          <note>
            Den här löftespolitiken är en sak, den äkta folkliga oron är
            en annan. Den folkliga oron måste vi ta på allvar. Vi socialdemokrater
            har undersökt vilka möjligheter vi har att göra något. Vi ställde
            två oavvisliga krav. Det första kravet var att en åtgärd, en lättnad,
            måste utformas så att den riktas till dem som bäst behöver den,
            där den gör störst nytta. Det andra kravet var att den inte får
            innebära att finanspolitiken försvagas. Den strama ekonomiska
            politiken måste ligga fast.
          </note>
          <note>
            Vi har hittat en lösning som presenterades i går och som uppfyller
            dessa båda krav. Vi höjer reseavdraget 1990 och 1991. Denna höjning
            motsvarar en sänkning av bensinpriset med 1:08 kr.
          </note>
          <note>
            i år och 1:31 kr. nästa år för dem som har långa arbetsresor.
          </note>
          <note>
            Vi riktar insatserna till det område där behovet är störst, och
            vi finansierar dessa insatser genom att genomföra skatteomläggningens
            principer även på tjänstegrupplivförsäkringen.
          </note>
          <note>
            Om vi i stället hade använt dessa pengar för att sänka bensinskatten
            hade det räckt till en sänkning med 12 öre.
          </note>
          <note>
            Fru talman! Skattereformen kommer att genomföras såsom den har
            beslutats. Särintressen och lobbygrupper kan fortsätta sina kampanjer
            ännu en tid. De kommer att misslyckas.
          </note>
          <note>
            Skattereformen kommer att stå pall, därför att den är bra och
            därför att den lägger grunden för rättvisa och en bättre fungerande
            ekonomi. Detta kommer att märkas i plånboken månad för månad fr.o.m.
          </note>
          <note>
            januari nästa år. Kritiken är till stor del felaktig och missvisande.
            På kort sikt tjänar de flesta på skattereformen. På lång sikt
            kommer alla att tjäna på den
          </note>
          <note type="speaker">
            Anf. 41 FÖRSTE VICE TALMANNEN:
          </note>
          <note>
            Jag får erinra om de debattregler som gäller.
          </note>
          <note type="speaker">
            Anf. 42 Statsrådet ERIK ÅSBRINK:
          </note>
          <note>
            Fru talman! Jag vill då bara säga att de flesta kommer att tjäna
            på skattereformen på kort sikt, och att alla kommer att tjäna
            på skattereformen på lång sikt.
          </note>
          <note>
            Under detta anförande övertog andre vice talmannen ledningen
            av kammarens förhandlingar.
          </note>
          <note>
            Anf. 43 KARL-GÖSTA SVENSON (m)
          </note>
          <note>
            replik:
          </note>
          <note>
            Fru talman! Statsrådet Åsbrink raljerade här om att vi i Sverige
            har enfrågedebatter och att dessa debatter drivs av pressen och
            understöds av en del av de politiska partierna. Jag ställde en
            fråga om det var rimligt att Maja Magnusson i Torhamn skulle behöva
            sälja sitt torp för att klara av de negativa effekterna av skatteomläggningen.
            För henne är det en realitet att skatteomläggningen kostar henne
            200 kr. per månad. Hon har i dagsläget 780 kr. och får 580 kr.
            från den 1 januari för livets nödtorft. Är det inte vettigt att
            diskutera en sådan fråga?
          </note>
          <note>
            Sedan frågade jag också statsrådet Åsbrink om alla bostadsinnehavare
            i vårt land som får höjda hyror.
          </note>
          <note>
            De är oroade. Är det en enfrågedebatt när den berör alla hushåll
            i vårt land att tala om de höga hyror som bl.a. är effekten av
            skatteomläggningen?
          </note>
          <note>
            För en trea i allmännyttan rör det sig om en tusenlapp per månad.
            Hur många av hyresgästerna i en trea får 1 000 kr. i skattesänkning?
            Sedan får alla ökade kostnader därför att andra levnadsomkostnader
            stiger i samband med skatteomläggningen.
          </note>
          <note>
            Lika litet som jag märkte att Kjell Johansson talade om sänkt
            skattetryck kunde jag höra statsrådet
          </note>
          <note>
            Åsbrink tala om sänkt skattetryck. Tidigare har både Kjell-Olof
            Feldt och Ingvar Carlsson talat i denna talarstol om att sänka
            skattetrycket i Sverige.
          </note>
          <note>
            Man har från socialdemokratiskt håll tänkt sig att sänka skattetrycket
            till 1982 års nivå, då det var
          </note>
          <note>
            51,5 %. I dagens proposition om den ekonomiska politiken säger
            man från regeringens sida att man på sikt vill sänka skatterna.
            Samma dag, den 13
          </note>
          <note>
            juni, som riksdagen hade fattat beslutet om skatterna uppträdde
            statsrådet i Aktuellt och sade att det aldrig har varit en huvudsak
            för socialdemokraterna att lova att sänka skattetrycket. Vem skall
            medborgarna tro på?
          </note>
          <note>
            Eftersom det inte är en huvudsak för socialdemokraterna att sänka
            skattetrycket, kommer vi någonsin att få uppleva att socialdemokraterna
            föreslår att sänka skattetrycket i Sverige?
          </note>
          <note type="speaker">
            Anf. 44 GÖSTA LYNGÅ (mp) replik:
          </note>
          <note>
            Herr talman! Det är ju ändå så, vilket också statsrådet Åsbrink
            har förklarat, att glesbygdsborna får problem till följd av krisen.
          </note>
          <note>
            Samtidigt ökas statskassans medel genom ökade bensinpriser, som
            orsakas av Irakkrisen. Det innebär ju ökade momsintäkter. Då löser
            regeringen detta alltså genom att ge rätt till större avdrag.
            Vore det inte bättre och ge rättare signaler att göra så som vi
            har föreslagit, att ge ett direkt bidrag till glesbygdsborna?
            Det skulle vara riktigare av två anledningar: dels vill vi inte
            uppmuntra bilismen i tätorterna, dels är det alltså glesbygdsfolk
            som har drabbats värst. Detta skulle ge dem en valfrihet. Kanske
            minskar de sedan bilismen. Om det inte kan göra det, får de alltså
            kompensation. Kan de göra det, kan de använda pengarna på ett
            annat sätt, kanske spara dem. Vad säger statsrådet om detta förslag?
          </note>
          <note type="speaker">
            Anf. 45 LARS BÄCKSTRÖM (v) replik:
          </note>
          <note>
            Herr talman! Jag ställde en lätt förfrågan till statsrådet om
            matpriser och hyror. Jag blev inte förvånad över att jag inte
            fick något svar, för tiden är knapp, det inser jag. Men jag kommer
            inte heller att bli förvånad när statsrådet kommer att säga att
            han förstår att man måste göra någonting åt dessa två saker. Därvidlag
            kommer vi säkert att mötas igen.
          </note>
          <note>
            Däremot är jag mer betänksam att statsrådet i sitt anförande
            inte tog upp detta med skattekvoten.
          </note>
          <note>
            Moderaternas representant tog upp frågan igen.
          </note>
          <note>
            Här måste jag säga att socialdemokraterna går en mycket farlig
            väg när de helt anammar talet om att det är viktigt att sänka
            skattetrycket. Det är ett felaktigt resonemang. Det är något rimligare
            att diskutera utgiftsnivån, utgiftstrycket. Det mest rimliga är
            att diskutera utgiftsbehoven i den offentliga sektorn. Kan vi
            minska behoven är det alldeles utmärkt om vi också kan minska
            skattekvoten. Detta är den infallsvinkel man bör ha.
          </note>
          <note>
            Statsrådet räknade upp alla förlorarna och bad att vi skulle
            komplettera listan. Den kanske är något inkomplett, men den verkade
            tämligen fullständig.
          </note>
          <note>
            Jag hann inte studera, men jag vill göra en annan abrovinkel.
            Jag vill räkna upp vinnarna, vi skall ju vara rättvisa. Vinnarna
            är företagare och löntagare, yrkesverksamma och pensionärer, män
            och kvinnor, riksdagsledamöter och vaktmästare i riksdagen, personer
            som tjänar över 240 000 och över 300 000 kr., storföretagare och
            småföretagare, statsråd och gräsrötter, generaldirektörer och
            statsanställda. Bland alla dessa finns det vinnare.
          </note>
          <note>
            Men det är inte där knuten finns, utan knuten ligger i att i
            alla dessa fall är det alltid den första i paret som vinner mest,
            dvs. vissa vinner litet och vissa vinner mer. Det är problemet.
            Under 1980-talet har klyftorna ökat. När man fortsätter att låta
            klyftorna växa under 1990-talet blir det allvarligt. Ni säger
            att ni har gjort grundliga studier. Jag vill referera till er
            egen studie. Nu vet statsrådet och jag att vi skall räkna bort
            den första decilen. Med samma logik räknar jag bort decil 10,
            för statsrådet och jag vet att i den tionde decilen är det, de
            två yttersta percentilerna som förrycker resultatet. Låt oss ta
            decil 5 och decil 9. Inom decil 5 blir det en ökning på 2,1 %
            och inom decil 9 en ökning med 3,7 %.
          </note>
          <note>
            Enligt en enkel matematik får vi en skillnad på ca
          </note>
          <note>
            1,5 % till förmån för de bäst ställda i decil 9. Det finns de
            som vinner mer. Det är detta vi kritiserar från vänsterpartiet.
          </note>
          <note>
            Sedan angående finansieringen. Enligt vår totalfinansiering skulle
            vi ha ett överskott på 6,8
          </note>
          <note>
            miljarder som vi kunde använda till kommunal koncsumtion. Ni
            har en underfinansiering på 5
          </note>
          <note>
            miljarder i dynamiska effekter, som resulterar i ökat utgiftstryck
            i privat konsumtion, vilket leder till ökad inflation. Så var
            det med den saken.
          </note>
          <note type="speaker">
            Anf. 46 IVAR FRANZÉN (c) replik:
          </note>
          <note>
            Herr talman! Låt mig först instämma i statsrådets synpunkter
            på vikten av att se helheten. Det är någonting som vi i centern
            verklige arbetar för. Jag skall gärna också instämma i att det
            är bra med goda principer. De måste dock hanteras med förnuft.
          </note>
          <note>
            Statsrådet poängterade att det är viktigt att inte skjuta upp
            till morgondagen vad som behöver göras i dag. Tänk om socialdemokraterna
            hade levt efter denna ledstjärna de år då oljan var billig! Då
            skulle effekten av ökade oljepriser ha varit väsentligt mindre
            i dag. Man har verkligen skjutit upp till morgondagen det som
            borde ha gjorts i dag eller i går.
          </note>
          <note>
            Sedan till bensinskatten. Jag har mycket tydligt sagt att vi
            vill ta bort bensinmomsen. Det är inte korrekt, det är helt fel,
            att tala om att den skulle ge
          </note>
          <note>
            7 miljarder i intäkter till statskassan. Så är det inte.
          </note>
          <note>
            Jag kan inte hävda att jag kan göra exakta beräkningar här. I
            verkligheten händer det ju saker som varken statsrådet eller jag
            kan förutse. Men om man räknar på det här netto och även tar en
            viss hänsyn till att momsen innebär ett höjt k-prisindex och därmed
            ökade kostnader, ligger nettokostnaden i storleksordningen mellan
            2 och 3
          </note>
          <note>
            miljarder. Det är alltså inte fråga om att ta bort bensinmomsen.
            Det är inte så att hela bensinskatten ger en intäkt i statskassan,
            utan det är mellan 50 och 60 %.
          </note>
          <note>
            Sedan till redovisningen av finansieringen. Jag skall här gärna
            redovisa vissa saker.Vi kunde gärna ta hela paketet, men låt oss
            begränsa oss litet.
          </note>
          <note>
            Vi har alltså föreslagit att schablonavdraget skall begränsas
            till 2 000 kr. Det ger 2,1 miljarder i ökade skatteintäkter. Vidare
            vill vi slopa skattereduktionen beträffande fackföreningsavgifter.
            Det gäller alltså 1 700 kr. Vi vill ha lika bränslebeskattning
            -- en väldigt viktig styråtgärd, som ger 0,4 miljarder i intäkter.
            Sedan vill vi också bibehålla punktskatterna på choklad o.d. Det
            ger 1,4 miljarder i intäckter. Totalt rör det sig om 5,6 miljarder.
            Det täcker alltså med marginal vad det kostar att icke belägga
            kollektivtrafiken med moms samt nettokostnaden för ett borttagande
            av momsen på bensin.
          </note>
          <note type="speaker">
            Anf. 47 Statsrådet ERIK ÅSBRINK:
          </note>
          <note>
            Herr talman! Lars Bäckström tog på nytt upp frågan om lägre matmoms.
            Men vi får inte veta hur en sådan kostsam åtgärd skall finansieras
            -- och det är ofta som man inte får veta det.
          </note>
          <note>
            Jag måste dock fråga: Varför föreslår vänsterpartiet en sådan
            kostsam reform, som har så tvivelaktiga fördelningseffekter? Varför
            inte använda sig av andra metoder som inte innebär en stor belastning
            på statsfinanserna? Varför har inte vänsterpartiet varit pådrivande
            när det gäller att avreglera jordbruket och livsmedelsindustrin?
          </note>
          <note>
            Varför har ni inte varit pådrivande när det gäller att minska
            de höga handelshinder som vi har och som bidrar till att matpriserna
            i Sverige hålls uppe?
          </note>
          <note>
            Ni har ju, till skillnad från centerpartiet, inte några närstående
            producentintressen som ni måste slå vakt om. Jag lovar att hur
            mycket Lars Bäckström än anstränger sig kommer vänsterpartiet
            inte att få särskilt många röster från det hållet heller i framtiden.
            Varför kan ni då inte då anta de här mycket bättre och effektivare
            metoderna, så att statskassan inte dräneras -- staten skulle ju
            då förlora stora inkomster eller tvingas höja momsen på andra
            nödvändiga varor? Jag skulle vilja ha ett svar på den frågan.
          </note>
          <note>
            Det har varit mycket tal här om bensinpriset och dess fördärvliga
            effekter. Jag tycker att det finns anledning att göra en kort
            historisk tillbakablick.
          </note>
          <note>
            Under de sex år som vi hade borgerliga regeringar höjdes bensinpriset
            i Sverige -- i dagens penningvärde -- från 5:30 till 7:19. Jag
            säger inte att detta var fel, utan jag konstaterar bara att bensinpriset
            gick upp med nästan 2 kronor.
          </note>
          <note>
            Innan Saddam Hussein slog till var priset på bensin lägre än
            det var då socialdemokraterna övertog regeringsmakten 1982. Det
            är först efter Husseins ingripanden som bensinpriset ligger något
            över --
          </note>
          <note>
            det rör sig om ungefär 30 öre -- 1982 års nivå.
          </note>
          <note>
            Under den borgerliga regeringstiden höjdes bensinskatten sex
            gånger. Det motsvarar -- återigen i dagens penningvärde -- en
            höjning av bensinskatten med 2:04. Jag hörde inte några hemska
            klagotjut från Karl-Gösta Svenson eller
          </note>
          <note>
            Ivar Franzén på den tiden. Jag säger detta därför att jag tycker
            att det är viktigt att vi har det perspektivet när vi diskuterar
            bensinskatten förr och nu.
          </note>
          <note>
            Ivar Franzén säger att det inte kostar 7 miljarder att genomföra
            den typ av skattesänkning som centern föreslår. Det är möjligt
            att kostnaden blir något mindre med den teknik som centern förordar.
            Men faktum kvarstår att ni här river upp ett nytt stort hål i
            er finansiering, som redan är så bristfällig. Det är så, och det
            har vi utförligt redovisat, att det fattas --
          </note>
          <note>
            snällt räknat -- 9 miljarder i fråga om centerns skattepaket.
            Så fort en ny debattfråga dyker upp är ni framme och lovar nya
            skattsänkningar rundhänt åt olika håll. Men som vanligt lyser
            finansieringen med sin frånvaro. Sådant är helt enkelt inte trovärdigt.
            Och det är en politik som skulle få de mest förödande effekter
            om den genomfördes. Den skulle leda till ännu högre inflation,
            till stigande räntor och till att förtroendet för den svenska
            ekonomin fick en knäck.
          </note>
          <note>
            Jag vill också ta upp frågan om skattekvoten och utgiftskvoten.
            På sätt och vis håller jag med Lars
          </note>
          <note>
            Bäckström om att det intressanta inte är skattekvoten utan utgiftskvoten.
            Det är ju våra utgifter som skall finansieras. Finansierar vi
            dem inte genom skatter, finansieras de med hjälp av sedelpresser
            och utlandslån. Det vet vi alltför väl sedan den borgerliga regeringstiden.
          </note>
          <note>
            Mellan 1976 och 1982 steg utgifterna i förhållande till vår samlade
            produktion från 52 till 66 %. Det motsvarar 170 miljarder. Därefter
            har utgiftskvoten gått ner -- till ungefär 61 % nästa år, och
            det är en minskning med 70 miljarder. Samtidigt har vi höjt en
            del skatter. Men det har inneburit att vi helt har kunna eliminera
            det stora budgetunderskott som vi fick överta i början av 1980-talet.
          </note>
          <note>
            En förutsättning för att vi skall kunna sänka skattetrycket i
            framtiden -- jag håller med Lars
          </note>
          <note>
            Bäckström på den punkten -- är att vi kan sänka utgiftstrycket.
            Det skall vi bara göra om vi har goda ekonomiska förutsättningar
            och om vi kan göra det på ett socialt ansvarsfullt sätt.
          </note>
          <note>
            De moderata löftena om skattesänkningar utan några uttalanden
            om hur dessa skall finansieras kommer vi aldrig att hålla oss
            till. Följden blir antingen raserade statsfinanser -- och det
            vet vi att ni klarar av att åstadkomma -- eller också en kraftig
            social nedrustning. Vi vet också att inte heller den vägen är
            främmande för moderaterna.
          </note>
          <note>
            Till sist vill jag ställa en frågan till Karl-Gösta
          </note>
          <note>
            Svenson och Ivar Franzén, ja, kanske också till Kjell
          </note>
          <note>
            Johansson som kan få en replik om han så önskar.
          </note>
          <note>
            Här står ju de borgerliga partierna djupt splittrade och oeniga.
            Jag vill i första hand fråga moderaterna och centern: Är det ett
            villkor för att ni skall sätta er i en regering med folkpartiet
            att skattereformen rivs upp och att folkpartiet bryter uppgörelsen
            med socialdemokraterna, eller är ni beredda att överge er egen
            skattepolitik och acceptera skattereformen för att kunna bilda
            regering? Något tredje alternativ gives icke. Ge ett klart och
            entydigt besked beträffande den frågan i nästa replik!
          </note>
          <note>
            Anf. 48 KARL-GÖSTA SVENSON (m)
          </note>
          <note>
            replik:
          </note>
          <note>
            Herr talman! Som svar på ställd fråga kan jag säga följande:
            Vi moderater har förespråkat sänkta marginalskatter. En sådan
            åtgärd har vi alltså ställt upp på i den skatteomläggning som
            har förekommit. Jag konstaterar att Kjell Johansson i dag har
            sagt att han vill ha sänkt skattetryck. Det finns alltså en gemensam
            nämnare när det gäller moderata samlingspartiet och folkpartiet
            i det avseendet.
          </note>
          <note>
            Vidare konstaterar jag att jag inte fått några svar beträffande
            Maria Magnusson eller beträffande hyresgästerna och deras oro.
            Erik Åsbrink nämnde inte något om de sakerna i sin replik. Han
            sade: Vi har höjt skatterna en del under vårt regeringsinnehav.
            Det talas om 70 miljarder.
          </note>
          <note>
            Dessutom har man ju ökat statsskulden.
          </note>
          <note>
            Saddam Hussein-effekten ger ökade skatteintäkter, för momsen
            innebär ju ökade skatteintäkter som ni inte hade kalkylerat. Vi
            moderater anser att dessa skall komma bilägarna och medborgarna
            till del.
          </note>
          <note>
            Staten skall inte suga åt sig intäkterna från den skattehöjning
            som alltså blir en effekt här. Det blir således ett ökat skatteuttag.
          </note>
          <note>
            Statsrådet Åsbrink raljerade litet i sitt inledningsanförande
            när han talade om turistmomsen, restaurangmomsen osv. Det finns
            ett rätt stort antal småföretag i Härjedalen,
          </note>
          <note>
            Jämtland och på andra håll som är mycket beroende av turistverksamheten.
            Man konstaterar i dag en volymminskning, samtidigt som man nu
            står inför en viktig tid på året. Man går ju mot vintersäsongen.
            Men nu får man ytterligare skatteökningar genom att resemomsen
            tillkommer.
          </note>
          <note>
            Dels kostar det pengar för människor att ta sig till de här ställena,
            dels blir det ökade kostnader genom höjda priser till följd av
            momsen när det gäller t.ex. liftarna. Det är det som är allvarligt
            och som kan förorsaka en kris för näringen.
          </note>
          <note>
            Sedan talade statsrådet också om Calle Bildteffekten. Den effekten
            innebär att vi får sänkt skattetryck, ökad ekonomisk tillväxt,
            ökad välfärd, en framtidsinriktad energipolitik och medlemskap
            i EG. Dessutom vill vi bryta monopolen inom den offentliga sektorn
            för att ge valfrihet åt människorna i vårt land.
          </note>
          <note type="speaker">
            Anf. 49 IVAR FRANZÉN (c) replik:
          </note>
          <note>
            Herr talman! Jag vill börja med att konstatera att det är funktionen
            att åka bil och kostnaden för det som är det viktiga. Hade socialdemokraterna
            ställt upp på den effektivisering vad gäller framtagande av bensinsnålare
            bilar som centern har drivit under många år, skulle vi den vägen
            ha åstadkommit en betydande positiv effekt både för bilåkarna
            och för landet. Det var den försummelsen jag påpekade i min förra
            replik.
          </note>
          <note>
            Vi har analyserat de beräkningar som Erik Åsbrink talar om. De
            må vara, enligt Erik Åsbrink, snälla, de är inte desto mindre
            felaktiga. Det är inte några nya skattesänkningar vi föreslår.
            Det vet Erik
          </note>
          <note>
            Åsbrink mycket väl. Det är skattesänkningskrav som vi har drivit
            hela tiden och som ingår i skattereformen. Vi har finansierat
            dem och redovisat hur finansieringen skall göras. Det jag valde
            att plocka ut innebär inte något nytt hål. Det är snarare så att
            vi med den finansiering jag har redovisat fyller på litet grand.
            Det skadar inte heller. Det finns en viss reserv i den redovisade
            finansieringen av de två förändringar i momsbeskattningen som
            jag har talat för här i dag.
          </note>
          <note>
            Vårt förslag innebär inte något hot mot svensk ekonomi. Det innebär
            en sänkt inflation, sänkta lönekrav och ett sänkt skattetryck.
            Det innebär kort och gott en stabilisering av den svenska ekonomin.
            Det är tveklöst så.
          </note>
          <note>
            Självklart har jag inte något mandat och önskar inte heller att
            uttala mig i regeringsfrågan. Men låt mig konstatera att centern
            är för skattereformen. Det är alltså inte den diskussionen vi
            för här. Vi ser de stora bristerna i finansieringen, och vi menar
            att det är ytterligt angeläget att på finansieringssidan göra
            en hel del justeringar, bl.a. ur rättvisesynpunkt, men framför
            allt för att stabilisera och utveckla den svenska ekonomin och
            skapa en bättre välfärd för alla svenskar.
          </note>
          <note type="speaker">
            Anf. 50 LARS BÄCKSTRÖM (v) replik:
          </note>
          <note>
            Herr talman! Statsrådet Åsbrink undrade över jordbrukspolitiken
            och matmomsen. Jag vill säga att det bästa inte får bli det godas
            fiender. Jag poängterar att vänsterpartiets representanter i den
            livsmedelspolitiska arbetsgruppen har varit pådrivande för att
            få till stånd en bättre jordbrukspolitik.
          </note>
          <note>
            Beträffande momsen har vi sagt att vi vill göra finansieringen
            med höjd kapitalbeskattning med anledning av den fördelningspolitiska
            effekten. Det finns låginkomsttagare som inte är barnfamiljer
            eller pensionärer, och det finns barnfamiljer som är höginkomsttagare.
            Vissa höginkomsttagare som tjänar jättemycket på skatteomläggningen
            och har barn kompenseras sedan med extra barnbidrag.
          </note>
          <note>
            Det är inte alls bra fördelningspolitiskt. Det är av fördelningspolitiska
            skäl vi driver vår momslinje.
          </note>
          <note>
            Jag vill personligen deklarera att jag tror att det vore bättre
            att finansiera en reducerad matmoms med höjd moms på kapitalvaror.
            Då skulle man få en än starkare fördelningspolitisk effekt. Man
            skulle också förbättra bytesbalansen i och med att man skulle
            rikta hushållens konsumtion mot inhemska varor och dämpa importefterfrågan.
            Det skulle stärka bytesbalansen. Vi vet att OECDs rapporter säger
            att de svenska hushållen utmärks av att de konsumerar mat av lägre
            kvalitet och i mindre mängd än i andra länder. Det är också en
            folkhälsofråga.
          </note>
          <note>
            En annan sak som jag vill runda av med i denna skattedebatt gäller
            företagsbeskattningen. I den proposition som regeringen har lagt
            fram säger man om den ekonomiska politiken på medellång sikt att
            den nya företagsskatten hör till de lägsta i OECD.
          </note>
          <note>
            Det finns reserveringsmöjligheter, erkänner man, som är helt
            främmande för resten av OECD-
          </note>
          <note>
            världen. Jag vill säga att det är defensivt att försöka trygga
            ekonomisk tillväxt i Sverige genom att
          </note>
          <note>
            Sverige skall vara ett slags storföretagens Monaco.
          </note>
          <note>
            De som har blivit rika på spekulationer flyttar till
          </note>
          <note>
            Monaco och i Sverige skall storföretagen berika sig.
          </note>
          <note>
            Jag tror att det är en dålig väg för ekonomisk tillväxt. Ni genomförde
            en sådan övergödning, som skapade inlåsningseffekter i företagen,
            under 80-
          </note>
          <note>
            talet. Jag tror att detta är en föga kreativ väg för ekonomisk
            tillväxt.
          </note>
          <note>
            Det är bra att vi har diskuterat utgiftsnivåerna i stället för
            skattekvot, men diskutera aldrig utgiftsnivåerna utan att diskutera
            de behov som finns i samhället. Satsningar på skola, utbildning
            och sjukvård ökar arbetsutbudet och höjer produktiviteten i samhället.
            Det är inte utgift i egentlig mening, det är på sätt och vis investeringar
            i framtida produktionskapacitet.
          </note>
          <note>
            Till sist vill jag angående skatteomläggningen säga att det finns
            vinnare och förlorare i alla grupper, men mest vinner de som tjänar
            bra. Regeringens egen uträkning säger detta. Den femte decilen
            tjänar 2,1 % och den nionde decilen tjänar 3,7 %.
          </note>
          <note>
            Det är en skillnad, om man skall vara exakt, på
          </note>
          <note>
            1,6 %. Detta ger ca 1,5 % till förmån för de bäst ställda.
          </note>
          <note type="speaker">
            Anf. 51 GÖSTA LYNGÅ (mp) replik:
          </note>
          <note>
            Herr talman! Jag upprepar frågan till Erik
          </note>
          <note>
            Åsbrink: Varför har regeringen valt en glesbygdsinsats som huvudsakligen
            bidrar till bilanvändandet, i stället för att ge direkta bidrag
            som kan användas efter fritt val, för att köra bil som tidigare,
            till något annat eller till sparande? Detta vore ett tillfälle
            att samtidigt använda bidraget som ett politiskt styrmedel.
          </note>
          <note type="speaker">
            Anf. 52 Statsrådet ERIK ÅSBRINK:
          </note>
          <note>
            Herr talman! Jag gläder mig åt att Gösta Lyngå fortfarande uppvisar
            ett miljöengagemang. På en del andra håll har den sidan av tillvaron
            spelat mycket liten roll under de senaste veckornas våldsamma
            massmediala anstormning.
          </note>
          <note>
            Vi har gjort den här insatsen därför att det är ett faktum att
            de internationella prishöjningarna på ett oplanerat och olyckligt
            sätt har förvärrat situationen för en del människor, inte minst
            för dem som har långa avstånd till sitt arbete och är beroende
            av bilen som enda realistiska färdmedel.
          </note>
          <note>
            Därför tycker jag att det var befogat att göra den insatsen.
            Den påverkar människor över hela landet, men den väger tyngst
            i glesbygden och i
          </note>
          <note>
            Norrland. Relativt sett är fler människor där i den situation
            som vi talar om. Det får alltså även en viss regionalpolitisk
            effekt som är positiv.
          </note>
          <note>
            Men jag vill också påpeka att vi vidtar andra åtgärder. Vi har
            exempelvis som ett led i skattereformen beslutat att man det inre
            stödområdet i Norrland skall ha en sex öre lägre elskatt. Det
            är ett annat sätt att stödja glesbygden, utan att koppla det till
            bilanvändningen.
          </note>
          <note>
            Fördelningspolitik har det varit mycket tal om. Det är bra, det
            är viktigt. Den här reformen har studerats mer ingående från fördelningsaspekt
            än kanske någon annan reform. Det finns hela rader av olika studier.
            Oberoende av varandra har de kommit till i stort sett samma resultat:
            Detta är en bra fördelningspolitisk reform. Den ger ett gott resultat
            i allt väsentligt. Vi har inte nöjt oss med detta. Vi har sagt
            att vi skall följa upp detta med en utvärderingsgrupp, som vi
            har tillsatt. Det är också något som är ganska ovanligt. Jag hoppas
            att det blir vanligare i framtiden. Meningen är att vi skall kunna
            följa hur reformen slår i praktiken, så att vi vid behov kan ingripa
            om det finns skönhetsfläckar och brister som vi behöver rätta
            till. Det har vi sagt att vi är beredda att göra.
          </note>
          <note>
            Både Karl-Gösta Svenson och Ivar Franzén säger nu att de är mycket
            positiva till de sänkta marginalskatterna, men det är finansieringen
            som är så usel. Det är typiskt för det opportunistiska agerande
            som era båda partier har uppvisat hela tiden i den här frågan.
            Ni är med på allting som är angenämt och trevligt -- att sänka
            skatter är för det mesta angenämt och trevligt -- men när det
            handlar om de här obehagliga realiteterna, att det skall betalas
            på något sätt, då slår ni bakut.
          </note>
          <note>
            Även om ni nu upprepar -- och tjatar om -- att ni har finansierat
            era förslag, så är detta helt enkelt inte sant. Det finns väldigt
            stora luckor. Jag sade att det är 9 miljarder för centern. För
            moderaterna rör det sig om det närmast ofattbart stora beloppet
            40
          </note>
          <note>
            miljarder kronor i bristande finansiering. Och det är för att
            ni försöker intala människor att det finns en finansiering som
            på något mystiskt sätt inte märks, som inte betalas av vanliga
            dödliga människor. Centern har ju tidigare sagt att utlandet skall
            vara med och betala en del av skattereformen.
          </note>
          <note>
            Moderaterna brukar tillgripa godtyckliga antaganden om att hushållssparandet
            ökar. Man tar engångsinkomster, bokföringsoperationer och allt
            vad man kan hitta på för att rent kosmetiskt sätta ihop en s.k.
            finansiering.
          </note>
          <note>
            Men detta är inte trovärdigt, detta fungerar inte i praktiken.
            Och bevare oss för att denna politik någonsin skulle möta verkligheten.
            Det skulle leda till katastrof för den svenska ekonomin.
          </note>
          <note>
            Människorna i det här landet -- och det gäller även
          </note>
          <note>
            Marja Magnusson -- är inte betjänta av den typen av löftespolitik
            utan täckning i verkligheten. Jag känner inte Marja Magnusson
            och hennes personliga förhållanden. Men jag är övertygad om att
            många pensionärer som inte betalar någon skatt i dag, eller betalar
            låg skatt, har föga glädje av den moderata löftespolitiken att
            det är med skattesänkningar, dvs. sänkningar av en skatt som de
            inte betalar, som de skall gå en ljusare framtid till mötes. Jag
            är mycket mera orolig för vad som skall hända med Marja Magnusson
            och många andra pensionärer om den moderata politiken får genomföras,
            med stora skattesänkningar för de välbeställda, skattesänkningar
            som betalas antingen med en undergrävd samhällsekonomi, som slår
            hårdast mot de svagaste, eller med en social nedrustning, som
            återigen drabbar dessa människor hårdare än alla andra. Jag utgår
            från att det blir tillfälle att diskutera den frågan mera i det
            kommande avsnittet i den här debatten.
          </note>
          <note>
            Får jag till sist säga att den fråga jag ställde, i första hand
            till Karl-Gösta Svenson och Ivar Franzén, inte fick något svar.
            Karl-Gösta Svenson talade i allmänna ordalag om att det var bra
            med sänkt skattetryck. Han hoppades få med sig folkpartiet på
            det. Ivar Franzén förebigick frågan helt och hållet.
          </note>
          <note>
            Och jag är van vid detta. Jag vill bara säga att ni inte kommer
            undan att svara på frågan. Den kommer att ställas gång på gång
            under hela tiden fram till nästa val. Ni kommer inte undan genom
            att svara på någon annan fråga än den som har ställts. Frågan
            gäller: Är det ett villkor från er sida, för att ni skall sätta
            er i en regering tillsammans med folkpartiet, att folkpartiet
            river upp skattereformen? Eller är ni beredda att ge upp er egen
            skattepolitik och acceptera skattereformen för att åstadkomma
            denna regeringsbildning? Det är det som frågan gäller, inte allmänna
            fraser om att ni vill ha sänkt skattetryck. Den frågan skall ni
            få tillfälle att besvara senare, jag lovar det.
          </note>
          <note>
            Andre vice talmannen anmälde att Karl-Gösta
          </note>
          <note>
            Svenson, och Ivar Franzén och Lars Bäckström anhållit att till
            protokollet få antecknat att de inte ägde rätt till ytterligare
            repliker.
          </note>
          <note>
            Sociala frågor
          </note>
          <note type="speaker">
            Anf. 53 Statsrådet BENGT LINDQVIST:
          </note>
          <note>
            Herr talman! Det riksmöte som just har tagit sin början kommer
            att visa att regeringen bedriver ett mycket brett och mycket omfattande
            förnyelse- och förändringsarbete inom den offentliga sektorn.
          </note>
          <note>
            Detta gäller inte minst socialpolitikens område. På snart sagt
            alla områden är regeringen på väg att utarbeta förslag om förnyelse
            och förändring.
          </note>
          <note>
            Samtidigt som det innebär bättre hushållning stämmer dessa förslag
            också väl överens med de socialpolitiska ambitioner som regeringen
            har.
          </note>
          <note>
            Ett sådant område är äldreomsorgen. Vi har sedan lång tid diskuterat
            hur vi skall kunna skapa större enhetlighet, bättre och ändamålsenligare
            hushållning med resurserna.
          </note>
          <note>
            Vad innebär då 90-talets utmaningar inom äldreomsorgen? Det finns
            två huvudtendenser att lägga märke till och utgå från. Den ena
            är att vi får allt fler mycket gamla människor. Antalet människor
            över 80 år beräknas öka med 30 %
          </note>
          <note>
            mellan år 1988 och år 2000. Den andra tendensen är att de behov
            som de mycket gamla människorna har blir alltmer komplexa, alltmer
            omfattande, och kräver alltmer av kunskap och kompetens när det
            gäller att hantera dem. Jag vill påminna om det allt större inslaget
            av åldersdemens bland mycket gamla människor.
          </note>
          <note>
            Vad är det då som krävs under 1990-talet för att vi skall klara
            den här situationen? Eftersom det handlar om ett växande antal
            människor med omfattande behov av hjälp, måste vi för det första
            kunna klara och hantera resursfrågan. Vi måste skapa förutsättningar
            att få fram de resurser vi behöver för att ge äldre människor
            trygghet, vård och omsorg efter deras behov. Det innebär naturligtvis
            ett mycket hårt krav på oss att på det mest ändamålsenliga sättet
            använda varenda krona vi har tillgänglig i dag.
          </note>
          <note>
            För det andra måste vi klara personalförsörjningen.
          </note>
          <note>
            Det handlar dels om att rekrytera och behålla personal, dels
            om att driva personalpolitiken på ett sådant sätt att vi kan klara
            de arbetsmiljöproblem och de utbildnings- och kunskapsproblem
            som finns på området.
          </note>
          <note>
            För det tredje måste vi -- och det är lika viktigt --
          </note>
          <note>
            under 90-talet öka antalet alternativa boendeformer.
          </note>
          <note>
            Om alla dessa ting handlar den äldreproposition som regeringen
            nu lägger fram. Det mesta av dessa insatser måste klaras av landstingen
            och kommunerna, men staten har naturligtvis ett övergripande ansvar,
            dels för att se till att ansvarsfördelningen blir rationell och
            ändamålsenlig, dels för att stimulera och stödja en utveckling
            i rätt socialpolitisk riktning.
          </note>
          <note>
            Huvudinslagen i den omfattande proposition som vi nu lägger på
            riksdagens bord är fyra.
          </note>
          <note>
            1. Vi gör klart, genom en ändring i socialtjänstlagen, att det
            är kommunerna som i fortsättningen har ansvaret för att utveckla
            boendealternativen.
          </note>
          <note>
            2. Vi föreslår att de lokala sjukhemmen, alltså de vårdinrättningar
            som bedriver långtidssjukvård med en kommun eller en del av en
            kommun som upptagningsområde, överförs till kommunerna.
          </note>
          <note>
            Det skall finnas möjligheter för kommuner och landsting, när
            de är överens, att både lägga till och dra ifrån i den förteckning
            över sådana hem som skall överföras till kommunerna.
          </note>
          <note>
            3. Vi inför ett kommunalt sjukvårdsansvar.
          </note>
          <note>
            Kommunerna får ansvaret för sjukvården upp t.o.m. sköterskenivå
            -- den omvårdnadsinriktade sjukvården, skulle man kunna säga --
            inom de egna boendeformerna, alltså lokala sjukhem, servicehus,
            ålderdomshem och gruppbostäder.
          </note>
          <note>
            4. Vi inför ett betalningsansvar för kommunerna när det gäller
            den somatiska -- kroppsinriktade --
          </note>
          <note>
            långtidssjukvården, där patienter fortfarande finns inom landstingets
            område. Avsikten är att ytterligare driva på utvecklingen av boendealternativ.
          </note>
          <note>
            Detta är förändringar som sammantaget innebär att resurser, omslutande
            17--20 miljarder, skall överföras från landstingens budgetar till
            kommunerna. Ett omfattande arbete måste utföras vid ett tillfälle
            för att dessa resurser skall hamna rätt, dvs. i varje kommun i
            förhållande till det åtagande som kommunen gör.
          </note>
          <note>
            För att stödja och driva på utvecklingen skjuter staten också
            till stimulansmedel, enligt regeringens förslag, på tre sätt.
          </note>
          <note>
            För det första sker det i form av ett femårigt stöd till byggande
            av gruppbostäder. Stödet omfattar
          </note>
          <note>
            300 milj.kr. om året och går såväl till kommuner som till landsting;
            när det gäller landstingen för byggande av gruppbostäder för utvecklingsstörda.
          </note>
          <note>
            För det andra sker det i form av ett massivt utbildningsstöd
            under år 1991 för den personal som direkt eller indirekt berörs
            av den här reformen. En miljard kronor anslås för detta ändamål
            -- för utbildningsinsatser under 1991.
          </note>
          <note>
            För det tredje sker det i form av ett omstruktureringsbidrag,
            också på en miljard om året i tre år från 1992, som är det år
            då reformen beräknas träda i kraft. Omstruktureringsbidraget är
            till för att stimulera och stödja kommunerna att utveckla äldreomsorgen
            i den riktning som propositionen förutsätter. Vi menar att kommunerna
            bör kunna använda den här omstruktureringsresursen inom ramen
            för propositionens syften men i övrigt fritt.
          </note>
          <note>
            Vilka är då vinsterna med denna omfattande förändring? Vi har
            ibland beskyllts för att göra pappersreformer. Sådana beskyllningar
            vill jag alldeles bestämt tillbakavisa. Jag menar att det finns
            tre alldeles klara vinster med den reform vi nu lägger fram.
          </note>
          <note>
            För det första får vi ett kraftfullt medel att driva på utvecklingen
            av boendealternativ. Detta är, det vet vi alla, en utomordentligt
            viktig faktor. Vi måste få fram flera boendealternativ i Sverige
            för gamla människor.
          </note>
          <note>
            För det andra ökar tryggheten för gamla som har del av kommunens
            äldreomsorg genom det förhållandet att kommunen får tillgång till
            sjukvårdskompetent personal. Den personalen behövs för tillsyn,
            för insatser inom en grupp där man ofta pendlar mellan att vara
            frisk och att vara sjuk och där just tillsynen enligt min mening
            kommer att vara en viktig trygghetsfaktor.
          </note>
          <note>
            För det tredje skapar vi med den här reformen större ändamålsenlighet
            i användningen av resurserna. Vi kan bli träffsäkrare när vi sätter
            in resurser som inte är splittrade på två huvudmän utan som en
            huvudman förfogar över.
          </note>
          <note>
            På det här sättet, herr talman, har vi möjlighet att förena viktiga
            socialpolitiska mål med en bättre hushållning i framtiden inom
            äldreomsorgen. Som jag ser det, är detta ett viktigt förslag för
            att möta den utveckling som vi kan vänta inom den svenska äldreomsorgen.
          </note>
          <note>
            Anf. 54 Förste vice talman INGEGERD
          </note>
          <note type="speaker">
            TROEDSSON (m):
          </note>
          <note>
            Herr talman! Det tar sig, statsrådet Lindqvist!
          </note>
          <note>
            Personalkooperativa daghem skall äntligen kunna få statsbidrag.
            I debatt efter debatt har Bengt
          </note>
          <note>
            Lindqvist tidigare sagt blankt nej -- det skulle öppna för kommersiella
            krafter.
          </note>
          <note>
            Även om den här omvändelsen under galgen är ett steg i rätt riktning,
            är det alldeles för litet. Den gigantiska orättvisan mellan kommunal
            och kooperativ barnomsorg och alla andra alternativ kvarstår ju
            i all sin prakt: 60 000, 70 000 kronor eller mer i stöd per barn
            eller noll, och det är verkligen inte de bäst ställda som står
            utan varje stöd till sin barnomsorg.
          </note>
          <note>
            Det senaste året har vi sett hur land efter land har kastat av
            sig sina socialistiska ok i en obändlig längtan efter frihet och
            demokrati. Vi kan och skall hjälpa dem på många sätt, men vi har
            också mycket att lära av dem. Erfarenheterna från mer än 40 års
            planhushållning visar att politikerstyrning och monopol, hur välmenta
            de än må vara, leder till köer, orättvisor, obefintlig valfrihet
            och ständiga bortförklaringar.
          </note>
          <note>
            På viktiga områden har vi i Sverige samma köer som där. Inte
            när det gäller mat, kylskåp och bilar, för där har vi marknadsekonomi,
            men när det gäller så viktiga områden som barnomsorg, sjukvård
            och äldreomsorg.
          </note>
          <note>
            De s.k. rika klarar sig alltid. De kan ju betala sin vård eller
            omsorg privat. Men alla andra? Dagligen och stundligen möter man
            föräldrar, sjuka, gamla, förtvivlade och desperata människor,
            och precis som i de forna socialiststaterna möts vi här i Sverige
            av ständigt nya löften och ständigt nya bortförklaringar.
          </note>
          <note>
            Vad som krävs är en helt annan politik med mångfald och valfrihet
            på lika villkor, med det allmännas stöd men utan dess styrning.
            Alla, inte bara några, måste äntligen få garanti för vård i tid.
          </note>
          <note>
            För oss moderater är det självklart att det är föräldrarna och
            inte politikerna som vet vad som är bäst för barnen. För oss är
            det självklart att barnomsorgsstödet därför äntligen måste bli
            rättvist och följa barnen. För det krävs en helt annan barnomsorgspolitik
            än den socialdemokraterna och Bengt Lindqvist står för.
          </note>
          <note>
            Också på sjukvårdens område måste politikerstyrningen och landstingsmonopolet
            ersättas av patientens valfrihet. Det är därför vi föreslår en
            allmän sjukvårdsförsäkring som omfattar alla, det lilla barnet
            lika väl som den äldste bland de äldsta, lodaren i parken lika
            väl som statsrådet eller generaldirektören.
          </note>
          <note>
            Om det egna landstinget inte kan göra operationer i tid, kan
            patienten vända sig till ett annat landsting eller en privat klinik,
            utan att det kostar mer. Och är man inte nöjd med vården vid ett
            sjukhem, kan man välja ett annat som man tycker är bättre. Patientens
            ställning skulle bli så mycket starkare. Det är faktiskt så, statsrådet
          </note>
          <note>
            Lindqvist, att valfrihet på lika villkor skulle vara en utomordentlig
            kvalitetsgaranti.
          </note>
          <note>
            Lika viktigt är det för oss moderater att man skall kunna välja
            vård och omsorger på äldre dar. Också där måste den gamle få betydligt
            större makt och självbestämmande än i dag. Valfriheten måste skrivas
            in i lag.
          </note>
          <note>
            Vi löser inte problemen genom att bara flytta verksamheter från
            ett monopol till ett annat.
          </note>
          <note>
            Därför kan vi inte acceptera regeringens äldrevårdsproposition.
            Den politikerstyrning och planhushållning som visat sitt totala
            misslyckande på så många håll runt om i världen skulle ju kvarstå
            ograverad.
          </note>
          <note>
            Till sist skulle jag vilja ställa några frågor.
          </note>
          <note>
            Socialdemokraterna säger att de vill ge småbarnsföräldrar garanterad
            rätt till barnomsorg, när det nu blir. Varför ställer man då inte
            upp på vårt förslag att ge alla sjuka en garanti för vård i tid?
          </note>
          <note>
            Är vård av sjuka på något sätt mindre viktigt än vård av barn?
          </note>
          <note>
            Och hur går det, statsrådet Lindqvist, för pensionärer med låga
            pensioner som inte tjänar så mycket, kanske ingenting alls, på
            de sänkta inkomstskatterna men som drabbas desto hårdare av de
            ofta dramatiska hyreshöjningar som kommer att bli en följd av
            skatteomläggningen? Skall de hänvisas till socialbidrag, eller
            hur har man tänkt sig?
          </note>
          <note>
            Ensamföräldrarna, för att ta en tredje fråga, skall tydligen
            inte få den utlovade kompensationen för den skattereduktion som
            försvinner vid årsskiftet.
          </note>
          <note>
            Vad gör man för dem?
          </note>
          <note>
            Det sorgliga, herr talman, är att socialdemokraterna i dag tycks
            vara mera inriktade på bortförklaringar och på att gå till vildsinta
            angrepp mot oss moderater än på det omtänkande som så utomordentligt
            väl behövs.
          </note>
          <note type="speaker">
            Anf. 55 DANIEL TARSCHYS (fp):
          </note>
          <note>
            Herr talman! Vill man försöka sig på en rättvis bedömning av
            regeringens insatser på det sociala området, tycker jag att det
            finns fler saker som inledningsvis bör erkännas. Den första är
            att de uppgifter som det handlar om är svåra, att verkligheten
            är sällsynt motspänstig. En hel del av de sociala problemen har
            inte någon egentlig lösning utan tillhör våra eviga följeslagare.
            Det är lidanden som kan lindras och mildras men inte i egentlig
            mening botas.
          </note>
          <note>
            Det andra erkännandet är att de ekonomiska resurserna är starkt
            begränsade, att allt vad vi vill göra inte går att uträtta i en
            snar framtid. En del av dessa restriktioner är visserligen självförvållade
            av regeringen, men det får vi diskutera i andra sammanhang. Här
            räcker det med att konstatera att tillgångarna på kort sikt är
            begränsade och att en del brister inte går att eliminera genast.
            Det tredje erkännandet är att regeringen inte är ensam aktör på
            det här området, utan att viktiga uppgifter hanteras självständigt
            av kommuner och landsting.
          </note>
          <note>
            Statens roll är inte att gå in i olika enskildheter utan att
            vaka över systemet i stort, att de olika bitarna passar in i varandra
            och att ingenting faller mellan två stolar.
          </note>
          <note>
            Anspråken på regeringen är alltså starkt begränsade. Men jag
            tycker ändå inte att regeringen lever upp till de anspråk som
            rätteligen kan ställas, att agera tillräckligt kraftfullt inom
            givna ramar. Tvärtom ser vi på område efter område att man är
            väldigt långsam att ta till sig nya idéer, att man bromsar och
            stretar emot. I detta ligger också en misshushållning med mänskliga
            resurser, ett slöseri med tillgångar som skulle kunna ha utnyttjats
            för att hjälpa lidande och behövande människor.
          </note>
          <note>
            Låt mig peka på sex sådana områden, där regeringen har ett direkt
            ansvar för de köer och problem som har uppstått.
          </note>
          <note>
            1. Först barnomsorgen. Här har regeringen i åratal lagt lock
            på de nya alternativen, på de skapande krafter som velat pröva
            nya vägar. Det är en stor tragedi och ett stort misslyckande från
            regeringens sida att vi inte kunnat nå målet full behovstäckning
          </note>
          <note>
            1991 som regeringen och folkpartiet gemensamt står bakom. Visserligen
            retirerar man steg för steg och accepterar långsamt nya ideér,
            men det går förtvivlat långsamt. Den senaste reträtten är att
            handelsbolag skall få bedriva barnomsorg men inte aktiebolag.
            Jag ser fram emot att Bengt Lindqvist förklarar denna subtila
            distinktion på det ideologiska området.
          </note>
          <note>
            2. Det andra området är sjukvården. Vi har levt rövare om sjukvårdsköerna
            så länge jag kan minna.
          </note>
          <note>
            Numera finns åtminstone årliga översikter av köläget från socialstyrelsen.
            Den senaste rapporten visar på ett läge som i stort sett är stabilt
            -- köerna blir varken kortare eller längre.
          </note>
          <note>
            En sådan stabilitet tyder på att vi egentligen inte har någon
            resursbrist: vi har kapacitet för de operationer som behöver utföras,
            men eftersom man inte klarar av puckeln så tvingas praktiskt taget
            alla icke-akuta patienter att vänta i månader eller år på sin
            behandling. Detta är ett helt onödigt lidande och det är samhällsekonomiskt
            vanvett.
          </note>
          <note>
            Och vad har regeringen gjort? Ja, länge gjorde man absolut ingenting.
            Gertrud Sigurdsen och även Bo
          </note>
          <note>
            Holmberg patrullerade som ståndaktiga tennsoldater längs gränsen
            mellan socialförsäkring och sjukvård och förklarade att den absolut
            inte fick överskridas annat än genom det stora klumpanslaget enligt
            Dagmar-avtalet. Sedan försjönk man under några år i grubbleri,
            och nu äntligen börjar det synas några tecken på aktivitet, även
            om resultaten än så länge är mycket blygsamma.
          </note>
          <note>
            3. Ett tredje område är hanteringen av ungdomar med problem.
            Här finns det en lag som vi i stort sett är överens om, men lagen
            fungerar inte.
          </note>
          <note>
            Domstolarna beslutar om LVU-vård och så finns det ingen LVU-vård.
            150 av de svårast belastade ungdomarna susar runt och kan inte
            tas om hand.
          </note>
          <note>
            Här är problemet inte brist på pengar. Det finns en miljard i
            statsbidrag för ungdoms- och missbrukarvård som regeringen skulle
            ha kunnat använda för att få fart på verksamheten. I stället har
            man kastat ut huvuddelen på ett alldeles planlöst sätt utan att
            få fram de behandlingsinsatser som skulle behövas. Här faller
            ansvaret mycket tungt på regeringen, som helt enkelt inte klarat
            att hantera den lag som riksdag och regering har utformat.
          </note>
          <note>
            4. Detsamma gäller ett fjärde område nämligen rättspsykiatrin.
            Här finns mycket klara riktlinjer som skall följas och som regeringen
            inte klarar av att följa. Detta har påpekats upprepade gånger
            av
          </note>
          <note>
            JO och av riksdagen utan att regeringen tar reson.
          </note>
          <note>
            5. Så har vi äldreomsorgen. Det är också ett område där vi sett
            en del socialdemokratiska reträtter under 80-talet, t.ex. i fråga
            om ålderdomshemmen. Men vi har också mött mycket motstånd när
            vi krävt kraftigt ökade insatser för de senildementa. Till slut
            gick det att skapa en riksdagsmajoritet för detta krav i fjol,
            och nu kommer av allt att döma ett förslag i Ädelpropositionen
            som nära ansluter till folkpartiets förslag om att införa stimulansbidrag
            för utbyggnad av gruppboende för bl.a. senildementa. Det tycker
            vi självfallet är utmärkt och hoppas därmed att det mostånd vi
            mött i fråga om gruppboende och dagvård för senildementa därmed
            skall vara övervunnet.
          </note>
          <note>
            6. Låt mig allra sist nämna arbetsskadeförsäkringen. Även där
            har vi mött mycket ovett från socialdemokratins sida när vi påtalat
            de uppenbara och rent av hälsofarliga systemfelen. Nu råder en
            allt större enighet om att konstruktionen är sjuk och att någonting
            måste göras.
          </note>
          <note>
            Får jag sammanfatta det här inlägget så ser vi självfallet positivt
            på att regeringen efter hand fångar upp våra förslag och idéer.
            Jag kan faktiskt inte på rak arm komma på något enda område där
            inte socialdemokratin först sagt nej och sedan kanske och därefter
            ja till de tankar som framförts från folkpartiets sida. Men det
            sorgliga är att det går så förtvivlat långsamt och att tiotusentals
            människor faktiskt lider skada av den långsamheten.
          </note>
          <note type="speaker">
            Anf. 56 ULLA TILLANDER (c):
          </note>
          <note>
            Herr talman! Det är många frågor som är högaktuella inom det
            sociala området. Det handlar mycket om ekonomi och om hur det
            skall gå med utbyggnad av barnomsorg, sjukvård och äldreomsorg.
            Bengt Lindqvist ställde här inledningsvis frågan: Vad krävs av
            oss under 1990-
          </note>
          <note>
            talet? Han gav svaret själv: att vi använder resurserna på bättre
            sätt och på rätt sätt.
          </note>
          <note>
            Ett grundfel socialdemokraterna gjort sig skyldiga till inte
            minst under 1980-talet är att man inte utnyttjat de resurser som
            faktiskt finns. Detta beror inte på tillfälligt förbiseende, utan
            det är av ideologiska skäl som man hittills har vägrat. Nu har
            socialdemokraterna äntligen på vissa områden reviderat sin uppfattning
            och omprövat gamla ståndpunkter. Redan under den borgerliga regeringstiden
            framlades t.ex. förslag om att statsbidrag skulle utgå till familjekooperativ,
            personalkooperativ, barnomsorg som bedrivs av ideella organisationer,
            privat barnomsorg -- om de uppfyllde de allmänna kvalitetskrav
            som man ställer på barnomsorg över huvud taget. Men socialdemokraterna
            sade nej. Efter hand har dock den s-märkta regeringen gett med
            sig under opinionens tryck.
          </note>
          <note>
            Nu gör man stor affär av att personalkooperativ kan få statsbidrag.
            Men det har vi motionerat om i många år.
          </note>
          <note>
            Hade man från socialdemokratiskt håll varit öppen i sin attityd
            till alternativ redan tidigare, hade den situation som råder på
            barnomsorgsområdet inte varit sådant bekymmer som till nu.
          </note>
          <note>
            Vi nås ständigt av rapporter som måste vara nedslående för socialdemokraterna
            och regeringen när det gäller målsättningen om utbyggnad av barnomsorgen.
          </note>
          <note>
            Den inriktning av familjepolitiken och barnomsorgen som vi i
            centern vill stå för skall erbjuda valfrihet i olika former, där
            det personliga initiativet skall få komma till sin rätt på ett
            helt annat sätt än hittills, och där friheten att välja omsorg
            för barnen också skall innefatta rätten att förkorta sin arbetsdag
            eller vara hemma på heltid under några år när barnen är små genom
            införandet av ett vårdnadsbidrag, där föräldrarna får mer att
            säga till om.
          </note>
          <note>
            Till de stora outnyttjade resurserna hör fortfarande svenska
            kyrkan. Nu startar man ändå på många håll genom att bilda föreningar.
            Men det måste vara lika självklart för svenska kyrkan som för
            frikyrkor att driva omsorg i egen regi och få statsbidrag på samma
            villkor som andra. Det förvånar mig att problemet ännu inte är
            löst. Varför skall det också på detta område ta så lång tid?
          </note>
          <note>
            Att man inte har utnyttjat de resurser som finns gäller också
            vårdområdet i fråga om äldre.
          </note>
          <note>
            Dessutom har landsting och kommuner unde 1980-
          </note>
          <note>
            talet förlorat minst 17 miljarder. Kommunsektorn har under 1980-talet
            förlorat ungefär 21 % av statsbidragen. Vi vet att antalet äldre
            ökar. Vi vet att det blir 30 % fler 75-åringar fram till år 2000.
            Vi vet också att människor över 75 år behöver mer sjukvård än
            andra. I dag använder den grupp som är över 75 år 60 % av alla
            slutenvårdsresurser.
          </note>
          <note>
            Det går inte att bortse från att de äldres behov av vård spelar
            en central roll också i vår sjukvårdsapparat.
          </note>
          <note>
            Om det inte finns lämpliga boendealternativ som kan avlasta sjukhusen,
            kommer äldre att
          </note>
          <note>
            ''onödigtvis'' uppta ett mycket stort antal sjukhussängar.
          </note>
          <note>
            Nu framlägger regeringen ett förslag om en administrativ förändring,
            där risken finns att man påför alla kommuner en modell utan att
            ta hänsyn till att man på det sättet riskerar att bryta ned verkligt
            fina samverkansformer, som på många håll kommit till stånd mellan
            kommuner och landsting.
          </note>
          <note>
            Det är risk för ökad byråkrati utan att omsorgen blir bättre.
          </note>
          <note>
            Det kan bli fråga om ett resursslöseri som vi sannerligen inte
            har råd med i vårt allmänt svåra ekonomiska läge. Dessutom är
            det väldigt svårt att nu se vilka konsekvenserna blir för långtidssjukvården.
            Därför kan vi från centerns sida inte acceptera propositionens
            utformning. Det hade varit betydligt bättre att Bengt Lindqvist
            hade hjälpt till att också här ta till vara de möjligheter och
            resurser som finns för att komma till rätta med äldreomsorgens
            otillräckliga utbyggnad på många håll.
          </note>
          <note>
            Riksdagsbeslutet när det gäller om- och nybyggnad av ålderdomshem
            borde öppna nya möjligheter att erbjuda äldre människor en boendeform
            som länge har efterfrågats och saknats. Inte minst är ålderdomshem
            ett nödvändigt alternativ till sjukvården. Anledningen till att
            man ute i kommunerna inte har kunnat utnyttja möjligheterna är,
            såsom omvittnas på många håll, en brist på stringens i informationen
            om vad riksdagens beslut innebär. Byråkratin tar överhand också
            här. Därför uppstår ofta en beslutsvånda bland både tjänstemän
            och politiker i många kommuner.
          </note>
          <note>
            En satsning på moderna ålderdomshem skulle ha inneburit en avlastning
            av sjukvården och ett bättre alternativ för de äldre när det gäller
            boendeform än vad som nu står till buds när man blir gammal och
            inte orkar så mycket längre. Vi har också föreslagit att 500 milj.kr.
            skall satsas på gruppboende för dementa.
          </note>
          <note>
            Så varför alltid denna fördröjning av genomförandet av bra beslut?
            Jag tänker på personalkooperativen. Och varför alltid så krångliga
            förslag? Jag tänker på propositionen om långtidssjukvården när
            samtidigt utmärkta och efterlängtade reformer stoppas.
          </note>
          <note type="speaker">
            Anf. 57 GUDRUN SCHYMAN (v):
          </note>
          <note>
            Herr talman! Jag skall börja med att uttrycka min tillfredsställelse
            över att vi har bägge ministrarna här i kammaren. Jag tycker att
            det är väldigt bra, och det gör det också meningsfullt att vidga
            debatten litet grand och inte bara tala om de nya förslagen.
          </note>
          <note>
            Jag skall i alla fall börja med att kommentera förslaget om äldreomsorgen.
            Det är svårt att uttala sig innan man sett hur förslaget konkret
            ser ut. Men vi vet att de behov som man med detta förslag vill
            tillgodose finns och att man behöver göra någonting åt problemen.
            Den fråga som jag tycker att vi måste ställa oss är denna: Hur
            kommer kommunerna att kunna klara det här ansvaret? I dag har
            vi en utveckling där kommunerna får allt fler arbetsuppgifter
            och ett allt större ansvar för många väsentliga områden i vårt
            samhälle, samtidigt som kommunerna i en del fall dåligt klarar
            sina ansvarsområden. Ungefär hälften av kommunerna har inte klarat
            att bygga ut barnomsorgen. Vi vet också att kommunerna har nya
            stora uppgifter på miljöområdet som de inte klarar av. Det brister
            också en hel del på socialtjänstens område. Jag skall återkomma
            till vad man brukar kalla familjoch individomsorg.
          </note>
          <note>
            När man konstaterar brister på så många viktiga områden undrar
            jag om det är ansvarsfullt att lägga över ytterligare ansvar på
            kommunerna utan att först se hur de nya ansvarsområdena utvecklar
            sig.
          </note>
          <note>
            Skolan är det senaste exemplet, och vi vet ännu inte hur det
            kommer att gå på det området.
          </note>
          <note>
            En annan fråga som inställer sig är denna: Kommer dessa pengar
            att räcka? Bengt Lindqvist talar om en överföring på mellan 17
            och 20 miljarder från landstingen till kommunerna plus 5,5 miljarder
            i nya pengar. Är det för det första möjligt att göra den överföringen?
            Landstingen har redan i dag ett underskott på 8 miljarder. Är
            det möjligt att föra över pengar från en verksamhet i ekonomisk
            kris till en annan verksamhet i ekonomisk kris?
          </note>
          <note>
            Kommer för det andra de 5,5 miljarderna att räcka?
          </note>
          <note>
            Jag förstår att det är svårt att i dag ge ett svar på den frågan.
            Jag tycker emellertid att hela frågan om ekonomin hänger i luften.
          </note>
          <note>
            Detta hänger inte minst samman med avtalsdiskussionerna inom
            landsting och kommuner och bland de offentliganställda. De offentliga
            arbetsgivarna säger att det inte finns något utrymme, och då svarar
            facken med att man i så fall får skära ned på verksamheten. Detta
            gäller både landsting och kommuner. Den här krisen måste man ju
            göra någonting åt.
          </note>
          <note>
            Jag vill också något beröra situationen på socialbyråerna i våra
            kommuner, som i dag har ett stort ansvar och som vi vet inte fungerar.
          </note>
          <note>
            Socialstyrelsen har just lämnat en rapport som visar att läget
            är krisartat. Socialbyråerna har inte tid, folk och pengar att
            utföra det viktiga arbete som de är ålagda.
          </note>
          <note>
            Under sommaren har vi fått ta del av ett antal hemska händelser
            med misshandel av små barn.
          </note>
          <note>
            Ansvariga chefer inom socialtjänsten säger: Hade vi haft resurser
            skulle vi ha kunnat förhindra dessa händelser, men vi har inte
            haft tid; vi har varit tvungna att sitta på våra rum, bl.a. för
            att räkna fram budgetunderlag.
          </note>
          <note>
            Vi kan nu läsa en artikelserie i Aftonbladet som handlar om ensamma
            mammor som haft besvärligheter av olika slag, både med sig själva
            och med barnen. Det gäller bl.a. ekonomi och missbruk. Det är
            fråga om komplicerade problem.
          </note>
          <note>
            Gemensamt för dessa mammor är att de frågar:
          </note>
          <note>
            Varför fick vi aldrig något stöd i tid? Varför måste det hända
            en katastrof och varför måste barnen omhändertas och placeras
            på dyra institutionsplatser innan vi kan få hjälp och stöd?
          </note>
          <note>
            Jag har nästan 20 års erfarenhet av kommunal socialvård, och
            jag vet av egen erfarenhet att det blivit en utarmning av socialtjänsten.
            Personalen kan inte bedriva den förebyggande och uppsökande verksamhet
            som skulle kunna förhindra institutionsplacering och omhändertagande.
            Vi har fått en socialvårdsspiral som ständigt går nedåt. I
          </note>
          <note>
            denna utarmning ingår också att personalen inte kan få utveckla
            sin kompetens och sina ambitioner.
          </note>
          <note>
            Någonting måste göras åt detta.
          </note>
          <note>
            Det förvånar mig att socialministern i en allmänpolitisk debatt
            i början av ett riksdagsår inte har någonting att säga om detta.
            Det förvånar mig, och jag tycker att det är beklämmande. Detta
            är problem som människor har inpå huden. Jag tycker också att
            det är förvånande att man i diskussioner om både äldreomsorgen
            och barnomsorgen talar om att vi måste få bättre resurser och
            använda dessa bättre. Den största resursen inom hela detta område
            är personalen. Jag tror att vi kan vara överens om att har vi
            ingen personal, så har vi heller ingen verksamhet.
          </note>
          <note>
            Hur har man tänkt sig att klara rekryteringen av den nya personal
            som kommer att behövas inom äldreomsorgen med tanke på den ökning
            av antalet äldre med ett ökat vårdbehov som har redovisats bl.a.
            i den här debatten. Jag har glömt den exakta siffran på hur många
            tusentals personer det är som behövs inom äldreomsorgen, men jag
            vet att siffran är ofantligt hög.
          </note>
          <note>
            Det är likadant inom barnomsorgen. Varifrån får vi personalen?
            Vi vet att personalen går över till privata verksamheter. Lönen
            och arbetsförhållandena inom kommunerna är dåliga.
          </note>
          <note>
            Personalen får inte utveckla sig i sitt arbete, och den får ingen
            stimulans. Man har ingen möjlighet att förverkliga sina ambitioner.
          </note>
          <note>
            Anf. 58 MARIANNE SAMUELSSON
          </note>
          <note>
            (mp):
          </note>
          <note>
            Herr talman! I gårdagens viktiga debatt diskuterades Europafrågorna.
            I en diskussion togs flyktingfrågorna upp och i en annan den sociala
            dimensionen. Regeringen lyste med sin frånvaro.
          </note>
          <note>
            Jag bestämde mig för att inte gå upp att diskutera sociala frågor
            i dag, för det känns ganska meningslöst när inte regeringen ser
            till att skicka någon representant då viktiga frågor som skall
            debatteras i riksdagen. Regeringen läste tydligen mina tankar,
            och för säkerhets skull skickade den två representanter. Då kan
            vi kanske få svar på några av de frågor som togs upp i går om
            den sociala dimensionen i Europasamarbetet.
          </note>
          <note>
            I dag sker det hårda nedskärningar inom vård och omsorg. Tidigare
            använde man sig ofta av osthyvelsmetoden. Nu tar man hela tårtbitar,
            utan att diskutera vilka effekterna blir och vilka som drabbas.
            När skyddsnätets maskor blir större, är det de svaga som ramlar
            igenom fortast. Det har vi sett många exempel på, bl.a. i kvällspressen.
            Det är dags att föra en stor och genomgripande debatt om samhällets
            ansvar, vilka uppgifter som vi gemensamt skall bära och bekosta
            samt vilka uppgifter som kan överlåtas på andra.
          </note>
          <note>
            Om man inte hittar några alternativ kommer den sociala sidan,
            som den ser ut i dag, att ramla ihop.
          </note>
          <note>
            Man drar t.ex. in skolpsykologen och bryr sig vidare inte om
            de barn som behandlades av skolpsykologen. Det är klart att det
            blir en överbelastning och så småningom rasar det hela.
          </note>
          <note>
            Vi måste bygga en mycket bättre nätverksverksamhet där vi tar
            bättre hand om varandra, där vi får tid för omsorg, vård och omtanke
            om varandra. Vi måste bygga upp nya nätverk i bostadsområdena
            där människorna verkligen lär känna varandra. Då kanske också
            människor reagerar betydligt tidigare när den sociala situationen
            inte är acceptabel.
          </note>
          <note>
            Barnen är naturligtvis de svagaste i samhället, men också de
            som är viktigast att satsa på. Enligt
          </note>
          <note>
            Välfärdsbullentinen är det fortfarande till största delen de
            högavlönade och välbeställda som utnyttjar den kommunala barnomsorgen.
            De lågavlönade får försöka att hanka sig fram på annat vis. Jag
            skulle vilja fråga hur mycket regeringen tänker satsa på alternativen.
          </note>
          <note>
            I somras rapporterades att man inte skulle klara den fullt utbyggda
            barnomsorgen. Om man bara satsar på en form är det klart att det
            inte går, men det finns ju möjligheter att via föreningsverksamheten
            bedriva en del barnomsorg. Men då måste man stimulera detta.
          </note>
          <note>
            Det finns redan bra lokaler på många håll som borde kunna utnyttjas.
          </note>
          <note>
            Dagmammorna är också viktiga. När får dagmammorna bli klassade
            som yrkesarbetande och rätt att räkna in sina egna barn i gruppen?
            Att vara dagmamma är faktiskt ett arbete och nog så tufft.
          </note>
          <note>
            Ingen kedja är starkare än sin svagaste länk. Men man måste se
            upp så att inte vårdkedjan brister.
          </note>
          <note>
            Hela vårdkedjan måste fungera.
          </note>
          <note>
            Samtidigt som vi satsar på JAS-projektet,
          </note>
          <note>
            Öresundsbron och andra dyrbara projekt, skär vi ned friskt på
            det som kanske är det absolut viktigaste för ett fungerande samhälle,
            den sociala sidan. Vi måste få i gång en debatt om vad det är
            vi behöver, vilken vård och omsorgvi skall ha och hur vi skall
            lyckas med det förebyggande arbetet. Vi måste bry oss mer om varandra,
            satsa på alternativen och dra ned på arbetstiden. Sex timmars
            arbetsdag är en viktig del för att vi skall få tid för omsorg
            och vård. Jag tycker att regeringen många gånger har varit stelbent
            när det gäller att ge pengar och resurser till svaga familjer.
            Man går in alldeles försent, eftersom ingripandet skall göras
            i en omsorgsform som är låst. Det saknas alternativ.
          </note>
          <note>
            Det borde finnas större möjligheter att på ett tidigt stadium
            gå in och stödja och hjälpa i de fall man ganska tidigt kan se
            att det behövs stöd och hjälp.
          </note>
          <note type="speaker">
            Anf. 59 Statsrådet BENGT LINDQVIST:
          </note>
          <note>
            Herr talman! Jag skall börja med barnen. Åren
          </note>
          <note>
            1989 och 1990 är märkesår i utvecklingen för världens barn. Jag
            tänker naturligtvis på barnkonventionen som antogs 1989 och som
            nu 48
          </note>
          <note>
            länder har anslutit sig till. Det fina med barnkonventionen är
            dels att barnens rättigheter väldigt tydligt pekas ut, dels att
            konventionen utgör en mekanism för att kontinuerligt kontrollera
            barns situation, ställa barnens situation under luppen.
          </note>
          <note>
            Konventionen gör det också möjligt för olika berörda parter att
            diskutera hur våra barn har det.
          </note>
          <note>
            Detta är oerhört viktigt internationellt sett, men också oerhört
            viktigt för Sverige. Det berör
          </note>
          <note>
            Sverige.
          </note>
          <note>
            1992 skall vi för första gången rapportera om barns ställning
            i Sverige till FN. Från regeringens sida har vi bestämt oss för
            att detta arbete skall bedrivas kontinuerligt och i nära samarbete
            med de organisationer som kämpar för barns rättigheter.
          </note>
          <note>
            Redan i höst skall vi i regeringen ha ett ytterligare rådslag
            och i början av nästa år skall det anordnas en stor konferens
            om barns situation i Sverige, allt i linje med barnkonventionens
            principer och tankegångar.
          </note>
          <note>
            Beslutet om förskola för alla barn fattades 1985.
          </note>
          <note>
            Enligt min uppfattning var det ett av den moderna tidens viktigaste
            beslut när det gäller barn. Det handlade bl.a. om att ge barn
            tillgång till just förskola, inte bara barnpassning. Förskola
            innebär mycket mer av pedagogisk verksamhet och stöd till varje
            barns utveckling. Beslutet om förskola skulle gälla alla barn
            och det fastslog en tidpunkt, 1991, då kommunerna skulle vara
            färdiga med utbyggnaden.
          </note>
          <note>
            Vi socialdemokrater har varit angelägna om att slå vakt om kvaliteten.
            Om vi hade släppt på kvalitetskraven och börjat tala mer om barnpassning,
            hade det inte varit någon konst att nå målet till 1991. Det är
            just kombinationen av att hålla fast vid de kvalitativa kraven
            och samtidigt bygga ut till full behovstäckning som är vår uppgift.
          </note>
          <note>
            Det är det som har gjort att de svårigheter som föreligger har
            uppstått.
          </note>
          <note>
            Som alla vet förklaras svårigheterna i första hand med att det
            har fötts så många fler barn än vad våra befolkningsexperter har
            prognostiserat.
          </note>
          <note>
            Experternas prognos har år efter år slagit fel i samma riktning.
            Det har fötts fler barn.
          </note>
          <note>
            Förvärvsfrekvensen bland kvinnor har också varit högre än vad
            man har kunnat förutse. Om situationen varit sådan den prognostiserades
            1985, hade barnomsorgen varit utbyggd 1989. Men så blev det inte.
            Nu är vi nära målet. 74 % av landets kommuner har möjlighet att
            bygga ut till full behovstäckning när det gäller barnomsorgen
            för barn till förvärvsarbetande och studerande fram till
          </note>
          <note>
            1991. Utbyggnadsvolymen är större än någonsin.
          </note>
          <note>
            Kommunerna har räknat med att 30 000 platser tillkommer under
            1990. Det är en mycket hög siffra i förhållande till tidigare
            erfarenheter.
          </note>
          <note>
            Herr talman! Nu gäller det naturligtvis att stå ut, att inte
            ge efter för alla som vill ha en senare tidpunkt.
          </note>
          <note>
            Enligt riksdagens beslut skall så många kommuner som möjligt
            ha nått målet 1991. Om detta inte är möjligt, måste målet nås
            så fort därefter som det över huvud taget står inom det möjligas
            makt.
          </note>
          <note>
            Vad gör då de borgerliga partierna? I sin dogmatiska iver att
            till varje pris skapa en barnomsorgsmarknad konstruerar de nu
            det ena förslaget efter det andra som innebär att vi slår sönder
            den barnomsorg och förskola som har utvecklats och som i dag faktiskt
            omfattar 80 %
          </note>
          <note>
            eller mer av barnen, om man räknar bort dem vilkas föräldrar
            är lediga med föräldraförsäkring.
          </note>
          <note>
            Det här är ett dråpslag mot dagens utveckling mot förskola för
            alla barn. Och det har tagit sig olika former i de tre partierna.
            Man är inte alldeles färdig med dessa förslag, men alla har det
            gemensamt att man slår sönder statsbidrag och kommunala resurser
            till barnomsorgen. Det är naturligtvis ett fullständigt otillfredsställande
            tillvägagångssätt för dem som menar att vi skall förverkliga det
            beslut som togs 1985.
          </note>
          <note>
            Herr talman! När det gäller verksamheten för barn och ungdomar
            som har det svårt, som är i utsatta situationer av olika slag
            så finns det verkligen, som också flera av talarna här påpekat,
            många problem som vi nu med kraft måste ta tag i. Det gäller de
            ungdomar som begår brott och där socialtjänsten har misslyckats
            med att ta fram det antal vårdalternativ som behövs. Det gäller
            också barn som misshandlas. Det måste samtidigt, som
          </note>
          <note>
            Gudrun Schyman påpekade, sägas att socialarbetarna i dag har
            en mycket svår situation.
          </note>
          <note>
            Det är nödvändigt med utveckling och förändring också på det
            här området. Jag konstaterar med tillfredsställelse att vi nu
            har tagit emot flera viktiga rapporter från bl.a. socialstyrelsen
            om sakernas tillstånd.
          </note>
          <note>
            Senast häromdagen fick vi det s.k.
          </note>
          <note>
            socialbyråprojektet, som pekar ut inte bara problemen i dagens
            situation inom socialbyråerna men också utvecklingsmöjligheterna,
            och det är viktigt för oss att vi tar vara på de möjligheterna.
          </note>
          <note>
            Anf. 60 Förste vice talman INGEGERD
          </note>
          <note type="speaker">
            TROEDSSON (m) replik:
          </note>
          <note>
            Herr talman! Bengt Lindqvist svarade inte på mina frågor. Jag
            frågade om det nu är ett viktigt mål för socialdemokraterna att
            ge småbarnsföräldrarna garanterad rätt till barnomsorg. Varför
            ställer man då inte upp kravet att svårt sjuka skall ha garanti
            för vård i tid?
          </note>
          <note>
            Jag tog också upp pensionärernas situation. Det gäller de pensionärer
            som inte har någon ATP eller bara mycket låg ATP. Hur kommer det
            att gå för dem efter skattereformen? I genomsnitt räknar man med
            att hyrorna för en pensionärslägenhet kommer att stiga med 600
            kr. i månaden. Det betyder att pensionärer som bor i en kommun
            som tillämpar KBT-reglerna, om den pensionären inte har någon
            ATP eller andra inkomster, så kommer vederbörande att gå back.
            Pengarna kommer inte ens att räcka till existensminimum. Bryr
            sig socialdemokraterna om dem?
          </note>
          <note>
            Vi fick inte heller något svar på frågan om ensamföräldrarna.
          </note>
          <note>
            När det sedan gäller barnomsorgen så sade Bengt
          </note>
          <note>
            Lindqvist att kvalitet är viktigt, och det är det. Men i begreppet
            kvalitet måste också ligga att barnomsorgen skall passa för föräldrarna
            och barnen. Bengt Lindqvist nickar. Men ta då det exempel som
            vi kunde läsa om i tidningen i förra veckan, den familj som fick
            trillingar som nu är någonstans mellan 1 och 1,5 år gamla och
            som hade ett barn som var 3 år. Är det hög kvalitet att de skall
            vara tvungna att förvärvsarbeta för att över huvud taget få ekonomin
            att gå ihop? Det tycker verkligen inte jag. Jag tycker det inte
            därför att de själva tyckte att det var fullständigt absurt. Vi
            har en absurd familjepolitik.
          </note>
          <note>
            Det är, Bengt Lindqvist, orimligt att försvara att hundratusentals
            barnfamiljer betalar för en barnomsorg som de inte får, medan
            ytterligare tiotusentals barnfamiljer är hänvisade till en vård
            som de inte själva skulle ha valt om de hade kunnat välja. Kommunal
            barnomsorg är bra för många men definitivt inte för alla barnfamiljer.
            Varför vågar inte socialdemokraterna låta dem välja?
          </note>
          <note>
            Den familjepolitik vi föreslår är minst av allt något dråpslag
            mot småbarnsfamiljerna. Däremot så skulle den givetvis bli ett
            dråpslag mot socialdemokraternas ensidiga, orättvisa och dirigistiska
            barnomsorgspolitik.
          </note>
          <note type="speaker">
            Anf. 61 DANIEL TARSCHYS (fp) replik:
          </note>
          <note>
            Herr talman! Bengt Lindqvist skriver redan i tankarna en rapport
            till FN 1992, men jag tycker att han mera skulle begrunda de rapporter
            om läget i
          </note>
          <note>
            Sverige 1990 som inströmmar. Det läget är inte bra för barnen.
            Det är inte bra för de tiotusentals barn som inte får plats i
            barnomsorgen när de behöver det. Det är inte bra för de barn som
            växer upp i missbrukarfamiljer. Regeringspolitiken präglas här
            av passivitet och långsamhet. Det är inte bra för de barn som
            döms till LVU-vård och som inte får någon sådan vård. Det är inte
            bra för de barn som håller på att komma i konflikt med samhället,
            som håller på att spåra ur och som inte får hjälp. På den punkten
            vill jag gärna instämma i de farhågor som
          </note>
          <note>
            Gudrun Schyman uttalade för att resurserna inom kommunernas socialtjänst
            håller på att urholkas.
          </note>
          <note>
            Det finns många barn som far illa i det svenska samhället och
            som vi skulle kunna göra mycket mera för. Det är därför som vi
            tycker att det är så olyckligt att regeringen på många punkter
            har hakat upp sig i motstånd mot nya idéer och mot nya metoder
            för att arbeta med barn och med barnomsorg.
          </note>
          <note>
            Nu skall den ideologiska gränsen dras mellan handelsbolag och
            aktiebolag. Nu har Bengt
          </note>
          <note>
            Lindqvist kommit fram till att barnomsorg kan bedrivas i handelsbolagsform
            men inte i aktiebolagsform. Jag skulle gärna vilja ha en förklaring
            av den ideologiska gränslinjen mellan just handelsbolag och aktiebolag.
            Tidigare har den ideologiska gränslinjen gått på många olika andra
            håll.
          </note>
          <note>
            En gång var det inte acceptabelt att ha föräldrakooperativ. Det
            var en gång inte acceptabelt med statsbidrag till kommunala dagmammor.
            Den ideologiska gränsen flyttar sig oavbrutet i socialdemokratisk
            politik. Nu går den mellan handelsbolag och aktiebolag.
          </note>
          <note>
            Det är inte heller något dråpslag som folkpartiet riktar mot
            barnomsorgen när vi föreslår att statsbidragen till barnomsorgen
            i större utsträckning skall kunna gå via föräldrarna. Vi minskar
            inte ett enda öre på statsbidragen till barnomsorgen. Vi ser tvärtom
            framför oss en ökad volym av statsbidrag till barnomsorgen. Vi
            menar dock att det är rimligt att föräldrarna själva i större
            utsträckning skall kunna påverka vilken barnomsorg deras barn
            skall få. Jag har inte hört något enda argument från Bengt Lindqvist
            som övertygat mig om att det är fel att ge föräldrarna större
            ansvar och större inflytande över den barnomsorg som gäller deras
            egna barn.
          </note>
          <note type="speaker">
            Anf. 62 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Kvalitet och kvalitetskrav kan vara väldigt olika
            beroende på vad man lägger in i ordet kvalitet. För mig är livskvalitet
            kanske att få vara hemma med mina barn och få vårda dem själv.
            För andra är det att ha ett arbete att gå till och att kunna lämna
            sina barn till en trygg barnomsorg.
          </note>
          <note>
            För min del tycker jag att socialdemokraterna i kvalitetskravet
            åtminstone borde kunna räkna in dagmammorna och dagmammornas egna
            barn. Det är verkligen att gå ifrån kvalitetskraven om man säger
            att dagmammor som har egna barn skall vara med i omsorgen ändå.
          </note>
          <note>
            Jag tycker också att kvalitet är en fråga om samhällets kvalitet,
            och då tycker jag att alla barn borde ha någon vuxen att vända
            sig till. I dag vet jag att det finns många barn som, när de börjar
            skolan, inte längre får vara kvar på daghemmet och inte får någon
            fritidsplats. De får gå hem till en tom lägenhet. Jag undrar om
            man från socialdemokratiskt håll tror att man över huvud taget
            skall lyckas ge ett sådant barn en bra skolgång. Det är faktiskt
            så att ett sådant barn har dåliga förutsättningar att få en bra
            livskvalitet och att lyckas komma någonstans.
          </note>
          <note>
            Antingen får man satsa på att vi har mera tid, att man går ned
            i arbetstid till sex timmars arbetsdag och att man kan öka omsorgen
            via den informella sektorn. Då får vi mera tid för varandra och
            kan bry oss mera om varandra. Eller också får man verkligen ge
            upp en del andra satsningar i samhället och verkligen satsa på
            barnen så att man får en barnomsorg och en trygghet för barnen
            som fungerar.
          </note>
          <note>
            Socialdemokraternas skatteuppgörelse tillsammans med folkpartiet
            gick inte precis i den riktningen, utan den gick ut på att vi
            skulle arbeta mer. Det kommer naturligtvis att ställa ytterligare
            krav på barnomsorgen. Eftersom det är upplagt så i skattepaketet
            att det lönar sig att arbeta mer, så kommer fler också att vilja
            arbeta mer.
          </note>
          <note>
            Då är frågan: Klarar man av att bemöta detta utifrån barnens
            synvinkel och få en bra kvalitet för barnen i samhället?
          </note>
          <note>
            Jag undrar också om vi kommer att få en öppen debatt kring den
            sociala dimensionen inom EG, som vi debatterade igår. Eller kommer
            man att vänta och se vad som händer?
          </note>
          <note type="speaker">
            Anf. 63 ULLA TILLANDER (c) replik:
          </note>
          <note>
            Herr talman! Vad som oroar när regeringen kommer med förslag
            är att erfarenheten av vad regeringen tidigare har gjort förskräcker.
            Det brukar nämligen ofta vara så att man ger med den ena handen
            och tar med den andra. Under 80-talet har man dragit in bortåt
            20 miljarder från kommuner och landsting, och nu gör man en stor
            affär av det man ger tillbaka när det gäller äldreomsorgen.
          </note>
          <note>
            Många oroas också av att socialdemokraterna helt tycks ha glömt
            bort vad en fördelningspolitik värd namnet innebär. Många pensionärer
            har nämligen en så låg pension att pengarna, när de allra nödvändigaste
            utgifterna är betalda, inte räcker till mycket mer. Deras oro
            är stor inför vad som komma skall beroende på skatteomläggningens
            effekter i form av högre avgifter och dyrare hyror.
          </note>
          <note>
            När situationen är sådan kan man inte tala om en rättvis fördelning.
            Då frågar man sig om den proposition om äldreomsorgen som regeringen
            lägger fram kommer att medföra en vettig användning av resurserna
            och en rättvis fördelning av dem. Det är många som tvivlar på
            det. Risken finns att det går med platserna inom t.ex.
          </note>
          <note>
            sjukhemmen som det har gått med ålderdomshemmen. Vilka blir de
            mest lidande? Jo, naturligtvis i första hand de som inte har någon
            valmöjlighet.
          </note>
          <note>
            Bengt Lindqvist sade att det är viktigt att utvärdera barns situation.
            Men lika viktigt måste vara vilka åtgärder man sätter in för att
            förbättra barnens situation.
          </note>
          <note>
            Bengt Lindqvist sade också att regeringen hela tiden har ansträngt
            sig för att inte släppa på kvaliteten och gå in för barnpassning
            och att det är därför regeringen har sagt nej till våra förslag
            om alternativa möjligheter inom barnomsorgen. Men,
          </note>
          <note>
            Bengt Lindqvist, behövde ni verkligen komma fram till alternativ
            först efter fem eller åtta år? Vi har under den tiden gått miste
            om många resurser alldeles i onödan. Nu gör Bengt Lindqvist motståndet
            till en praktisk fråga, men riktigare är nog att det har varit
            en ideologisk fråga.
          </note>
          <note>
            Det är, som flera talare har sagt, dåligt ställt med rättvisan
            när det gäller barnomsorgen. Det förslag vi nu diskuterar inom
            vårt parti innebär att man myndigförklarar föräldrarna och att
            all barnomsorg värderas, också den som sker i hemmet.
          </note>
          <note type="speaker">
            Anf. 64 GUDRUN SCHYMAN (v) replik:
          </note>
          <note>
            Herr talman! Jag vill börja där Ulla Tillander slutade, med barnomsorgen.
            Bengt Lindqvist är enligt min uppfattning litet väl optimistisk
            när han talar om de 70 eller 74 % av kommunerna som skulle klara
            av sin utbyggnad.
          </note>
          <note>
            Jag kan tala om hur det går till i Värmdö kommun, där jag bor.
            I stor politisk enighet har alla politiska partier utom vänsterpartiet
            gått med på att kommunen har regler som säger att barn erbjuds
            barnomsorg efter det att de har fyllt 1 1/2 år, dvs.
          </note>
          <note>
            det blir ingen barnomsorg till barn under 1 1/2 år.
          </note>
          <note>
            När jag då stilla påpekade att föräldraförsäkringen faktiskt
            inte är utbyggd, sade politikerna i kommunen att de visste om
            det, men att det inte var deras beslut.
          </note>
          <note>
            Man kan då fråga sig vad detta innebär för alla föräldrar, framför
            allt för de ensamstående som vill eller måste börja arbeta. Jo,
            det innebär att de måste ta socialbidrag efter det att föräldrapenningen
            är slut.
          </note>
          <note>
            Detta är ingen rolig situation, och jag tycker att det är ansvarslöst
            av både stat och kommun att hantera denna fråga på detta sätt.
            Jag tror att fler kommuner än Värmdö kommun har gjort på detta
            sätt, och de kan då säga att de 1991 kommer att ha platser till
            alla barn över 1 1/2 år. Men då ljuger de alltså.
          </note>
          <note>
            Jag skulle sedan vilja få en kommentar från något ansvarigt statsråd
            om den förebyggande, uppsökande verksamheten, utarmningen och
            nedrustningen av arbetet på socialbyråerna, det som vi brukar
            kalla familje- och individomsorgen.
          </note>
          <note>
            Vi vet att dessa brister sedan resulterar i andra svårigheter.
            De resulterar i att ungdomar måste sitta i fängelse och i att
            barn som omhändertas inte har några behandlingsplatser att gå
            till. Alla de stora problem som kommer sedan beror på att man
            inte i tid har kunnat ingripa och göra någonting.
          </note>
          <note>
            Vi vet trots allt att man tidigt tidigt ser vilka barn som är
            i riskzonen och att man då kan göra någonting åt det. Alla är
            överens om det, experter inom alla kategorier som arbetar med
            de här frågorna är överens om det. Jag tror att också politikerna
            är överens om det, men man vill inte sätta till pengar.
          </note>
          <note>
            Om en kommun skulle ha höga ambitioner på det här området, högre
            än vad man har på socialdepartementet, så har nu skatteuppgörelsen,
            i och med att man har infört ett kommunalt skattestopp, omöjliggjort
            för den kommunen att ha den höga ambitionsnivån, eftersom det
            blir fråga om att bedriva en verksamhet som kostar pengar.
          </note>
          <note>
            Vi har från vänsterpartiet frågat om man är beredd att undanta
            vård och omsorg från det kommunala skattestoppet, så att de kommuner
            och landsting som faktiskt vill förverkliga intentionerna i socialtjänstlagen
            har möjlighet att göra det. Det skulle vara intressant att få
            svar på den frågan.
          </note>
          <note type="speaker">
            Anf. 65 Statsrådet BENGT LINDQVIST:
          </note>
          <note>
            Herr talman! Jag vill när det gäller äldreomsorgen be mina debattkolleger
            att studera propositionen ganska noga. Den är, hävdar jag, väl
            genomarbetad, och den är dessutom samkörd med både landstings-
            och kommunförbunden, som mycket långt har samarbetat med oss i
            utformningen av dess innehåll.
          </note>
          <note>
            Någon ställde en fråga om de små kommunerna.
          </note>
          <note>
            Det är viktigt att vi inte ställer till det så att de små kommunerna
            fråntas möjligheten att lösa sina uppgifter. De små kommunerna
            kommer att föra över de pengar som motsvarar de åtaganden de tar
            över från landstinget. Det är också så att det nya statsbidraget
            med sin konstruktion gynnar kommuner med en mycket hög andel gamla
            människor. Det har en helt annan kraft när det gäller att fördela
            pengarna i förhållande till det mycket varierande antalet pensionärer,
            särskilt äldre pensionärer, i kommunerna. Jag tror att detta kommer
            att skapa bra förutsättningar för många av de små kommunerna i
            exempelvis Norrlands inland, där andelen mycket gamla människor
            är hög. Det finns i statsbidraget både en glesbygdsfaktor och
            en storstadsfaktor för att försäkra väga in de skiftande förutsättningar
            som faktiskt finns.
          </note>
          <note>
            Gudrun Schyman har farhågor för att vi lägger över för mycket
            på kommunerna. Vi måste ju samtidigt,
          </note>
          <note>
            Gudrun Schyman, på varje verksamhetsområde fråga oss hur vi kan
            arbeta mer ändamålsenligt.
          </note>
          <note>
            Kan vi arbeta mer ändamålsenligt med kommunerna som huvudmän,
            så är det naturligtvis mycket viktigt. Vi ser det som en av förtjänsterna
            med reformen att vi, genom att sammanföra fler verksamheter till
            en helhet inom kommunerna, kan utföra ett träffsäkrare och bättre
            arbete inom äldreomsorgen, eftersom resurserna används flexiblare
            och på ett bättre sätt än vad som hittills har varit möjligt kan
            anpassas efter de behov som finns. Jag tror därför att detta är
            en viktig reform också med hänsyn till hushållningen.
          </note>
          <note>
            När det gäller barnomsorgen finns det en frågeställning som smyger
            sig på när man lyssnar till de tre borgerliga partiernas företrädare.
            Varför i all världen genomförde ni inte under era sex år vid makten
            alla dessa fina alternativ som ni menar skulle ha revulutionerat
            barnomsorgen under era sex år vid makten? Kan det ha någonting
            med verkligheten att göra? Är det kanske rent av så --
          </note>
          <note>
            och det är min övertygelse -- att alternativen inte löser problemet
            med utbyggnaden? De kan skapa valfrihet -- där får man välja hur
            långt man vill gå i förhållande till andra viktiga mål, att hålla
            samman verksamheten, att undvika social segregation i sådan verksamhet
            som förskolan -- men de löser inte problemen med utbyggnaden.
          </note>
          <note>
            En utbyggnad måste bygga på att man har resurser, lokaler och
            personal, vilka alternativ man än väljer.
          </note>
          <note>
            Vill man behålla kvaliteten kan man inte heller trolla med några
            alternativ.
          </note>
          <note>
            Det främsta skälet för oss socialdemokrater att sätta gränsen
            vid kommersiell barnomsorg är att hålla verksamheten samman socialt,
            att undvika social skiktning. Det är för oss ett viktigt mål.
          </note>
          <note>
            Regeringen har skapat ytterligare ett alternativ i form av personalkooperativ
            inom ramen för den verksamhet som vi menar motsvarar kraven och
            som fortfarande håller gränsen mot kommersiell verksamhet. Det
            är detta som är skälet till att vi inte har med aktiebolagen.
            Det behövs helt enkelt inga aktiebolag om man vill starta personalkooperativ
            verksamhet.
          </note>
          <note>
            Det räcker inte heller med ekonomiska föreningar om man vill
            att förskollärare och barnskötare skall kunna driva verksamheten.
            Då måste man komplettera den ekonomiska föreningen med handelsbolag.
            Det är skälet till den gjorda konstruktionen.
          </note>
          <note>
            Herr talman! Jag vill understryka att vi i sak i långa stycken
            är överens när det problemen inom individoch familjeområdet. Här
            finns flera problem som måste lösas, och många av dem måste lösas
            snabbt.
          </note>
          <note>
            Inte minst gäller detta att vi i dag har alldeles för få platser
            för att ta hand om unga lagöverträdare. Det problemet måste lösas,
            och förhandlingar och diskussioner är på gång med huvudmännens
            företrädare inom kommun- och landstingsförbunden.
          </note>
          <note>
            Jag är väl medveten om riksdagens uttalande förra året. Men jag
            har utgått ifrån, Daniel Tarschys, att vi skall föra diskussionen
            inom ramen för de resurser vi förfogar över. Jag anade att det
            från folkpartiets sida fanns en tanke på tillskott av resurser.
            Det vore i så fall intressant att höra Daniel
          </note>
          <note>
            Tarschys utveckla detta. Regeringen har utgått från att riksdagen
            menar att diskussionen skulle gälla det statsbidrag som vi nu
            förfogar över, dess utformning och de krav som skall ställas i
            samband med statsbidraget.
          </note>
          <note>
            Anf. 66 Förste vice talman INGEGERD
          </note>
          <note>
            TROEDSSON replik:
          </note>
          <note>
            Herr talman! Vi skall läsa ÄDEL-propositionen mycket noga, Bengt
            Lindqvist. Statsrådet sade att den var samkörd med kommun- och
            landstingsförbunden. Jag antar att Bengt Lindqvist menar mellan
            socialdemokraterna där. Det är i så fall något av ett understatement
            när vi vet vilken enorm dragkamp som har förekommit. Men, vilket
            jag sade tidigare, monopol och politikerstyrningen består. Där
            har man inte gjort någon som helst öppning. Det betyder att de
            åtgärder som krävs för att våra gamla verkligen skall få den vård
            de behöver, de åtgärderna lyser fortfarande med sin frånvaro.
          </note>
          <note>
            Så till barnomsorgen och kommersiell barnomsorg.
          </note>
          <note>
            Jag vet inte om det är kommersiell barnomsorg att själv vilja
            ta hand om sina barn, för att ta ett exempel. Det blir ju inte
            det minsta lilla mer möjligt genom den lilla magra proposition
            som nu har lagts på riksdagens bord. Det är väl ganska självklart,
            att om socialdemokraterna vågade myndigförklara föräldrarna, och
            ge ett rättvist stöd till alla småbarnsföräldrar, skulle det uppkomma
            mängder av mer skräddarsydda småskaliga alternativ, många gånger
            till väsentligt lägre kostnad. Men det vågar inte Bengt Lindqvist
            öppna för.
          </note>
          <note>
            Slutligen till mina frågor. Det är tydligen helt ointressant
            för Bengt Lindqvist hur det kommer att gå för de pensionärer som
            redan tidigare har haft all möda i världen att få inkomsterna
            att räcka till. Jag har talat med både Sveriges pensionärers riksförbund
            och PRO och de är utomordentligt allvarligt oroade över hur det
            kommer att gå för många av dessa pensionärer. Det är helt uppenbart
            att många kommer att få en levnadsnivå betydligt under existensminimum.
            Men den frågan ansågs inte ens vara värd att svara på, inte heller
            min fråga om hur det går för de ensamföräldrar som inte får den
            kompensation för skattereduktionen som ändå var en förutsättning
            för skatteomläggningen.
          </note>
          <note>
            Jag har naturligtvis inte heller fått något svar på varför det
            är viktigt att man ger barnfamiljer garantier för god vård men
            inte vågar ställa upp på att ge alla sjuka en garanti för att
            få vård i tid. Det kan vara fråga om man över huvud taget har
            en chans att återvända till full hälsa. Många gånger kan det t.o.m.
            vara en fråga om liv eller död.
          </note>
          <note type="speaker">
            Anf. 67 ULLA TILLANDER (c) replik:
          </note>
          <note>
            Herr talman! När det gäller äldrevården är det inte minst personalen
            inom vård och omsorg som har drabbats av alla de miljarder som
            dragits in från kommunerna. Det har påverkat arbetsmiljön, och
            det i sin tur har återigen bidragit till att allt färre söker
            sig till vård- och omsorgsområdet. Man får i det här sammanhanget
            inte glömma att det är personalen som är vårdens och omsorgens
            viktigaste resurs.
          </note>
          <note>
            Vad är det som säger att man inte drar in ytterligare resurser
            från kommunerna om ekonomin fortsätter nedåt? Det löfte som Bengt
            Lindqvist redogjorde för kanske bara blir en målsättning.
          </note>
          <note>
            Det finns risk för att man drar i gång en kostnadskrävande förändring
            som medför ökad byråkrati med risk för att det blir alltför små
            förbättringar för de äldre. Jag är övertygad om att den administrativa
            förändring som nu föreslås när det gäller långtidssjukvården blir
            kostsam, men knappast effektiv.
          </note>
          <note>
            Bästa sättet att utnyttja resurserna inom vården är att ge stor
            frihet åt lokala lösningar. Finns det problem löses de bättre
            lokalt och inte genom några centralistiska beslut.
          </note>
          <note>
            Samma sak gäller egentligen också barnomsorgen.
          </note>
          <note>
            Jag vill återigen fråga Bengt Lindqvist varför det skulle behöva
            dröja så många år för att regeringen skulle komma med förslag
            om statsbidrag till t.ex.
          </note>
          <note>
            föräldrakooperativ och nu till personalkooperativ.
          </note>
          <note>
            Det finns dessutom många idéer runt om i landet som faller, eftersom
            onödiga byråkratiska regler begränsar initiativen.
          </note>
          <note>
            Bengt Lindqvist frågar varför dessa utmärkta förslag aldrig genomfördes
            under den borgerliga tiden. Det skedde. Det lades fram en proposition
            om barnomsorg -- om jag inte minns fel var det
          </note>
          <note>
            Karin Söder som var socialminister -- och den innebar att all
            barnomsorg, också privata inslag, som uppfyllde grundläggande
            kvalitetskrav skulle omfattas av samma statsbidragsregler som
            gällde för den kommunala. Men den inriktningen på barnomsorgen
            ändrades mycket snabbt när socialdemokraterna kom tillbaka i regeringsställning.
          </note>
          <note>
            Den motivering som Bengt Lindqvist numera anför mot privata alternativ,
            den har under de år som har gått anförts mot föräldrakooperativ,
            barnomsorg som bedrivs av ideella organisationer och mot personalkooperativ.
            Vi kan ju hoppas på att positionerna förflyttas ytterligare.
          </note>
          <note type="speaker">
            Anf. 68 DANIEL TARSCHYS (fp) replik:
          </note>
          <note>
            Herr talman! Också jag tänker följa Bengt
          </note>
          <note>
            Lindqvists uppmaning att noga studera ÄDEL-
          </note>
          <note>
            propositionen. För dagen vill jag nöja mig med att säga den har
            ett mycket vackert omslag, till innehållet ber jag att få återkomma
            vid ett senare tillfälle.
          </note>
          <note>
            Den borgerliga perioden var en fantastisk utbyggnadsperiod för
            barnomsorgen. Aldrig tidigare eller senare i svensk historia har
            det varit en så massiv och kraftig utbyggnad av barnomsorgen som
            under de åren.
          </note>
          <note>
            Jag delar Bengt Lindqvists uppfattning att det är angeläget att
            motarbeta social skiktning inom barnomsorgen. Men social skiktning
            förekommer faktiskt även inom den offentliga barnomsorgen.
          </note>
          <note>
            Det är ingen garanti mot social skiktning att man har ett offenligt
            produktionsmonopol för barnomsorgen. Det uppstår inte heller automatiskt
            social skiktning om man tillåter många olika former av barnomsorg.
          </note>
          <note>
            Nu har socialdemokraterna dragit sin egen ideologiska skiljelinje
            mellan handelsbolag som skall få bedriva barnomsorg och aktiebolag
            som inte skall få bedriva barnomsorg. Det är intressant att det
            är där som den ideologiska gränslinjen mellan det goda och det
            onda har hamnat i dessa yttersta tider.
          </note>
          <note>
            Vi var från folkpartiets sida negativa till det förslag som regeringen
            lade i fjol vad gäller missbrukaroch ungdomsvården och hur det
            statsbidraget skulle utformas. Vi var det enda parti som gick
            emot det förslaget när det skulle röstas igenom i riksdagen. Numera
            har insikten spritt sig i andra partier om att denna utformning
            inte var så lyckad.
          </note>
          <note>
            Den har inte den lyft- och styrkraft som skulle behövas för att
            få till stånd ett differentierat utbud av vårdmöjligheter. Vi
            behöver helt enkelt dela upp arbetet mellan landsting och kommuner,
            så att det finns olika former av institutioner och olika former
            av omsorg för att ta hand om olika kategorier av unga med problem.
            Man skulle mycket mera kreativt kunna använda de statsbidrag som
            redan finns. Bengt Lindqvist tyckte sig höra hos mig en önskan
            att utvidga statsbidragen, men någon sådan önskan finns inte.
            De pengar som redan i dag finns hos staten räcker för att åstadkomma
            mycket bättre resultat än vad som hittills har åstadkommits.
          </note>
          <note type="speaker">
            Anf. 69 GUDRUN SCHYMAN (v) replik:
          </note>
          <note>
            Herr talman! Jag tror inte att huvudfrågan är den om huvudmannaskap,
            varken i vad gäller äldreomsorgen, barnomsorgen eller något annat
            av det vi talar om. Huvudfrågan är om vi har en verksamhet som
            fungerar. Vi har konstaterat att det på en mängd områden finns
            en verksamhet som fungerar dåligt och på en mängd viktiga områden
            en verksamhet som fungerar katastrofalt dåligt.
          </note>
          <note>
            Varför? Beror det på huvudmannaskapet? Beror det på att vi inte
            har gjort stora organisatoriska förändringar som kostar 5,5 miljarder?
          </note>
          <note>
            Jag säger nej. Det beror på att vi inom en rad områden har t.ex.
            en ökad mängd problem. Jag avser inte att dra hela samhällsanalysen
            varför dessa problem har tillkommit. Men när nu dessa problem
            finns och de ökar, måste väl också pengarna för att lösa dessa
            problem få öka? När vi har människor som skall bära upp denna
            verksamhet och som skall göra ett bra, professionellt arbete vilande
            på socialtjänstens humanistiska värderingar, måste de väl också
            få en rimlig lön och möjligheter att arbeta på ett bra sätt?
          </note>
          <note>
            Eftersom alla andar löner stiger måste också de lönerna få stiga,
            framför allt bland dem som är lågavlönade, t.ex. inom hemtjänsten.
          </note>
          <note>
            Då kan man inte säga att inga förändringar kan göras utanför
            ramarna. Det innebär att skall det finnas folk inom hemtjänsten
            måste man skära ned kollektivtrafiken. Skall vi bygga en ishockeyhall
            i stället för att ha barnomsorg? Vem skall föra prioriteringsdiskussionen
            som man genom denna typ av ekonomisk politik tvingar fram? Skall
            vi i riksdagen bestämma hur det skall se ut? Är det landstingen
            som skall bestämma vilka operationer som skall göras och vilka
            som skall få vänta? Är det kommunens socialnämnd som skall bestämma
            om det skall vara barnomsorg eller äldreomsorg? Är det kommunstyrelsen
            eller fullmäktige som slutgiltigt skall avgöra om det skall vara
            kollektivtrafik eller bio på onsdagar?
          </note>
          <note>
            Denna nödvändiga prioriteringsdiskussion som blir en följd av
            den ekonomiska politiken är absurd.
          </note>
          <note>
            Den befrämjar inte att vi får de verksamheter som vi behöver.
            De måste få kosta pengar. De behöver inte vara ineffektiva för
            det. Har man en bra personal som arbetar tillsammans med dem man
            driver verksamheten för får man ett bra arbete gjort. Sextimmarsdagen
            är ett utmärkt exempel på hur man skapar reformer som tillfredsställer
            dem som arbetar -- jag talar om hemtjänsten i Kiruna --, som tillfredsställer
            dem som skall utnyttja servicen och som dessutom ger mer pengar
            i kassan, dvs. allt blir billigare. Det är den typen av lösningar
            och ibland mer pengar som faktiskt måste till.
          </note>
          <note>
            Därför frågar jag igen: Om jag skulle var kommunstyrelsens ordförande
            i en kommun som har höga sociala ambitioner, hur skall jag bära
            mig åt, Bengt Lindqvist, för att förverkliga ambitionerna när
            jag har en regering som stänger möjligheterna för mig att göra
            att det?
          </note>
          <note type="speaker">
            Anf. 70 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Jag vill ställa några frågor kring individ- och
            familjeomsorgen. Hur är det med det förebyggande arbetet? Vi vet
            att det behövs ytterligare resurser för att kunna ta hand om de
            problem som uppstår. Men det finns ett behov av förebyggande arbete.
            Jag tycker att det är få signaler på hur man kan lösa detta för
            att slippa de höga kostnader som uppstår när man går in och arbetar
            så att säga i efterhand.
          </note>
          <note>
            Min erfarenhet är att det är mycket svårt att ge stöd till anhöriga
            eller att ge stöd i det sociala nätverket.
          </note>
          <note>
            Det vidtas åtgärder ofta mycket sent. Där tror jag att man skulle
            kunna komma mycket längre om man arbetade mer med det förebyggande
            arbetet.
          </note>
          <note>
            Vi måste titta litet närmare på äldrevården. Det är positivt
            att lägga den på kommunerna, dvs. så nära brukarna som möjligt.
            Det är min grundfilosofi, och jag tycker att det är bra. Det skall
            vara så få direktiv som möjligt uppifrån. Visst skall det vara
            kvalitetsdirektiv, men sedan kan man låta kreativiteten och brukarinflytandet
            få blomma på lokal nivå. Det borde också gälla inom barnomsorgen.
            Låt kreativiteten och idéerna flöda, och ge kommunerna möjligheter
            där idéerna finns att satsa på alternativ.
          </note>
          <note>
            Man borde också gå in och ge möjligheter till dagbarnvård för
            egna barn när det passar. Framför allt skall man ge dagbarnvårdarna
            yrkesstatus, så att de får samma rättigheter som alla andra att
            räkna in sina barn till kön till barnomsorgen.
          </note>
          <note>
            Jag väntar fortfarande på en signal från regeringen.
          </note>
          <note>
            Är det fortfarande så att man ser dagbarnvårdarna som en icke-yrkeskår,
            dvs. de skall inte få räkna in sina barn i gruppen? Hur ställs
            då kvalitetskraven så att det inte blir så stora grupper? Hur
            skall en dagbarnvårdare kunna klara att vara dagbarnvårdare om
            hon redan har flera egna barn?
          </note>
          <note type="speaker">
            Anf. 71 Socialminister INGELA THALÉN:
          </note>
          <note>
            Herr talman! Jag skall ta tillfället i akt att kommentera två
            av de frågor som har berörts i debatten.
          </note>
          <note>
            Den första gäller sjukvården. Svensk och internationell sjukvård
            brottas faktiskt med samma problem: kostnadsutvecklingen, befolkningsförändringar
            och medicinsk-teknisk utveckling. Det känns därför litet märkligt
            när
          </note>
          <note>
            Ingegerd Troedsson tar till den katastrofala situation som råder
            i vissa östländer och jämför den med Sverige. Det känns inte givande
            att debattera med de utgångspunkterna. Det vore bättre att göra
            våra jämförelser med de länder som har haft samma möjligheter
            som Sverige till utveckling inom hälsooch sjukvård.
          </note>
          <note>
            Jag kan omedelbart svara på den direkta frågan om garantin för
            vård. Vi anser att hälso- och sjukvårdslagen skall gälla oinskränkt
            och att alla skall få rätt vård i tid. De problem vi har i Sverige
            är inte unika. Andra länder har precis som vi organisatoriska
            problem där man vill förändra.
          </note>
          <note>
            Flera av de länder som moderaterna så gärna använder som exempel
            jämför faktiskt med Sverige när de diskuterar hur de skall förändra
            och utveckla sin hälso- och sjukvård.
          </note>
          <note>
            Även i dessa länder sker det misstag. Jag tänker då inte på organisatoriska
            misstag, utan på misstag i organisationen: felaktiga diagnoser,
            operationer som misslyckas, läkare som inte är intresserade av
            sina patienter, sjukvårdspersonal som har sin dåliga dag osv.
          </note>
          <note>
            De flesta modeller, och de jag tänker på, har sina fördelar och
            nackdelar. Så är det naturligtvis också för svensk sjukvård.
          </note>
          <note>
            Vi brukar imponeras av att människor i
          </note>
          <note>
            Storbritannien har nära kontakt med sina egna läkare. Läkaren
            är alltid tillgänglig just för mig.
          </note>
          <note>
            Samtidigt är valfriheten utomordentligt begränsad i
          </note>
          <note>
            Storbritannien. Där är man hänvisad just till denna läkare. Man
            har mycket små möjligheter att t.ex. få sjukhusvård. Man kan inte
            komma till sjukhus utan remiss från husläkaren, utom vid mycket
            akuta situationer såsom olyckor. Vill man ha ökad valfrihet, är
            knappast Storbritanniens modell den rätta.
          </note>
          <note>
            Tyskland har en förhållandevis tillgänglig vård.
          </note>
          <note>
            Väntetider och köer existerar knappast. Det är en utomordentligt
            stor fördel, som vi gärna tittar på.
          </note>
          <note>
            Man har dock en kostnadsutveckling som är mycket oroande och
            som oroar de tyska parlamentarikerna. I denna kostnadsutveckling
            ingår varken tandvård eller allmän äldreomsorg i den allmänna
            försäkringen. Äldreomsorgen är för övrigt helt beroende av familjens
            egna resurser och möjligheter.
          </note>
          <note>
            Sjukhusvården i Tyskland är också ineffektiv, vilket är ett bekymmer.
            Man har långa vårdtider på grund av systemets konstruktion. Man
            har extremt höga läkemedelskostnader, och man har en mycket hög
            läkemedelsförbrukning. Nackdelarna med det tyska systemet är således
            mycket stora, och man har en omfattande sjukvårdsdebatt på grund
            av detta.
          </note>
          <note>
            Ytterligare ett land som nämns i debatten är
          </note>
          <note>
            Nederländerna. Man hänvisar till det ifrån det moderata partiet.
            Även i Nederländerna har man emellertid en omfattande sjukvårdsdebatt.
            Man har tillsatt en särskild statlig kommission för att försöka
            lösa den holländska sjukvårdens problem.
          </note>
          <note>
            Utgångspunkten är att man anser att sjukvården inte är tillräckligt
            solidarisk, den brister i tillgänglighet, den är inte tillräckligt
            effektiv på grund av otillräcklig flexibilitet och man har hinder
            i finansieringssystemet. Kostnaderna är för höga, och volymökningarna
            i vården kan inte kontrolleras med nuvarande system.
          </note>
          <note>
            I denna jämförelse skulle jag naturligtvis också kunna dra till
            med ett fjärde land -- USA. På något sätt känns det dock litet
            malplacerat att ta till detta land, som inte klarar av att hjälpa
            sitt lands befolkning ens till en minimisjukvård långt under det
            som betraktas som självklart av oss. Ändå kostar den amerikanska
            sjukvården mer per invånare än den svenska.
          </note>
          <note>
            Det krävs förändringar i Sverige, och det sker förändringar.
            Det är fundamentalt fel att påstå att det inte händer någonting.
            Säger man det vet man inte hur det ser ut i de svenska landstingen.
            Det pågår diskussioner, konkreta försök och utvecklingsarbete.
            Jag kan bara nämna
          </note>
          <note>
            Dalamodellen som ett exempel. Denna har i dag fått klartecken
            från regeringen genom att
          </note>
          <note>
            Kopparberg har blivit fri-landsting. Andra, lika intressanta
            försök, pågår också.
          </note>
          <note>
            I Västsverige har man beslutat om full valfrihet för patienterna
            när det gäller att välja vårdenhet både inom och mellan landstingsområdena
            i västra regionen fr.o.m. nästa år. Ett omfattande samarbete är
            under utveckling.
          </note>
          <note>
            I Malmöhus län och i Malmö kommun har man också fattat beslut
            om patientens valfrihet. Man har där tagit steget att dela upp
            sjukvårdsbudgeten på de sex sjukvårdsdistrikten i länet. Fördelningen
            av pengarna skall på sikt ske efter sjukvårdskonsumtion, population
            och ålderssammansättning.
          </note>
          <note>
            Regeringen kommer också att göra det möjligt att genomföra försök
            med att föra över primärvård till kommunalt huvudmannaskap i två
            eller tre landsting.
          </note>
          <note>
            När det gäller ÄDEL-reformen hyste Ulla
          </note>
          <note>
            Tillander farhågor att detta enbart skulle bli en konstruktion
            och att ÄDEL-reformen skulle vara ett centralistiskt förslag.
            Det är inte alls sant.
          </note>
          <note>
            ÄDEL-reformen ger en utomordentlig möjlighet att åstadkomma just
            det som Ulla Tillander efterfrågar, nämligen lokala lösningar.
            Ett sätt att stödja landstingen i utvecklingsarbetet är att införa
            en avreglering av patientavgiftssystemet. Det återkommer vi till
            riksdagen med litet senare under hösten. Vi släpper inte kravet
            på ett högkostnadsskydd, och vi kommer att föreslå en maximigräns
            på 1 500 kr.
          </note>
          <note>
            Förändringar i sjukvården är en stor fråga som innehåller många
            komponenter. Vår sjukvård kostar 100 miljarder kronor per år.
            I sjukvården arbetar nästan en halv miljon personer. Sjukvården
            skall ta hand om allt ifrån små krämpor till livshotande sjukdomar.
            Den skall vara till för alla befolkningsgrupper.
          </note>
          <note>
            Det är ingen tillfällighet att svensk sjukvård är organiserad
            som den är. Det är en medveten samhällsstruktur som bygger på
            att vi skall planera för att tillgodose alla människors behov
            av vård --
          </note>
          <note>
            rätt vård i rätt tid. Det innebär också att vi skall ha demokratisk
            insyn och att den skall vara solidariskt finansierad.
          </note>
          <note>
            I det arbete som nu pågår är det naturligtvis, som
          </note>
          <note>
            Daniel Tarschys var inne på, viktigt att vi kan använda och se
            resurserna samlat. Vi har därför genomfört vissa förändringar
            i socialförsäkringssystemet. Det kommer också att läggas fram
            förslag om en samordning eller förändring av sjuk- och arbetsskadeförsäkringen
            som bättre än i dag skall kunna tillgodose människors möjlighet
            att komma tillbaka.
          </note>
          <note>
            Sjuklöneförslaget kommer, om än något försenat.
          </note>
          <note>
            Fr.o.m. årets Dagmaröverenskommelse kommer vi att kunna slussa
            över 400 milj.kr. nästa år för att man skall kunna förhandla fram
            överenskommelser mellan länskassorna och landstingen när det gäller
            sjukvård i syfte att rehabilitera människor.
          </note>
          <note>
            Regeringens mål att få ned ohälsotalet med två dagar per år under
            de kommande fem åren är en viktig målsättning som styrmedel.
          </note>
          <note>
            Den demokratiska organisationen, som naturligtvis skall vara
            effektiv, är till och uppbyggd för att tjäna sitt syfte att ge
            människor sjukvård i rätt tid och i rätt omfattning. Vi har kvar
            detta. Detta är en viktig grundförutsättning för att man skall
            kunna utveckla på det medicinsk-tekniska området och när det gäller
            utbildning av personal samt tillförsäkra patienterna integritet
            och säkerhet i vården. Det tycker jag är så viktigt att jag inte
            anser att man skall utsätta detta för någon form av jätteexperiment
            med ett annat system, som vi inte känner till. Andra länder som
            har genomfört sådana experiment vill faktiskt inte ens försvara
            dem. Jag anser att vi skall kunna genomföra nödvändiga förändringar
            metodiskt och utan stora åthävor. Hälso- och sjukvårdslagen ställer
            krav, och vi skall se till att uppfylla de kraven.
          </note>
          <note>
            Avslutningsvis vill jag även säga något om situationen för de
            sämst ställda pensionärerna. Jag är mycket oroad, fru Troedsson,
            över de samtal jag har haft med de stora pensionärsorganisationerna
            och det som har redovisats i olika massmedia. Jag följer denna
            utveckling mycket noga. Regeringen kommer också att gå in och
            granska de krav som ställs när det gäller hyreskostnaderna.
          </note>
          <note>
            I övrigt tycker jag att Daniel Tarschys insändare i tidningen
            i dag ger mycket bra svar på de övriga frågorna.
          </note>
          <note>
            Anf. 72 Förste vice talman INGEGERD
          </note>
          <note type="speaker">
            TROEDSSON (m) replik:
          </note>
          <note>
            Herr talman! Socialministern sade att hälso- och sjukvårdslagen
            är en garanti för att alla skall få vård i tid. Struntprat, socialministern
            vet att det inte är så. Här kan en gammal sjuk människa ha betalat
            landstingsskatt under alla sina år, men när den dag kommer då
            man är i desperat behov av t.ex. en viktig operation har man ingen
            garanti för att få denna vård i tid. Om man har pengar har man
            det, inte annars. Det tycker vi är ovärdigt ett välfärdssamhälle.
          </note>
          <note>
            Herr talman! Köer innebär inte bara oro, smärta och kanske tilltagande
            invalidisering för dem som det gäller, utan det är också fruktansvärt
            dyrbart med köer. Jag vet att riksrevisionsverket har fått i uppdrag
            att titta på kostnaderna för köerna. Jag läste en TT-intervju
            med överdirektören på riksrevisionsverket Arne Gadd. Där sade
            han att den genomsnittliga kostnaden för väntetiden på en höftledsoperation
            är 800 000 kr., vilket innefattar produktionsbortfall, sjukpenning,
            kostnader för läkemedel, smärtstillande medel, social hemhjälp,
            färdtjänst, m.m. Dessa 800 000 kr. skall då jämföras med kostnaden
            för en operation som kanske är en tiondel av detta belopp. Naturligtvis
            skulle, och borde, dessa pengar kunna användas ofantligt mycket
            bättre genom att man ger människor vård i tid. Det är därför som
            vi vill sammanföra finansieringen av sjukvården med finansieringen
            av sjukpenningen.
          </note>
          <note>
            Dra inte fram exempel som USA och England!
          </note>
          <note>
            Deras system vill vi absolut inte ha. USAs system vill vi inte
            ha eftersom man där inte har en allmän och obligatorisk försäkring.
            Jag nämnde att vår försäkring omfattar lodaren i parken likaväl
            som alla andra. I England har man en statsstyrd sjukvård, vilket
            är just det som vi inte vill ha, utan vi vill ha en patientstyrd
            sjukvård.
          </note>
          <note>
            Visst finns det problem även i det dåvarande
          </note>
          <note>
            Västtyskland och i Holland, dvs. länder som har detta system.
            Men när man talar med människor i dessa länder om deras problem
            så är kötider på två eller tre veckor ett utomordentligt allvarligt
            problem som de måste angripa. Men för oss är det fråga om år.
          </note>
          <note>
            Jag gläder mig inte åt, men jag noterar, att socialministern
            är djupt oroad över hur det kommer att gå för pensionärer med
            låga pensioner.
          </note>
          <note>
            Jag tyckte att det var mycket märkligt att det statsråd som har
            ansvaret för dessa frågor inte berörde den frågan med ett enda
            ord.
          </note>
          <note>
            Slutligen vill jag ställa en fråga. Tycker också socialministern
            att det är fråga om kommersialism att man ger ett rättvist stöd
            även till dem som skulle vilja ta hand om sina egna barn?
          </note>
          <note type="speaker">
            Anf. 73 DANIEL TARSCHYS (fp) replik:
          </note>
          <note>
            Herr talman! På några av sjukvårdens områden tycker vi i folkpartiet
            att regeringen har kommit oss närmare under senare år. Det gäller
            t.ex. synen på arbetsskadeförsäkringen, synen på sjuklön och kopplingen
            mellan sjukförsäkring och sjukvård. På alla dessa områden har
            vi i många år arbetat i opinionsbildande syfte och stött på motstånd.
            Men vi tycker att det finns tecken på en växande förståelse hos
            regeringen för våra synpunkter, och det är självfallet bra.
          </note>
          <note>
            På andra områden tycker jag fortfarande att denna förståelse
            är litet klen. Det gäller t.ex.
          </note>
          <note>
            köproblematiken. Jag tror att det är en ganska klen tröst för
            en sjuk människa att höra att det är lika illa i Storbritannien,
            att det är värre i Nederländerna eller att man i Tyskland inte
            heller klarar detta bra.
          </note>
          <note>
            Det svar som den människa som har fått diagnosen att det behövs
            en höftledsoperation, en ögonoperation, en hjärtröntgen och en
            hjärtoperation vill få är: Resurserna finns här och nu, och vi
            skall ge dig bästa möjliga behandling här och nu. Jag kan inte
            se annat än att det är den enda rimliga ambitionen som ett välfärdssamhälle
            kan ha, alltså att man säger till alla medborgare: Ni som betalar
            så höga skatter, ni skall få sjukvård när den behövs, inte ett
            halvår senare, inte ett år senare, och inte ett och ett halvt
            år senare utan just när den behövs.
          </note>
          <note>
            Inom industrin finns det nu ett begrepp som lyder just in time,
            som betyder att produkterna skall komma rullande på lastbilar
            precis när de behövs i ett bygge eller i en industriell process.
            Vi borde väl ändå kunna uppställa precis samma mål för sjukvården
            och för vården i övrigt. Den skall finnas just in time. Den skall
            finnas precis när den behövs.
          </note>
          <note>
            Det skall finnas möjlighet att operera, det skall finnas plats
            på dagis, och det skall finnas plats i äldreboendet precis när
            det behövs och inte långt senare. Det är på den punkten som vi
            menar att regeringen har för små ambitioner och för liten vilja
            att verkligen försöka utveckla systemen så att vi tar till vara
            alla de resurser som finns, all den kreativitet som existerar,
            alla de uppslag som finns och all den skaparkraft som finns hos
            personal som vill satsa på nya modeller och som kanske vill gå
            utanför de etablerade systemen och hitta egna lösningar. Om vi
            kunde ta till vara all denna kraft skulle vi kunna få ett samhälle
            där vi kan ge vård och omsorg precis när den behövs och inte ett
            halvår eller ett år senare.
          </note>
          <note type="speaker">
            Anf.74 GUDRUN SCHYMAN (v) replik:
          </note>
          <note>
            Herr talman! Det tråkiga är ju att regeringen har lika små ambitioner
            som folkpartiet och har skapat en sådan skatteuppgörelse och gör
            sådana ekonomiska uppgörelser att följden blir att man inte kommer
            till rätta med dessa problem.
          </note>
          <note>
            Jag skulle väldigt gärna vilja att Ingela Thalén på något sätt
            berörde den prioriteringsdiskussion som jag tog upp. När det görs
            framsteg inom den medicinska tekniken och vetenskapen som innebär
            att fler sjukdomar kan botas och svårare problem kan tas om hand,
            när vi har en åldersstruktur i landet som gör att vi får ett ökat
            antal åldringar och ett större tryck på sjukvården av det skälet,
            och när det görs framsteg som leder till att möjligheten att erbjuda
            saker ökar, då kan jag inte se annat än, med tanke på resonemanget
            om att inga ramar får utvidgas, att alla sådana landvinningar
            sker på bekostnad av något som redan finns. Om vi förbättrar på
            ett håll i sjukvården eller i omsorgen --
          </note>
          <note>
            det gäller ju inte bara sjukvården -- då måste vi alltså dra
            ned på en verksamhet någon annanstans.
          </note>
          <note>
            Det är detta som personalrepresentanterna inom hela den offentliga
            vården har reagerat mot. Det handlar ju inte bara om att man måste
            dra ned verksamheter. Alternativet till att dra ned verksamhet
            är ju att man inte ger personalen ökade löner. Då säger personalen
            naturligtvis nej.
          </note>
          <note>
            Personalen måste ju ha sina löner och ha samma löneutveckling
            som andra grupper. Dessutom är denna personal en av låglönegrupperna.
            Detta för då med sig att verksamheter måste läggas ned, och personalen
            blir därmed arbetslös. Det är en absurd situation.
          </note>
          <note>
            Det tvingar fram en diskussion om vad det är som vi skall satsa
            på. Där ställs nödvändiga verksamheter mot varandra, t.ex. inom
            sjukvården. Man ställer frågan om vilken typ av sjukvård som skall
            prioriteras, vem som skall få bli opererad och vem som inte skall
            få bli det. Dessutom ställs vård och omsorg mot kollektivtrafik,
            kultur, osv. Vi måste väl kunna säga att vi inte har byggt färdigt
            vårt välfärdssamhälle utan att det finns saker som måste få utvecklas.
            Jag tycker också att vi skall föra en diskussion om hela den offentliga
            sektorn. Det innebär inte bara vård och omsorg. Det finns andra
            delar av den offentliga sektorn där man skulle kunna spara. Den
            diskussionen måste i så fall också föras.
          </note>
          <note>
            Jag skulle vilja fråga hur Ingela Thalén ser på prioriteringsdiskussionen.
            Är det vi i riksdagen som skall fatta beslut, är det landstingspolitikerna,
            kommunalpolitikerna eller de fackliga organisationerna? Vem skall
            bestämma om vem som skall få del av den här vården och omsorgen
            när vi säger att vi inte har råd? Jag menar att vi har råd.
          </note>
          <note type="speaker">
            Anf. 75 ULLA TILLANDER (c) replik:
          </note>
          <note>
            Herr talman! För att sjukvården skall kunna utnyttjas på rätt
            sätt och för att köerna skall kunna minska måste vårdkedjan, som
            det har talats om här tidigare i dag, för äldre fungera. Och det
            gör den inte nu. Man måste helt enkelt eftersträva rätt vårdform.
          </note>
          <note>
            Ingela Thalén säger att den proposition som vi nu diskuterar
            öppnar för lokala lösningar. Jag tycker att regeringen då skall
            visa den goda viljan på ett område som också har betydelse för
            sjukvården och där det ofta i praktiken inte ges utrymme ens i
            enlighet med riksdagens beslut. Det fungerar helt enkelt inte.
            Jag skulle därför vilja ställa en fråga till
          </note>
          <note>
            Ingela Thalén. Jag har tagit upp den i debatten tidigare i dag.
          </note>
          <note>
            Det var likadant här som när det gällde barnomsorgen, att regeringen
            sade nej år efter år.
          </note>
          <note>
            Till slut efter många om och men fattade riksdagen i full enighet
            beslut som gällde ålderdomshemmen.
          </note>
          <note>
            Detta är ingen liten fråga utan av mycket stor betydelse ute
            i kommunerna. I många kommuner är man fortfarande bekymrad över
            situationen. Att vi fattade detta beslut var glädjande, inte minst
            med tanke på att äldreomsorgen har allt större behov av alternativ.
            Ålderdomshemmen är ett nödvändigt alternativ till sjukvården.
            De utgör också en mycket viktig länk i vårdkedjan mellan hemboende
            och långvård. Det här beslutet innebar helt enkelt att ålderdomshemsidén
            fick en ''rehabilitering''.
          </note>
          <note>
            Beslut fattades i enighet våren 1988. Möjligheterna för kommunerna
            att satsa på nybyggnad och ombyggnad av ålderdomshemmen öppnades.
          </note>
          <note>
            Trots detta fungerar det inte riktigt. Rätt information har,
            som jag sade tidigare, inte gått ut dessutom har byråkratin satt
            hinder i vägen. Jag skulle helt enkelt, eftersom detta är en vårdform
            som är mycket efterfrågad, fråga Ingela Thalén om hon är beredd
            att arbeta för att rätt information utgår till kommunerna, en
            helhjärtad information.
          </note>
          <note>
            När det talades om pensionärer med låg pension vill jag påminna
            om att vi har föreslagit ett grundpensionssystem som förbättrar
            för dem som har den lägsta pensionen. Förslaget har vi lagt fram
            här i riksdagen. Vi slår ihop folkpension, kommunalt bostadstillägg
            och pensionstillskott.
          </note>
          <note>
            Det blir ett enkelt och betydligt rättvisare system än det vi
            har i dag.
          </note>
          <note type="speaker">
            Anf. 76 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Jag skulle vilja diskutera förebyggande vård inom
            sjukvården. Många av våra sjukdomar är i dag i olika hög grad
            miljöbetingade -- stress, dålig luft, dåligt vatten, restprodukter
            i mat, felaktig kost osv. 70--90 % av cancerfallen anses vara
            orsakade av miljöfaktorer.
          </note>
          <note>
            Jag har upplevt att när det gäller att spara inom landstingen
            är det på den förebyggande vården som man börjar dra in och göra
            besparingar. Där märks det inte så mycket. Jag skulle vilja höra
            hur regeringen tänker när det gäller förebyggande vård. Det finns
            möjligheter att åtminstone långsiktigt minska vårdkostnaderna
            genom att satsa på förebyggande vård och se till att vi får ett
            annat samhälle som inte är så miljöbelastande som dagens och där
            vi får mer tid för varandra, vilket också är en miljöfråga.
          </note>
          <note>
            En annan viktig fråga gäller BB-hemmen. Det har gått en våg av
            nedläggningar av BB-hem över landet. Man talar om att det skall
            vara tidig hemgång. Det är positivt för dem som klarar av och
            orkar med det. Men oftast är det just de resurssvaga som skulle
            ha behövt ha extra dagar på BB innan de åker hem som får åka hem
            tidigt. I gengäld, säger barnläkararna, har man märkt att det
            behövs ytterligare satsningar på spädbarnshem och vårdplatser
            för barn. Jag undrar om detta har uppmärksammats av regeringen
            och om regeringen funderat på denna fråga.
          </note>
          <note type="speaker">
            Anf. 77 Socialminister INGELA THALÉN:
          </note>
          <note>
            Herr talman! Ingegerd Troedsson sade att det är ovärdigt ett
            välfärdssamhälle att en gammal människa som är sjuk inte får sjukvård.
            Där är vi helt överens. Men det löser inte oenigheten. Enligt
            min uppfattning löser vi nämligen inte det konkreta problemet
            med det moderata förslaget. Jag tror faktiskt på den utveckling
            som jag själv redovisade för en stund sedan. Där har vi möjligheter
            att uppfylla våra ambitioner och våra krav på att alla skall ha
            rätt att bli opererade när man är i behov av det och rätt att
            få sjukvård när man är i behov av det osv. För att underlätta
            detta för vi också över socialförsäkringsmedel till sjukvården.
            Även om det i år inte sker i den omfattning som sjukvårdshuvudmännen
            krävde är det ändå fråga om drygt 15 miljarder.
          </note>
          <note>
            Sedan vill jag än en gång påpeka att det naturligtvis inte är
            så att jag hänvisade till Holland,
          </note>
          <note>
            Västtyskland osv. Det är inte mina argument. Men i den information
            som lämnats från folkpartiet och moderaterna har man hänvisat
            till dessa länder som exempel på länder där man har klarat sjukvården
            bättre än i Sverige. Då sade jag att dessa länder faktiskt också
            har sina problem. Tyskland har inte klarat äldreomsorgen och tandvården
            på samma sätt som vi gör i Sverige.
          </note>
          <note>
            Vi har mycket stora ambitioner, Daniel Tarschys.
          </note>
          <note>
            Den utveckling som pågår på en lång rad områden, både inom staten
            och inom landstingen och mellan stat och landsting i samverkan,
            är den utveckling som vi skall ha.
          </note>
          <note>
            Det är riktigt att det på sina håll krävs snabbare organisatoriska
            och medicinsk-tekniska förändringar. Gudrun Schyman var inne på
            prioriteringsdiskussioner. Jag skall inte gå in på prioriteringar
            i kommunerna. Jag kan bara konstatera att när det gäller hälso-
            och sjukvården finns det mycket stora möjligheter inom den medicinsk-tekniska
            utvecklingen att ta vara på resurserna. Jag skall nämna två saker.
            Den ena handlar om personalutveckling och kunskaps- och kompetensutvidgning.
            Här finns fortfarande mycket att göra när det gäller att ta vara
            på personalen, så att man kan minska personalomsättningen inom
            hälso- och sjukvården.
          </note>
          <note>
            Denna fråga har vi uppmärksammat.
          </note>
          <note>
            Den andra handlar om den rent medicinsk-tekniska utvecklingen.
            Där kan jag också nämna två saker.
          </note>
          <note>
            Den ena handlar om problemet att ha ont i ryggen.
          </note>
          <note>
            SBU, statens beredning för utveckling av medicinsk teknik, har
            gått igenom ont-i-ryggenproblematiken. Om man använde sig av rätt
            diagnos och rätt sjukbeskrivning samt rätt terapi skulle man varje
            år kunna få ner samhällskostnaderna med motsvarande 1,5--3
          </note>
          <note>
            miljarder. Där råder samstämmighet, och man är på väg att inplantera
            denna uppfattning inom hälsooch sjukvårdsapparaten.
          </note>
          <note>
            Den andra frågan handlar om preoperativa rutiner.
          </note>
          <note>
            Här har man redan, genom att ta till sig synpunkter och kunskaper,
            minskat kostnaderna med motsvarande 60 milj.kr. Fullt använt skulle
            det motsvara en minskning av kostnaderna med 200
          </note>
          <note>
            miljoner per år. Jag kan dessutom nämna en annan tidigare mycket
            viktig fråga för människor som har ont i magen. Man opererade
            i stort sett alltid magsår. I dag gör man det nästan aldrig, vilket
            också är prov på medicinsk-teknisk utveckling.
          </note>
          <note>
            Ulla Tillander sade att det centerpartistiska förslaget om grundpension,
            som skulle kosta ungefär 15 miljoner och som dessutom inte är
            finansierat, skulle vara rättvist. Det är inte alls så.
          </note>
          <note>
            Där har man inte alls tagit hänsyn till de olika boendekostnadssituationerna.
            Det om något skulle skapa orättvisor mellan olika delar av landet
            med tanke på att det faktiskt inte går att bestämma sådana saker
            som hyror i direktiv uppifrån.
          </note>
          <note>
            Vårdkedjan måste fungera, säger Ulla Tillander.
          </note>
          <note>
            Det är viktigt. Som svar på den konkreta frågan om jag är beredd
            att medverka till att korrekt information går ut till kommunerna
            lovar jag att ta upp frågan. Jag kände faktiskt inte till att
            icke korrekt information hade gått ut till kommunerna.
          </note>
          <note>
            Marianne Samuelsson var inne på förebyggande arbete. Jag skall
            bara nämna att den folkhälsogrupp som är tillsatt är mycket aktiv
            och arbetar med en folkhälsostrategi, där man diskuterar en lång
            rad saker, inte minst frågor som gäller alkohol, tobak, kost och
            motion. Sverige deltar också mycket aktivt i EGs cancerarbete
            och självfallet i det nordiska cancerarbetet som går ut på att
            förebygga och förhindra cancer och att utveckla forskning kring
            cancer.
          </note>
          <note>
            När det gäller frågor om BB-hemmen och närmare uppgifter i det
            avseendet kan jag tyvärr inte gå in på detaljer. Jag kan alldeles
            för litet i just den frågan för att kunna ge ett konkret svar.
            Däremot kan jag väldigt mycket om unga mammor och tidig hemgång
            från sjukvården. Jag har en annan uppfattning än Marianne Samuelsson.
            Jag tror nämligen att det är de starkaste mammorna som lämnar
            BB-avdelningarna tidigare och att de som inte har så mycket ork
            får stanna kvar ett litet tag.
          </note>
          <note>
            Anf. 78 Förste vice talman INGEGERD
          </note>
          <note type="speaker">
            TROEDSSON (m) replik:
          </note>
          <note>
            Herr talman! Socialministern instämde i att det är ovärdigt att
            en gammal sjuk människa inte får vård i tid. Men ställ då upp
            på vårt förslag om en sjukvårdsgaranti! Moderata landstingsmän
            har framställt det förslaget i alla landsting. Även här i riksdagen
            har förslaget framställts. För två år sedan skrev jag t.o.m. ett
            brev till statsministern om detta. Men jag har inte fått något
            svar.
          </note>
          <note>
            Socialministern har dock möjlighet att ställa upp på detta. Det
            är ovärdigt att inte ha en garanti för vård i tid.
          </note>
          <note>
            Pengar för att operera i kapp, det låter bra. Men jag vill återkomma
            till intervjun med Arne Gadd, som är överdirektör i riksrevisionsverket.
            Han menade att landsting, kommuner och försäkringskassa skulle
            tillskjuta pengar till fonder, ur vilka medel skulle tas till
            operationer av hjärtan, ögon och höftleder. Pengarna skulle gå
            till de landsting som hade köer. Till att börja med kan det låta
            bra. Men om ett landsting inte har några köer blir det inga pengar.
            Därför gäller det att se till att det blir köer, så att man får
            pengar. Med tillräckligt långa köer får man väldigt mycket pengar.
            Men det är ju inte bara de här tre mera spektakulära behoven av
            operationer som är allvarliga.
          </note>
          <note>
            Jag brukar ta som exempel att jag i somras träffade en lantarbetare
            som hade varit sjukskriven ett halvår i väntan på en operation
            i höger hand. När operationen väl kom till stånd tog den mindre
            än en halvtimme. Han var mäkta förgrymmad på det sjukförsäkringssystem
            som vi har här i Sverige.
          </note>
          <note>
            Så till frågan om andra länders sjukvård. Jag kan inte erinra
            mig att vi någonsin har hänvisat till det engelska sjukvårdssystemet.
            Det är stick i stäv med vad vi önskar. Men vi har en viss erfarenhet
            av liknande system här i Sverige. Vi har ju en tandvårdsförsäkring
            som omfattar varenda en. Den som saknar betalningsförmåga betalar
            inte någon försäkring men omfattas ändå av försäkringen.
          </note>
          <note>
            Man kan vända sig till folktandvården eller till en privat tandläkare,
            som inte kostar mer. Det systemet finns alltså redan delvis i
            Sverige. Det är det systemet som vi vill bygga vidare på. Jag
            tycker att socialministern skall ta sig en funderare till på det,
            så kanske det blir bra så småningom.
          </note>
          <note type="speaker">
            Anf. 79 DANIEL TARSCHYS (fp) replik:
          </note>
          <note>
            Herr talman! Apropå detta med icke korrekt information vill jag
            bestämt förneka att vi i våra motioner eller rapporter skulle
            framställa t.ex. det västtyska eller det holländska systemet som
            generellt sett överlägset det svenska systemet. Vi menar att man
            har anledning att blicka över gränserna för att få en del goda
            uppslag och för att lära sig en del goda element i fråga om de
            system som finns i andra länder. Med en sådan attityd tror jag
            att vi skulle kunna förbättra svensk sjukvård ganska kraftigt.
          </note>
          <note>
            Vad gäller Storbritannien råder det faktiskt inte så starka begränsningar
            i valfriheten som socialministern antydde. Man har ju sin husläkare,
            och om man är missnöjd kan man byta. Det är precis det system
            som vi önskar skulle gälla för
          </note>
          <note>
            Sverige. Vi vill att var och en skall ha en egen husläkare, så
            att det blir kontinuitet i sjukvården.
          </note>
          <note>
            Husläkaren skall sedan hjälpa till när det gäller kontakterna
            med den specialiserade sjukvården. Vi har alltså mycket att lära
            av ett land som
          </note>
          <note>
            Storbritannien liksom av en del andra länder. Det här är en fråga
            om attityder. Är man beredd att ta intryck, eller tror man att
            det egna systemet är det bästa?
          </note>
          <note>
            På den socialdemokratiska partikongressen sade
          </note>
          <note>
            Ingvar Carlsson ungefär så här: Vi socialdemokrater har ingenting
            att lära av utvecklingen i Östeuropa.
          </note>
          <note>
            Jag tycker att det är en helt felaktig attityd. Vi liberaler
            har mycket att lära av utvecklingen i
          </note>
          <note>
            Östeuropa. Jag tycker att ni socialdemokrater också har en del
            att lära. Vi har nog anledning att ta till oss en hel del av det
            som händer i omvärlden helt enkelt därför att vi ser hur olika
            organisatoriska lösningar fungerar och vilka problem som finns
            med olika system. Det finns ju trots allt en hel del likheter
            på olika sätt mellan systemlösningarna i stora planekonomier och
            systemlösningarna i den svenska sjukvården. Vi har alltså anledning
            att ta till oss en del av det man nu upptäcker beträffande hur
            planekonomier fungerar i samband med att vi försöker reformera
            också inom det svenska vårdsystemet, detta sagt utan några som
            helst övertoner eller påståenden om att det t.ex. skulle vara
            fråga om kommunism i
          </note>
          <note>
            Sverige, som det självfallet inte är fråga om.
          </note>
          <note type="speaker">
            Anf. 80 GUDRUN SCHYMAN (v) replik:
          </note>
          <note>
            Herr talman! Till Ingela Thalén vill jag säga att det naturligtvis
            finns en mängd obesvarade frågor. Det finns alltså frågor som
            vi inte har kunnat ta upp i den här debatten. Men vi har ju möjlighet
            att återkomma till dessa saker i frågor och interpellationer.
            Det är väl i de sammanhangen som vi får behandla de frågor där
            vi inte har fått några svar.
          </note>
          <note>
            Det är i alla fall väldigt trevligt att Ingela Thalén vill närvara
            och även delta i den här debatten. Hon har ju också lyssnat på
            debatten med biträdande ministern och därmed visat sitt intresse.
            Men det finns ju också andra mycket viktiga politikerområden som
            skall debatteras här i dag.
          </note>
          <note>
            Tyvärr lyser statsråden med sin frånvaro. Därmed visar man vilken
            vikt man fäster vid de olika frågorna.
          </note>
          <note>
            Jag har, som sagt, inte fått svar på ställda frågor.
          </note>
          <note>
            När jag tar upp frågan om prioriteringar pekar
          </note>
          <note>
            Ingela Thalén på vissa positiva exempel -- det är i och för sig
            bra. Men med tanke på den situation vi har i dag -- det gäller
            t.ex. bristen på pengar inom sjukvården och de köer som vi har
            pratat om -- är det inte tillräckligt. Vi kan inte vänta på att
            goda saker skall utvecklas. Ont i ryggen-projektet är bra.
          </note>
          <note>
            Vi har talat om det projektet i socialutskottet. Men vad gör
            vi under tiden åt de behov som finns? Vi kan inte bara ställa
            olika verksamheter mot varandra. Det är den diskussionen som jag
            vill föra.
          </note>
          <note>
            En annan sak som jag tycker har försummats i den här debatten
            är frågan om personalsituationen. Det gäller då sjukvården, äldreomsorgen
            och barnomsorgen i både kommuner och landsting.
          </note>
          <note>
            Personalfrågan är undervärderad. Kraven på sex timmars arbetsdag
            har man fått igenom på endast ett fåtal ställen. Stockholms läns
            landsting har beslutat om en försöksverksamhet, i strid med vad
          </note>
          <note>
            Landstingsförbundet vill. Det blir intressant att se hur det
            går. Jag tror att den här försöksverksamheten får ett bra utfall,
            precis som i
          </note>
          <note>
            Kiruna.
          </note>
          <note>
            Men man nedvärderar personalen inom den offentliga sektorn när
            man ställer deras berättigade lönekrav mot verksamheterna i sig
            eller när man säger att personalen får subventionera verksamheten
            genom lönerna. Då tycker jag att man som arbetsgivare inom den
            offentliga sektorn är illa ute. Där har regeringen ett ansvar
            för hur det får gå till. Jag tror att vi får återkomma också till
            den här frågan.
          </note>
          <note>
            Jag tycker att det är beklämmande att se att det är just de här
            delarna i vårt välfärdssamhälle, vårt välfärdsland, som man är
            så snabb att skära i. Man ställer inte andra offentliga verksamheter
            mot just vården och omsorgen. Jag tycker i stället att vi kunde
            ställa t.ex. JAS-projektet mot en fungerande äldreomsorg. Det
            är nog många som tycker att det är en självklarhet att föra den
            diskussionen. Men den förs aldrig. Jag vet inte om ens regeringskansliet
            någon gång för den diskussionen.
          </note>
          <note>
            Det skulle vara intressant att få en kommentar.
          </note>
          <note>
            Kanske brukar ni munhuggas om vilka områden som faktiskt svarar
            mot ett reellt behov. Jag tror att
          </note>
          <note>
            Ingela Thalén skulle vinna på det.
          </note>
          <note type="speaker">
            Anf. 81 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Det lät ju positivt att folkhälsogruppen jobbade.
            Det finns ett stort behov av det. Men vad händer egentligen nere
            på landstingsnivå? Ger man några direktiv om att man skall satsa
            på förebyggandesidan? De signaler som jag har fått är att det
            är på förebyggandesidan man skär snabbast nu när man har dålig
            ekonomi. Då riskerar man att få ett lapptäcke. Vi förebygger inte,
            utan botar i efterhand i stället. Det kostar massvis med pengar
            och lidande till absolut ingen nytta.
          </note>
          <note>
            Jag vet inte om Ingela Thalén missuppfattade mig.
          </note>
          <note>
            Jag tror att vi var helt överens om BB-hemmen.
          </note>
          <note>
            Det är klart att de resursstarka, de som mår bra, går hem först
            från förlossningen. Det är också de som kanske väljer hemförlossning
            eller alternativa förlossningsställen i landet. Men det är just
            värdet av BB-hem för de svaga grupperna som jag menar att man
            borde titta på. Det är så lätt att mäta bland dem som väljer själva
            och är resursstarka. Det är mycket svårare med den lilla grupp
            som blir kvar, den som kanske varken hörs eller syns lika mycket.
          </note>
          <note>
            Jag hoppas att regeringen tittar på detta. Jag vet att det skall
            hållas en barnläkarkonferens om detta framöver.
          </note>
          <note>
            Jag tror att det är mycket viktigt att vi tidigt sätter in resurser
            och satsar på de små barnen. På BB-
          </note>
          <note>
            hemmen har man ofta haft en möjlighet att lägga märke till saker
            på ett tidigt stadium och även att kunna sätta in hjälp vid behov.
            Jag tror att det är viktigt.
          </note>
          <note>
            Den förebyggande vården och vilket samhälle vi väljer var precis
            vad Gudrun Schyman tog upp. Det handlar om valet mellan JAS-plan,
            Öresundsbro och bra vård m.m. Det är den övergripande diskussionen
            vi måste ha i gång. Det var det jag tog upp i mitt första inlägg.
            Jag tycker att det är den stora och viktiga biten. Vad är det
            som vi absolut måste bära inom det gemensamma, vilka grupper skall
            vi värna om extra mycket och vilken vård skall vi bekosta och
            låta samhället ta ansvar för? Vad kan vi lägga ut i andra former?
            Den diskussionen tror jag att vi behöver ha, liksom en diskussion
            om prioriteringar mellan motorvägar och annat som orsakar mer
            olyckor och kostnader.
          </note>
          <note type="speaker">
            Anf. 82 ULLA TILLANDER (c) replik:
          </note>
          <note>
            Herr talman! Jag vill först tacka Ingela Thalén för det visade
            intresset för frågan om ålderdomshem.
          </note>
          <note>
            Jag kan också i det sammanhanget nämna att Rosa
          </note>
          <note>
            Östh och jag har anmält frågan som ett granskningsärende till
            riksdagens revisorer.
          </note>
          <note>
            Ingela Thalén hänvisade i sitt första anförande också till vissa
            kommuner som hade fått större frihet att genomföra försök inom
            sjukvården. Jag tror att den begränsade friheten när det gäller
            just försök är ett av de största hindren för att vidareutveckla
            sjukvården och ta till vara också privata alternativ. Jag tycker
            att det borde vara en självklarhet att tillåta olika försök. Där
            har vi många förebilder, både inom och utom landet.
          </note>
          <note>
            Beträffande vårt förslag om grundpension talar de som kan bedöma
            rättvisan i förslaget, nämligen pensionärerna själva och deras
            företrädare, mycket varmt för det. Jag tycker att Ingela Thalén
            skall vara litet försiktig med att avfärda det så snabbt, inte
            minst med tanke på det orättfärdiga system som vi nu har. Det
            finns också en risk för att klyftorna mellan olika pensionärer
            ökar ytterligare när skatteomläggningens effekter slår igenom.
          </note>
          <note>
            Jag skulle vilja sluta med att ställa en fråga till
          </note>
          <note>
            Ingela Thalén: Är Ingela Thalén bekymrad över det nuvarande läget
            när det gäller barnomsorgen, att det är ungefär 40 % av alla förskolebarn
            som över huvud taget inte får någon eller mycket liten del av
            barnomsorgens alla miljarder? Dessutom vet vi att de socialgrupper
            som mest utnyttjar just barnomsorgen, denna stora åtgärd, är de
            som har det bäst ställt, medan LOs grupper och småföretagare utnyttjar
            barnomsorgen i betydligt mindre utsträckning.
          </note>
          <note type="speaker">
            Anf. 83 Socialminister INGELA THALÉN:
          </note>
          <note>
            Herr talman! Jag delar Ingegerd Troedssons funderingar kring
            diverse fonder för operationer som det är kö till. Jag hade inte
            uppmärksammat den frågan.
          </note>
          <note>
            Får jag säga till både Ingegerd Troedsson och
          </note>
          <note>
            Daniel Tarschys att socialdemokratin, som är en internationell
            rörelse, naturligtvis är beredd att ta intryck samt både påverka
            det som sker i andra länder och påverkas av det som sker i andra
            länder.
          </note>
          <note>
            Men det gäller att sortera sina intryck och använda dem med förnuft
            och inte förstöra det som människor i vårt land faktiskt slår
            vakt om, nämligen just offentlig sjukvård.
          </note>
          <note>
            Om husläkarsystemet råder en samstämmighet, åtminstone vid de
            internationella konferenserna.
          </note>
          <note>
            Det är ett portvaktssystem. Det är möjligt att det är bra att
            ha detta portvaktssystem, med den tillgänglighet som det faktiskt
            har. Men i Sverige har människor av tradition, rätt eller fel,
            vant sig vid att också kunna välja poliklinikbesök och akutbesök
            på ett helt annat sätt än det här portvaktssystemet syftar till.
          </note>
          <note>
            Gudrun Schyman säger att de exempel jag nämnde inte är exempel
            för dagen. Jag är medveten om,
          </note>
          <note>
            Gudrun Schyman, att det naturligtvis också är helt andra typer
            av prioriteringsdiskussioner man måste kunna föra. Även om det
            inte finns utrymme för dem i den här debatten förs de. De förs
            allmänt och inte minst har de förts på den socialdemokratiska
            partikongressen. Men jag tycker inte att man skall avfärda det
            jag nämnde. De utvecklingsmöjligheter som ligger i förändrade
            metoder används redan i dag och påverkar gynnsamt utvecklingen
            inom hälso- och sjukvården till både patienternas och personalens
            fromma.
          </note>
          <note>
            Till Marianne Samuelsson vill jag säga att i den
          </note>
          <note>
            Dagmaröverenskommelse som vi har gjort med
          </note>
          <note>
            Landstingsförbundet har vi kommit överens om och mycket tydligt
            markerat just det förebyggande arbetet.
          </note>
          <note>
            Till Ulla Tillander vill jag säga att faktiskt inte alls alla
            pensionärer och pensionärsorganisationer tycker att grundpensionen,
            med den konstruktion som centerpartiet föreslår, och framför allt
            inte med den bristande finansieringen, är en särskilt rättvis
            pensionsform.
          </note>
          <note>
            Jag vill avsluta med att säga att för socialdemokraterna är det
            en utomordentligt viktig utgångspunkt att hälso- och sjukvården
            skall vara solidariskt finansierad. Den skall vara demokratiskt
            styrd och den skall ges åt alla efter behov.
          </note>
          <note>
            Andre vice talmannen anmälde att Daniel
          </note>
          <note>
            Tarschys, Gudrun Schyman, Ulla Tillander och
          </note>
          <note>
            Marianne Samuelsson anhållit att till protokollet få antecknat
            att de inte ägde rätt till ytterligare repliker.
          </note>
          <note>
            Energipolitik
          </note>
          <note type="speaker">
            Anf. 84 GUNNAR HÖKMARK (m):
          </note>
          <note>
            Fru talman! I denna kammare finns ingen företrädare för regeringen
            när vi skall diskutera energifrågorna. Det faktum att det inte
            finns någon företrädare för regeringens energipolitik i denna
            kammare särskiljer inte denna kammare från någon annan plats i
            Sverige. Det finns ingenstans någon som kan ge besked om vilken
            energipolitik
          </note>
          <note>
            Sveriges regering för. Det är det som har blivit så uppenbart
            avslöjat när socialdemokratin har tvingats revidera det som var
            oåterkalleligt och kompromisslöst.
          </note>
          <note>
            Det finns ingen energipolitik, och ingen socialdemokrat som kan
            tala om vad socialdemokratin avser att driva som sin politik när
            det gäller kärnkraft, naturgas och de orörda älvarna. Det är beklämmande,
            för vi lever i ett land som behöver en fast grund för energimarknadens
            aktörer. I den i dag utdelade propositionen från regeringen om
            ekonomin i det medellånga perspektivet kan vi läsa att regeringen
            t.o.m.
          </note>
          <note>
            räknar med fallande BNP under de kommande åren som en risk. Och
            fortfarande kan vi konstatera denna ovisshet om energipolitiken.
          </note>
          <note>
            Detta skall ses mot bakgrund av att vad vi i Sverige behöver
            är inte att finna på olika vägar att kunna minska och strypa användningen
            av elektrisk kraft, utan snarare att kunna öka utbudet av elkraft
            för att kunna möta en ständigt växande efterfrågan -- som har
            att göra med att el är den mest effektiva formen av energi. Ju
            effektivare elanvändningen blir, desto snabbare ökar därför också
            behovet av elkraft.
          </note>
          <note>
            Det är -- och kommer att vara -- en förutsättning för svensk
            industri att vi i Sverige kan erbjuda el till vettiga priser inom
            ramen för ett integrerat Europa, där inte minst elmarknaden kommer
            att bli föremål för integrering.
          </note>
          <note>
            I detta perspektiv, fru talman, kan vi konstatera att vi har
            en socialdemokrati som inte vet vad man vill -- och med vem. Man
            vet heller inte vad som skall komma ut ur de olika förhandlingar
            som man skall inleda om någon liten stund.
          </note>
          <note>
            Det är i det sammanhanget värt att säga att om inte årtalsfixeringen
            i svensk energipolitik avvecklas, så kommer vi även i framtiden
            att ha en energipolitik som gör det till ett dogmatiskt huvudmål
            att bortse från verklighetens krav och villkor. Och det kan gärna
            vara sagt att om folkpartiet, i de förhandlingar som nu skall
            genomföras, binder sig för en inriktning av energipolitiken där
            2010 står kvar som mål, då binder man sig också för en energipolitik
            som kommer att dra 80-talets
          </note>
          <note>
            ''energibänk'' in i 90-talet, med den osäkerhet och den bristande
            trovärdighet som det kommer att medföra.
          </note>
          <note>
            Men det skapar också ett annat problem. Det skulle försvåra för
            väljarna att i allmänna val påverka energipolitiken så att den
            blir i överensstämmelse med den allmänna opinionen.
          </note>
          <note>
            Man kommer också i så fall att tvingas binda sig för en politik
            som sätter som ett huvudmål att hålla igen den mest effektiva
            form av energianvändning som vi har. En god tillgång till denna
            energiform är en förutsättning för att svensk industri skall ha
            en rimlig chans att kunna återta den under 80-talet förlorade
            konkurrensförmågan.
          </note>
          <note>
            Fru talman! Under 80-talet maskerade Birgitta
          </note>
          <note>
            Dahl det vakuum i fråga om energipolitik som avslöjades slutgiltigt
            vid den socialdemokratiska partikongressen. Hon maskerade det
            genom ord som ''oåterkalleligt'' och ''kompromisslöst''.
          </note>
          <note>
            Om man fortsätter med årtalsfixeringen in i 90-
          </note>
          <note>
            talet, så kommer vi att ha precis samma illusionsnummer. I samband
            med att beslutet om
          </note>
          <note>
            1995/96 fattades, pekade vi från början på problem för miljön,
            för ekonomin och för samhället i dess helhet -- och verkligheten
            har gett oss rätt. De problemen kommer ju att kvarstå. Det är
            bara det att en avveckling 2010 kommer att ställa krav på mångfalt
            större sänkning av ambitionen när det gäller miljö och ekonomi.
          </note>
          <note>
            Det finns ett alternativ till en sådan energipolitik.
          </note>
          <note>
            Det är att bibehålla kärnkraften och ha ett beskattningssystem
            som gör det möjligt att på energimarknaden tillföra el från många
            olika aktörer. Då kommer vi också att kunna klara ett växande
            elbehov inom ramen för nuvarande energistruktur under 90-talet.
            Det är den politiken som borde ligga till grund för svensk regeringspolitik.
          </note>
          <note>
            Under detta anförande övertog förste vice talmannen ledningen
            av kammarens förhandlingar.
          </note>
          <note type="speaker">
            Anf. 85 SÖREN NORRBY (fp):
          </note>
          <note>
            Fru talman! Jag skall välja en i viss mån annan utgångspunkt
            än Gunnar Hökmark genom att börja med att slå fast att all distribution
            av energi har miljöeffekter. Eftersom miljöförstöringen nu är
            det allvarligaste hotet mot mänsklighetens framtid, måste vi alla
            ge förtur åt kampen mot miljöförstöringen i alla sammanhang och
            i alla roller -- som politiska beslutsfattare, som energikonsumenter,
            t.ex. Självfallet gäller även inom energipolitiken att miljökraven
            är överordnade.
          </note>
          <note>
            Industriländer i allmänhet och nordiska länder i synnerhet är
            mycket starkt energiberoende.
          </note>
          <note>
            Väsentliga delar av vårt materiella välstånd baseras på tillgång
            till billig och tillförlitlig energi.
          </note>
          <note>
            Produktion, distribution och användning av den energin har medfört
            stora och delvis oåterkalleliga miljöskador. Vi har alltså delvis
            köpt vår materiella standard till priset av förstörd miljö --
            ett slags kredit som nu växer med ränta på ränta och som vi måste
            börja betala tillbaka.
          </note>
          <note>
            Mot den här bakgrunden måste vi nu diskutera stora förändringar
            i vårt energiförsörjningssystem.
          </note>
          <note>
            Förändringarna måste vägledas av det överordnade kravet på kraftigt
            minskad miljöbelastning. Vi måste beskriva konsekvenserna för
            miljön av varje tänkt åtgärd inom energipolitiken, liksom vi måste
            göra i alla andra sammanhang. Då är det fyra konkreta delmål som
            är angelägna:
          </note>
          <note>
            1. Minskad förbränning av fossila bränslen.
          </note>
          <note>
            2. Inga flera älvar byggs ut.
          </note>
          <note>
            3. Ökad effektivitet i produktion, distribution och konsumtion
            av energi.
          </note>
          <note>
            4. Snabb utveckling av mindre miljöförstörande energikällor som
            biobränslen, vindkraft, solenergi, avfallsbränsle, och i begränsad
            omfattning naturgas.
          </note>
          <note>
            Jag nämnde i den här uppräkningen inte avveckling av kärnkraft.
            Jag anser nämligen att det på medellång sikt är till fördel för
            miljö och resurshushållning att behålla våra kärnkraftverk, trots
            den låga verkningsgrad som de har eftersom de är kondenskraftverk.
            Kärnkraften är främst en säkerhetsrisk, en mycket liten risk för
            mycket stora konsekvenser. Om en matematiker tar hand om de här
            uttrycken, så talar han om 1 genom oändligheten gånger oändligheten,
            och så säger han: Det kan bli vad som helst. Det blir det också
            i den allmänna debatten.
          </note>
          <note>
            När det gäller de kortsiktiga alternativen vid en kärnkraftsavveckling,
            dvs. olja och kol, eventuellt också naturgas, så är miljöförstöringen
            inte sannolik, den är hundraprocentigt säker.
          </note>
          <note>
            Koldioxid, luftföroreningar vid förbränning, kolaska osv. uppstår
            fortlöpande. Under kärnkraftsepoken har dessa effekter av användningen
            av fossila bränslen sannolikt haft mycket större effekt än kärnkraften
            på miljön, naturresurserna och människors hälsa. Självfallet räknar
            jag då in hela transportsektorns energiförbrukning.
          </note>
          <note>
            Det andra delmålet är att inte bygga ut fler älvar, ett folkpartikrav
            som är så välkänt att jag inte behöver kommentera det närmare.
          </note>
          <note>
            Det tredje delmålet är ökad effektivitet i energiprocessen. Många
            led i den processen har alldeles för låg verkningsgrad. Ett kondenskraftvek
            kyler bort kanske hälften av primärenergin, förbränningsmotorn
            väsentligt mer än så.
          </note>
          <note>
            Energiåtervinning och energisparande kan göras lönsammare med
            ekonomiska styrmedel, främst prissättning på energi genom beskattning
            -- och även genom subventioner. Ett problem som här uppstår är
            exportindustrins situation, ett annat är förmögenhetsöverföring
            från elabonnenter till vattenkraftägare.
          </note>
          <note>
            Men det är rimligt att varje energislag bär sina egna kostnader
            -- sina egna samhällsekonomiska kostnader. Äntligen har ekonomiska
            styrmedel i miljöpolitiken fått ett brett genomslag. Jag ser det
            som en stor framgång mot bakgrund av att jag själv har hävdat
            det i över 20 år.
          </note>
          <note>
            Tillämpat på energipolitiken bör det leda till att de kortsiktiga
            marginalkostnaderna blir vägledande för prissättningen.
          </note>
          <note>
            Från effektivitets- och miljösynpunkt är el ett bättre sätt att
            transportera energi för småhusuppvärmning, särskilt i glesare
            bebyggelse, än lokal oljeeldning som har låg verkningsgrad, ger
            luftföroreningar, förutsätter transporter av olja och ger risk
            för spill. El är ju ett sätt att distribuera energi, inte en energiråvara
            i sig, vilket somliga ibland tycks ha för sig.
          </note>
          <note>
            Fjärrvärme är naturligtvis ett bra sätt att värma upp tätbebyggelse,
            dock med den nackdelen att det inte är sparstimulerande, på grund
            av höga fasta och låga rörliga kostnader.
          </note>
          <note>
            Slutligen målet snabb utveckling av nya, mindre miljöfarliga
            energikällor. Det kan vara biobränslen, som just har bundit den
            koldioxid som frigörs vid förbränning och dessutom kan bidra till
            våra möjligheter att hålla landskapet öppet.
          </note>
          <note>
            Vindkraft kan på sikt ge värdefulla tillskott av el.
          </note>
          <note>
            Solenergi kan bli intressant, om vi kan öka verkningsgraden vid
            omvandling särskilt till el men även till värme.
          </note>
          <note>
            Jag vill nämna även avfallsbränsle i detta sammanhang och tänker
            då på bränslefraktioner som kan källsorteras ur både hushållsavfall
            och industriavfall. Främst handlar det om papper, plast och trä.
            Det är ju energiråvaror som har använts till något nyttigt innan
            de eldas upp, en form av återvinning alltså.
          </note>
          <note>
            Fru talman! Alldeles strax börjar partiledaröverläggningarna
            om energipolitiken.
          </note>
          <note>
            Det betyder att vi inte kan vara särskilt tydliga i den här debatten
            utan kanske mera redovisa utgångspunkter för våra samtal, egna
            och andras.
          </note>
          <note>
            Regeringsförklaringens ord om energi är, på samma sätt som vår
            debatt här sannolikt blir, allmänt välmenande, ibland kanske lite
            hjälplös, och syftar till bred politisk enighet. Den här debatten
            borde kanske, fru talman, ha hållits om några dagar i stället
            för just nu, tio minuter i fyra.
          </note>
          <note type="speaker">
            Anf. 86 FÖRSTE VICE TALMANNEN:
          </note>
          <note>
            Jag får meddela att anslag nu har satts upp om att detta sammanträde
            skall fortsätta efter klockan
          </note>
          <note>
            19.00.
          </note>
          <note type="speaker">
            Anf. 87 GUNNAR HÖKMARK (m) replik:
          </note>
          <note>
            Fru talman! Jag instämmer i väldigt mycket av vad
          </note>
          <note>
            Sören Norrby som företrädare för folkpartiet här har sagt, inte
            minst att vettig energibeskattning ger oss en enorm möjlighet
            att under 90-talet klara ett flertal av de viktiga miljömålen
            och samtidigt säkra tillgången på elkraft i Sverige.
          </note>
          <note>
            Mot den bakgrunden har det sitt intresse vad olika partier tycker.
            Rimligtvis kan Sören Norrbys och folkpartiets uppfattning inte
            vara beroende av vad som sker vid partiledarförhandlingarna. De
            ger möjligtvis ett utfall av något slag, vilket vet ingen, men
            någon uppfattning måste väl ändå Sören
          </note>
          <note>
            Norrby och folkpartiet ha om vilken energipolitik de själva står
            för.
          </note>
          <note>
            Jag vill ta upp frågan om år 2010, därför att mot bakgrund av
            de mycket kloka saker som Sören
          </note>
          <note>
            Norrby här framförde är det relevant att diskutera om folkpartiet
            på nytt är berett att binda upp sig för en årtalsfixering av svensk
            energipolitik. Vi har de kommande åren möjlighet att avveckla
            årtalsfixeringen, och det kommer att ge oss en möjlighet att bedriva
            en energipolitik där aktörerna kan låta de olika energislagen
            växa fram tekniskt och kommersiellt för att successivt avlösa
            äldre och ekonomiskt mindre meningsfulla energiformer.
          </note>
          <note>
            På det viset blir det verkligheten som styr svensk energipolitik,
            inte olika illusionsnummer och trolleri med knäna. Det skulle
            ge en säkerhet och en trovärdighet för svensk energipolitik, om
            man inte hela tiden hade bilan hängande över sig i form av en
            politiskt fixerad avveckling till ett visst datum.
          </note>
          <note>
            Det har väl Sören Norrby och folkpartiet klart för sig, även
            om klockan nu har hunnit bli åtta minuter i fyra.
          </note>
          <note type="speaker">
            Anf. 88 SÖREN NORRBY (fp) replik:
          </note>
          <note>
            Fru talman! För folkpartiets del är en medverkan i energisamtal
            med andra partier möjlig enbart om årtalsexercisen upphör.
          </note>
          <note>
            Intressant är att Naturskyddsföreningens vice ordförande Per
            Kågeson i en debattartikel i Dagens
          </note>
          <note>
            Nyheter i dag litet oväntat pekar på någonting åt det hållet,
            åtminstone enligt rubriksättaren. Som partipolitiker tycker jag
            att artikeln är intressant, men som aktiv medlem i Naturskyddsföreningen
            är jag litet besviken. Helst ser jag att föreningen driver miljökraven
            hårt och överlåter kompromissandet till oss politiker.
          </note>
          <note>
            Skall vi nå en långsiktig lösning av ett långsiktigt problem,
            kommer det att förutsätta att alla ställer upp på en kompromiss
            som kan hålla över årtionden. Och som sagt: Utgångspunkten för
            folkpartiet är att årtalsexercisen upphör och att verkligheten,
            i synnerhet den framtida skisserade verkligheten, får fälla avgörandet.
          </note>
          <note type="speaker">
            Anf. 89 GUNNAR HÖKMARK (m) replik:
          </note>
          <note>
            Fru talman! Jag ber att få tacka Sören Norrby för detta mycket
            raka och, som jag kan begripa det, mycket vettiga besked. Jag
            vill bara försöka nå ett förtydligande: Innebär detta att folkpartiet
            inte är berett att binda 90-talets energipolitik till att all
            kärnkraft skall vara avvecklad år 2010?
          </note>
          <note>
            Jag säger det därför att de problem som vi kunde konstatera med
            en avveckling 1995--1996 -- och som skapade den bristande trovärdigheten
            för svensk energipolitik under 80-talet -- är mångfalt större
            med en avveckling av tolv reaktorer som skall vara fullständigt
            avklarad till år 2010.
          </note>
          <note>
            Merparten av de utredningar som gjorts om energioch miljöpolitik
            har handlat om just 2010-
          </note>
          <note>
            perspektivet och visar på vilka betydande förluster det svenska
            samhället skulle göra. Men än viktigare är de problem som uppstår
            på grund av den bristande trovärdigheten gentemot svenskt näringsliv
            och svensk industri.
          </note>
          <note>
            Om Sören Norrby kan ge ett klart besked att folkpartiet icke
            avser att binda sig för 2010, då har han också meddelat en sak
            som är av utomordentligt stor vikt för svensk energipolitik, nämligen
            att det finns en grund -- med ett betydande parlamentariskt underlag
            -- för en ny typ av energipolitik, som icke är årtalsfixerad utan
            som sätter verkligheten främst.
          </note>
          <note type="speaker">
            Anf. 90 ROLAND LARSSON (c):
          </note>
          <note>
            Fru talman! Det är något beklämmande över att det har gått mer
            än tio år sedan folkomröstningen om kärnkraften och sedan svenska
            folket gav besked om att vårt energisystem skulle ställas om.
          </note>
          <note>
            Det är beklämmande därför att det under den här tiden egentligen
            inte har hänt någonting som ändrar vårt energisystem i den avsedda
            riktningen. Det är beklämmande också ur demokratisk synpunkt att
            ett folkomröstningsresultat så till den milda grad kan nonchaleras.
          </note>
          <note>
            Jag skulle vilja säga att det enda man har kunnat se är att regeringen
            har utvecklat energi på att lysa med sin frånvaro i debatterna.
            I snart två decennier har framtidens energipolitik diskuterats
            och i takt med den diskussionen tycks framtiden bara ha blivit
            mera avlägsen.
          </note>
          <note>
            Det är bl.a. mot den bakgrunden som vi från centerhåll presenterat
            en rapport, betitlad
          </note>
          <note>
            ''Tillbaka till framtiden''. Det är en rubrik, det medger jag,
            som kan tolkas på många sätt, men avsikten är att rapporten skall
            stimulera tankarna kring de alternativ som finns.
          </note>
          <note>
            Uppbyggnaden av det storskaliga energisystemet under många år,
            först med kraftigt ökat beroende av fossila bränslen och sedan
            en omfattande utbyggnad av kärnkraften, har lett oss in i en energipolitisk
            återvändsgränd. Det som nu krävs är i stället förnyelse och omställning
            av energisystemet.
          </note>
          <note>
            Hushållning och effektivisering och satsning på förnybar miljövänlig
            energi är framtiden. Att så länge som möjligt bibehålla dödsdömda
            energislag som olja, kol och kärnkraft är ingen framtid utan ett
            hot mot kommande generationer. Framtiden ligger i stället i på
            de naturliga kretsloppen grundade energislag: biobränsle, sol,
            vind och vatten. Framtiden är att effektivt använda dessa resurser
            inom ett ekologiskt balanserat samhällssystem.
          </note>
          <note>
            Fru talman! Vad krävs då för att komma dit?
          </note>
          <note>
            Grundläggande är att de styrmedel som finns måste vara så utformade
            att de mål och målsättningar som fastlagts -- för all del också
            de oåterkalleliga beslut som fattas -- får ett reellt innehåll.
            Att diskutera principer i åratal, att diskutera tidtabeller utan
            att skapa förutsättningar för att de kan hållas är snarast ohederligt,
            och det är förståeligt om ingen tror att principbeslut som fattas
            kommer att uppfyllas, eftersom de medel som krävs inte har angetts.
          </note>
          <note>
            Den aktuella debatten, om den sentida avvecklingen av kärnkraften
            -- som kärnkraftvännerna kallar ''förtida'' --
          </note>
          <note>
            ifrågasättandet om fastlagda mål är förenliga och påståendet
            att avveckling fram till 2010 skulle vara omöjligt m.m. är bara
            ett utflöde av att energimarknadens aktörer egentligen är de som
            bestämmer debattens innehåll. Här i kammaren får de stöd av ett
            antal megafoner.
          </note>
          <note>
            Vad menar man med ''förtida avveckling''? I
          </note>
          <note>
            kärnkraftanhängarnas värld är det bara reaktorerna Harrisburg
            och Tjernobyl som inte är för tidigt avvecklade. En förtida avveckling
            är tydligen att börja avveckla när det redan är för sent.
          </note>
          <note>
            Det är enligt centerns mening inte någon konstruktiv debatt.
            Fastlagda beslut måste gälla, och vi borde i stället diskutera
            medlen för att nå dithän.
          </note>
          <note>
            Ytterligare några centrala punkter. Ett nytt miljöanpassat energisystem
            måste införas som bygger på punktbeskattning, på miljöavgifter,
            på koldioxidskatt. Det krävs lika beskattning av bränslen oavsett
            om de används för el eller värme.
          </note>
          <note>
            Elskatten bör tas ut i produktionsledet, och den nuvarande konsumtionsbeskattningen
            avskaffas.
          </note>
          <note>
            Energislag som biobränsle, vind och sol måste vara skattefria.
            Reglerna för den energiintensiva industrin måste förändras och
            stimulera effektiviseringar och hushållning.
          </note>
          <note>
            Det är också viktigt att ekonomiska resurser skapas som gör det
            möjligt för enskilda företag, kommuner etc. att genomföra investeringar
            som ett led i en omställning av energisystemet.
          </note>
          <note>
            Fru talman! Det finns, som jag sade inledningsvis, ingen regeringsföreträdare
            med i debatten i dag.
          </note>
          <note>
            Jag vill ändå till dem som är anhängare av en föråldrad, storskalig
            energimarknad ställa ett par frågor.
          </note>
          <note>
            Varför vill inte ni ge framtidens energikällor en chans? Är det
            så att ni tror att de nuvarande generationerna är de sista?
          </note>
          <note type="speaker">
            Anf. 91 ANNIKA ÅHNBERG (v):
          </note>
          <note>
            Fru talman! I samma stund som vi står här och diskuterar energipolitik
            inleds överläggningarna mellan regeringen, centern och folkpartiet
            kring energipolitiken. Det tycker jag är ett slående exempel på
            hur riksdagens roll i de politiska processerna reduceras, och
            hur viktiga politiska diskussioner förs bort från offentligheten
            till slutna rum.
          </note>
          <note>
            Jag hade faktiskt väntat mig någonting annat. Jag hade väntat
            mig att alla partier skulle bjudas in till diskussion, att problemen
            skulle redovisas, att man skulle lyssna till förslagen på alternativa
            vägar och sedan låta de fortsatta diskussionerna utvisa vilka
            möjligheter till lösningar man kunde se.
          </note>
          <note>
            Regeringens tillvägagångssätt är ett helt annat.
          </note>
          <note>
            Mest påminner det om de trevande amorösa försöken i skolan. Man
            skickade en liten lapp till den utvalde -- i det här fallet Westerberg
            och
          </note>
          <note>
            Johansson -- med frågan: Har jag chans på dig? Och sedan försöker
            man tolka reaktionerna. Fast här är det inte bara resten av klassen
            utan ett helt land som försatts på åskådarplats och som skall
            försöka tolka de minst sagt oklara signalerna.
          </note>
          <note>
            -- Ja men titta, nu säger han att år 2010 står fast!
          </note>
          <note>
            -- Men här står att han har sagt att det kan ruckas på!
          </note>
          <note>
            Jag tycker att det är oerhört nonchalant, inte bara mot de partier
            som lämnas utanför dessa överläggningar. Det är oerhört nonchalant
            mot alla människor i detta land.
          </note>
          <note>
            Eftersom jag ändå är en obotlig optimist -- och det kanske man
            måste vara som aktiv politiker i Sverige i dag -- skall jag ändå
            ta detta tillfälle i akt att föra fram några synpunkter, som vi
            från vänsterpartiets sida tycker är viktiga i de pågående energipolitiska
            diskussionerna.
          </note>
          <note>
            Det är inte riksdagens uppgift att fastlägga en framtida energibalans
            i detalj. Det finns många realistiska scenarion som visar hur
            den framtida energibalansen skall se ut. Alternativen finns, fungerar
            och räcker. Men det är riksdagens uppgift att skapa ramarna, att
            se till att skatter, avgifter, prissättning och andra redskap
            bildar en helhet som styr till bättre resursanvändning och ekologisk
            hänsyn så att jorden förblir brukbar också för de kommande generationerna.
          </note>
          <note>
            I våras beslutade vi här i riksdagen om energimoms för fjärrvärmeverken
            fr.o.m. årsskiftet, om koldioxidskatt, om svavelskatt och kväveavgift.
          </note>
          <note>
            Bollar i luften är fortfarande biobränslesatsningen, uranskatt
            m.m. Energipolitiken är en enda röra. Vi måste få klarhet.
          </note>
          <note>
            Jag skall ta ett exempel. Fjärrvärmeverken som producerar värme
            kan också producera el. Med samma råvaruinsats får vi då mer energi.
            En konsekvent satsning på kraftvärme skulle kunna ge oss minst
            20 TWh el, kanske mer. Det är mellan en tredjedel och hälften
            av vad kärnkraftverken producerar i dag.
          </note>
          <note>
            Man skulle kunna basera detta på en ökad andel biobränslen och
            en minskad andel fossila bränslen.
          </note>
          <note>
            Men inte satsar energibolagen på kraftvärmeproduktion så länge
            signalerna är så oklara och så länge det fortfarande finns subventionerad
            kärnkraftel att köpa från
          </note>
          <note>
            Vattenfall.
          </note>
          <note>
            Jag vill också säga att det är starten på kärnkraftavvecklingen
            som är så oerhört betydelsefull. Först när en reaktor tagits ur
            drift är den nya vägen definitivt bekräftad.
          </note>
          <note>
            Vi kan ta bort en reaktor omedelbart och ytterligare en under
            1990-talet. Det kommande riksdagsbeslutet får inte som de tidigare
            inskränkas till att bli en viljeyttring. Det är lagstiftning och
            andra bindande beslut som behövs. Tillstånden för reaktorerna
            måste återkallas och ersättas med nya.
          </note>
          <note>
            Om och hur producenterna skall ersättas för avvecklingen måste
            också diskuteras, och fonderingen av medel för omhändertagande
            av kärnkraftens avfall måste justeras.
          </note>
          <note>
            Naturgasnätets tillväxt måste styras så att vissa områden reserveras
            för biobränslen. Naturgasen är visserligen bäst av de fossila
            bränslena, men det är ändå ett fossilt bränsle som bl.a. ger utsläpp
            av koldioxid.
          </note>
          <note>
            Det behövs en prissättning på elektricitet som återspeglar marginalkostnaderna.
            Det behövs en skatt på spillvärmen, och det behövs miljöavgifter
            på elproduktionen. Det behövs satsningar på effektivisering och
            besparing. Återinför t.ex. stödet till energirådgivarna.
          </note>
          <note>
            Det behövs normer för elförbrukningen på hushållsapparaterna.
            Vi måste komma bort från elvärmen i bostäder. Det är faktiskt
            en betydande del av kärnkraftselen som används för att värma bostäder.
          </note>
          <note>
            Vi måste satsa på utvecklingen av vågkraft och andra alternativ,
            inte bygga upp långsiktiga stödsystem, men se till att hjälpa
            alternativen över de tröskeleffekter som finns i en del fall.
          </note>
          <note>
            Fru talman! Det har alltid förvånat mig att förespråkare för
            marknadsekonomi också är anhängare av kärnkraft. Den förutsätter
            nämligen ett storskaligt, centraliserat planhushållningssystem.
            Den ger inte utrymme för flexibilitet när det gäller energiproduktionen.
            Det var ingen slump att det var omöjligt för just
          </note>
          <note>
            Thatcher i England att privatisera kärnkraften.
          </note>
          <note>
            Kärnkraftssamhället bygger dessutom på fortsatt energislöseri.
            Det går ut på att producera och konsumera mer och mer så att hjulen
            snurrar fortare och fortare. Människan reduceras till konsument.
          </note>
          <note>
            Kärnkraftsavvecklingen däremot innebär ett steg i en annan riktning.
            Många fler dras in i samhällsbygget. Människan växer och med framtidstro
            bygger hon ett miljömässigt och socialt hållbart samhälle.
          </note>
          <note>
            Fru talman! Den energipolitiska diskussionen handlar inte bara
            om att välja ett energisystem för de närmaste decennierna. Det
            handlar också om att välja framtid.
          </note>
          <note type="speaker">
            Anf. 92 GUNNAR HÖKMARK (m) replik:
          </note>
          <note>
            Fru talman! Jag tänker inte bemöta Annika
          </note>
          <note>
            Åhnberg i de olika trosvissa föreställningar hon demonstrerade
            här utan bara ställa en fråga när det gäller kärnkraften och marknaden.
            Är problemet det att man inte privatiserat de svenska kärnkraftverken?
            Det skulle vi ju lätt kunna komma överens om. Jag ställer den
            enkla frågan till
          </note>
          <note>
            Annika Åhnberg om hon är beredd att medverka till en lagstiftning
            som gör att vi kan få privata ägare till kärnkraftverken. Det
            löser kanske hennes ångest inför kärnkraften. I så fall kan vi
            kanske ta de första stegen redan om något år.
          </note>
          <note type="speaker">
            Anf. 93 ANNIKA ÅHNBERG (v) replik:
          </note>
          <note>
            Fru talman! Jag är beredd att omedelbart bidra till en lagstiftning
            som gör att vi kan avveckla kärnkraften. Den är nämligen precis
            lika farlig vare sig den är privatägd eller samhällsägd. Jag bara
            påpekade för Gunnar Hökmark att om man förespråkar marknadsekonomi
            är det märkligt att man, när det gäller energisystem, förespråkar
            en energi som det är totalt omöjligt att tillämpa marknadsekonomin
            på. Det skulle vara intressant om Gunnar Hökmark försökte besvara
            den frågan i stället för att slingra sig.
          </note>
          <note type="speaker">
            Anf. 94 GUNNAR HÖKMARK (m) replik:
          </note>
          <note>
            Fru talman! Om problemet, enligt Annika
          </note>
          <note>
            Åhnbergs uppfattning, bara är att kärnkraften ändå skulle kunna
            gå att få privat ägare till så är jag helt övertygad om att verkligheten
            skulle ge henne fel åter och åter omigen. Den engelska situationen
            är en annan. Men den kärnkraft som vi talar om i den här kammaren
            är de tolv kärnreaktorer vi har i
          </note>
          <note>
            Sverige. Där finns säkerligen inga som helst problem. Det var
            t.o.m. till för några år sedan en del av dem som var i privat
            ägo. Men folkomröstningens linje två krävde att man skulle föra
            över dem till samhällets ägo. Är det detta som gör att Annika
            Åhnberg tror att inte kärnkraften är ekonomiskt bärkraftig, att
            den inte går att ha i privat ägo? Då har hon djupt fel och det
            var detta som jag ville påpeka med min enkla fråga.
          </note>
          <note type="speaker">
            Anf. 95 ANNIKA ÅHNBERG (v) replik:
          </note>
          <note>
            Fru talman! Utvecklingen i England visar ju på ett ganska tydligt
            sätt att när man försöker privatisera kärnkraften är det ingen
            som är intresserad.
          </note>
          <note>
            Jag ville med mitt påpekande framhålla att de som förespråkar
            marknadsekonomi talar så mycket om hur marknadsekonomin stimulerar
            konkurrensen, hur den ökar flexibiliteten osv., men verkligheten
            talar ett helt annat språk, därför att det energisystem som kärnkraften
            innebär bygger på något helt annat. Det dödar all kreativitet
            och tar bort alla möjligheter till flexibilitet i energisystemet.
            Det är i stället förenligt med en hårt centraliserad planhushållning,
            precis det som marknadsförespråkarna säger att de inte vill ha.
          </note>
          <note type="speaker">
            Anf. 96 LARS NORBERG (mp):
          </note>
          <note>
            Fru talman! Jag vill börja med att instämma i
          </note>
          <note>
            Gunnar Hökmarks och Annika Åhnbergs kritik av regeringens pinsamma
            frånvaro och inte bara här i kammaren utan jag vågar påstå totalt
            i energipolitiken. I övrigt vill jag gärna motsäga
          </note>
          <note>
            Gunnar Hökmark på praktiskt taget varje punkt i hans anförande.
            Tyvärr tillåter inte tiden allt vad jag i det fallet skulle vilja
            anföra utan jag vill börja med vad regeringen har sagt.
          </note>
          <note>
            Statsminister Ingvar Carlsson har sagt:
          </note>
          <note>
            ''Kärnkraften hör inte hemma i ett civiliserat samhälle.'' När
            han ger upp det alltför blygsamma målet att starta kärnkraftsavvecklingen
            år 1995
          </note>
          <note>
            frågar man sig om statsministern verkligen är så angelägen om
            civilisationen. I själva verket kunde vi stoppa en reaktor i år
            utan allvarliga konsekvenser för energiförsörjningen. Det borde
            vara klart för varje tänkande människa att det är allra lättast
            att stoppa den första reaktorn. När man kommer fram till de sista
            krävs betydligt mer energiska åtgärder.
          </note>
          <note>
            År 2010 skall dock enligt Ingvar Carlsson oåterkalleligen all
            kärnkraft vara avskaffad. Det hörde vi i regeringsförklaringen
            och i partiledardebatten. Vi skall äntligen få ett civiliserat
            samhälle -- om man nu kan lita på sådan löften. Vi har blivit
            vana vid löftesbrott från det hållet.
          </note>
          <note>
            Men regeringens trovärdighet i energifrågan har inte mindre skadats
            av den brist på handlingskraft som präglat hela 80-talet och som
            gör kärnkraftsavvecklingen svårare än nödvändigt.
          </note>
          <note>
            Otillräcklig satsning på energihushållning och effektivitet.
            Otillräcklig satsning på inhemsk förnybar energi. Man har försummat
            att använda priset som instrument i energipolitiken.
          </note>
          <note>
            Men låt oss nu se framåt. I partiledardebatten förra veckan sade
            Olof Johansson att det behövs både mål och medel i energipolitiken.
            ''Mål, när de uttrycks som årtal utan medel, är förödande för
            den politiska trovärdigheten'', sade han.
          </note>
          <note>
            Miljöpartiet instämmer livligt. Dess värre måste vi konstatera
            att Olof Johanssons uttalande blir en bumerang mot centern. Centern
            har inte i sina energimotioner vare sig definierat när kärnkraften
            skall vara avvecklad eller vilka medel som skall användas för
            att komma dit. När det gäller koldioxidtaket är det lika illa.
            Det framgår av den debatt om bensinskatten som har förts i dag.
          </note>
          <note>
            Samma sak gäller moderaterna och folkpartiet.
          </note>
          <note>
            Beslutet från 1988 om koldioxidtaket kommer kanske att hålla
            i år, men om så sker är det inte de borgerliga partiernas eller
            regeringens förtjänst, utan Saddam Husseins.
          </note>
          <note>
            Dessutom är det ju så att ett koldioxidtak inte räcker. En ansvarsfull
            och solidarisk energi- och miljöpolitik kräver att Sverige drastiskt
            minskar sina utsläpp av alla växthusgaser. Samma sak gäller vår
            totala energiförbrukning.
          </note>
          <note>
            Brundtlandkommissionen anger att industriländerna måste skära
            ned sin energiförbrukning med minst 50 %. Birgitta Dahl har flera
            gånger instämt i detta, men är det socialdemokratisk politik?
            I så fall, hur skall det omsättas i praktisk handling?
          </note>
          <note>
            Energipolitiken befinner sig i en gråzon där ingen talar klartext
            och ingen presenterar konkreta program. Det är kanske typiskt
            för de grå partierna, moderaterna, folkpartiet och socialdemokraterna,
            som alltmer utvecklas till ett samlat grått block i politiken.
          </note>
          <note>
            Vi i miljöpartiet har ensamma försökt göra det som
          </note>
          <note>
            Olof Johansson talar om, fastställa både mål och medel.
          </note>
          <note>
            Vi kräver en kärnkraftsavveckling på tre år.
          </note>
          <note>
            Vi kräver att koldioxidutsläppen från fossila bränslen skall
            reduceras med 85 % på 25 år.
          </note>
          <note>
            Vi kräver att energiförbrukningen skall reduceras med 2 % per
            år, vilket innebär en halvering på 35
          </note>
          <note>
            år.
          </note>
          <note>
            Vi har också angivit medel för denna politik i form av förslag
            till skatter, investeringsbidrag och åtgärder för effektivare
            energianvändning.
          </note>
          <note>
            Vi har också föreslagit en lag som förbjuder uppförandet av nya
            anläggningar som använder fossila bränslen. De grå partierna är
            beredda att låta Sverige bygga fast sig i ett nytt beroende av
            ett fossilt bränsle, fossilgasen, vilket lär komma att kosta 32
            miljarder kronor. Pengar som kunde användas till att satsa på
            inhemsk energi och hushållning. Pengar kan som bekant bara användas
            en gång. Det gäller även 32 miljarder.
          </note>
          <note>
            Vi är medvetna om att det i dag saknas majoritet för en kärnkraftsavveckling
            på tre år, och vi kommer givetvis att stödja varje förslag som
            innebär att avvecklingen kommer i gång inom rimlig tid, precis
            som Annika Åhnberg sade. Det är en trovärdighet att man verkligen
            vill göra något. Vi vill dock varna de grå partierna. En treårig
            avveckling kan aktualiseras förr än ni anar, det bestämmer inte
            ni.
          </note>
          <note>
            Det bestämmer den reaktor som behagar totalhaverera inom eller
            nära landets gränser med stora utsläpp som följd. Då kommer kravet
            mycket snabbt.
          </note>
          <note>
            Fru talman! Det här är en sammanfattning på en energipolitik
            som jag vill grunda på miljöpartiets fyra solidaritetskrav. Tyvärr
            är vi än så länge ensamma om dem.
          </note>
          <note type="speaker">
            Anf. 97 ROLAND LARSSON (c) replik:
          </note>
          <note>
            Fru talman! Lars Norberg måste ha läst på dåligt vad centern
            har skrivit i frågan om avveckling av kärnkraften och när det
            gäller förnyelse av energisystemet. Det förvånar mig lite grand,
            eftersom det mesta som miljöpartiet skriver på detta område är
            ett plagiat av centerns nuvarande och tidigare politik.
          </note>
          <note>
            Men jag tycker inte det finns skäl att vi som står på samma sida
            när det gäller kärnkraftsavvecklingen, skall diskutera den här
            saken för mycket. Jag delar nämligen den uppfattning som framfördes
            av både Lars Norberg och Annika Åhnberg, att det är mycket viktigt
            att det första kärnkraftverket avvecklas snarast möjligt. Det
            är den viktigaste signalen som energimarknaden och energimarknadens
            aktörer kan få för att förstå att det nu verkligen är fråga om
            en reell omställning av energisystemet.
          </note>
          <note type="speaker">
            Anf. 98 LARS NORBERG (mp) replik:
          </note>
          <note>
            Fru talman! Jag har förgäves letat efter ett årtal som visar
            när enligt centerns mening kärnkraften skall vara avvecklad. Jag
            har icke hittat detta årtal.
          </note>
          <note>
            Kanske Roland Larsson kan upplysa mig?
          </note>
          <note type="speaker">
            Anf. 99 ROLAND LARSSON (c) replik:
          </note>
          <note>
            Fru talman! Jag lovar att jag innan jag går härifrån skall överlämna
            den rapport jag har här till Lars
          </note>
          <note>
            Norberg. Då kan han läsa den och på så sätt få den bekräftelse
            han vill ha.
          </note>
          <note type="speaker">
            Anf. 100 LARS NORBERG (mp) replik:
          </note>
          <note>
            Fru talman! Jag tycker att Roland Larsson kunde ange årtalet
            här och nu i kammaren, så slipper jag leta efter det i en lång
            rapport. Jag antar att Roland
          </note>
          <note>
            Larsson känner till rapporten så pass väl att han kan tala om
            vilket årtal det är.
          </note>
          <note>
            Förste vice talmannen anmälde att Roland Larsson anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 101 GÖRAN MAGNUSSON (s):
          </note>
          <note>
            Fru talman! Grunden för energipolitiken är naturligtvis folkomröstningsresultatet.
          </note>
          <note>
            Energipolitiken skall medverka till välfärd och trygghet i Sverige.
            Genom en säker tillförsel av energi får vi möjligheter att nå
            målen om social och ekonomisk utveckling, full sysselsättning
            och en rättvis fördelning av välfärden. Energipolitiken skall
            också utformas med utgångspunkt i vad natur och miljö tål.
          </note>
          <note>
            Den socialdemokratiska partikongressen slog fast att all kärnkraft
            skall vara avvecklad år 2010. Den skall ersättas dels av varaktiga,
            helst inhemska och förnybara energikällor, dels genom en effektivare
            energianvändning. Avvecklingen måste påbörjas i sådan tid att
            denna genomgripande omställning av energisystemet kan ske utan
            allvarliga störningar.
          </note>
          <note>
            För att omställningen skall kunna förenas med de uppställda målen,
            måste bl.a. följande krav ställas:
          </note>
          <note>
            -- Tillgången till energi skall tryggas. Det är särskilt viktigt
            att tillräcklig mängd el kan levereras och att leverans sker vid
            rätt tidpunkt.
          </note>
          <note>
            -- Basindustrin skall garanteras rimliga konkurrensvillkor.
          </note>
          <note>
            -- Utsläppen av försurande ämnen som kväveoxider och svaveloxider
            skall minska ytterligare.
          </note>
          <note>
            -- Utsläppen av ämnen som kan påverka klimatet skall minska ytterligare.
          </note>
          <note>
            -- Outbyggda älvar skall skyddas enligt riksdagens beslut.
          </note>
          <note>
            I hela vårt samhälle pågår redan ett intensivt arbete med denna
            omställning. Jag vill peka på några punkter.
          </note>
          <note>
            Det är för det första fråga om en effektivisering och intensifiering
            av hushållningen. En effektivare användning av energin är ett
            mål i sig om vi skall kunna minska resursslöseriet, ett medel
            för att minska påfrestningarna på miljön och ett medel för att
            minska de kostnader som kärnkraftsavvecklingen kommer att medföra.
          </note>
          <note>
            Alla, både naturen och vi människor, tjänar på en effektivare
            elanvändning. Om vi kan undvika att göra dyra investeringar i
            nya kraftproducerande anläggningar minskar risken för prishöjningar
            på el, och därmed blir kostnaden lägre för användarna, vare sig
            dessa är hushåll eller företag.
          </note>
          <note>
            Hushållningsprogrammet startade år 1988. I det ingår bl.a. stöd
            för upphandling av eleffektiv teknik. Energiteknikfonden skall
            stödja framtagandet av prototyp och demonstrationsanläggningar,
            dvs. bekosta insatser mellan forskningsstadiet och en kommersiell
            introduktion. Fonden tillförs medel genom en avgift på 10 kr.
            per kubikmeter olja. Den uppgår nu till knappt 500 milj. kr.,
            och av dessa har ca 300
          </note>
          <note>
            miljoner reserverats för olika projekt.
          </note>
          <note>
            Sparpotentialen har bedömts till 10--15 TWh fram till mitten
            av 90-talet.
          </note>
          <note>
            Vi anser för det andra att el i första hand skall användas för
            elspecifika ändamål.
          </note>
          <note>
            För det tredje måste ny elproduktion byggas.
          </note>
          <note>
            Kraftvärmen, som är ett effektivt sätt att producera el, skall
            byggas ut. Man bedömer att den totala potentialen rör sig om 15--25
            TWh el. För detta ändamål har under en treårsperiod avsatts ca
            430
          </note>
          <note>
            milj. kr.
          </note>
          <note>
            De nuvarande beskattningsreglerna missgynnar kraftvärme baserad
            på fossila bränslen jämfört med kondenskraftverk. Effekten av
            detta förstärks när koldioxidskatten införs vid årsskiftet. Därför
            är det nödvändigt att den aviserade översynen av dessa frågor
            i departementet sker mycket snabbt.
          </note>
          <note>
            För att klara försörjningen skall också naturgas introduceras.
            I detta projekt deltar kommunerna, bl.a. genom Mellansvenska naturgaskonsortiet,
            som nu skall köpa aktier i Swedegas. Utbyggnaden av ett stomnät
            för gas skall naturligtvis också ske.
          </note>
          <note>
            Biobränslena skall spela en viktigare roll, och i beslutet om
            en ny jordbrukspolitik ingår en satsning på 3 miljarder kronor
            på energigrödor.
          </note>
          <note>
            Regeringen har aviserat en femårig satsning på 500
          </note>
          <note>
            milj.kr. per år under 90-talet för en miljöanpassad energiteknik,
            där energigrödor har en framträdande roll.
          </note>
          <note>
            Det statliga vindkraftsprogrammet har pågått sedan 1975. Vindkraftsutredningen
            har kartlagt utbyggnadsmöjligheter för 5--10 TWh på land och
          </note>
          <note>
            20 TWh till sjöss.
          </note>
          <note>
            Det förekommer också omfattande satsningar på forskningsverksamhet.
          </note>
          <note>
            Fru talman! Jag vill också beröra frågan om energi och miljö.
            Energisystemets påverkan på miljön har minskat under de gångna
            10--15 åren.
          </note>
          <note>
            Utbyggnaden av fjärrvärme har bidragit till detta och medfört
            en förbättrad lokal luftmiljö. Också försurningen förorsakad av
            förbränningsanläggningar har minskat. Detta har skett genom bättre
            rening och genom en minskad svavelhalt i oljan.
          </note>
          <note>
            Regeringen tar nu ytterligare ett steg mot en miljöförbättring
            genom att den 1 juli 1992 införa en miljöavgift på 40 kr. per
            kilo utsläpp av kväveoxider från de största värmepannorna. Avgiften
            beräknas medföra en minskning av utsläppen med 27 000 ton per
            år.
          </note>
          <note>
            Omställningen av energipolitiken förutsätter ett långsiktigt
            hållbart beslut. Beslutet måste vara sådant att trovärdighet om
            kärnkraftens avveckling kan uppnås. Ett sådant beslut uppnås bäst
            genom en bred parlamentarisk uppgörelse mellan flera partier.
            Då håller beslutet över olika valresultat och genom tillfälliga
            opinionssvängningar. Därför har den socialdemokratiska partikongressen
            givit partistyrelsen och riksdagsgruppen i uppdrag att söka träffa
            en bred parlamentarisk uppgörelse om energipolitiken.
          </note>
          <note>
            Jag vill till sist tillägga att den hittillsvarande debatten
            under energiavsnittet med all tydlighet har visat på den splittring
            som råder mellan de olika partierna i energipolitiken. Därför
            är det socialdemokratiska initiativet till breda överläggningar
            och en uppgörelse av största vikt för att vi i Sverige skall få
            en bra energipolitik för framtiden.
          </note>
          <note type="speaker">
            Anf. 102 GUNNAR HÖKMARK (m)
          </note>
          <note>
            replik:
          </note>
          <note>
            Fru talman! Jag misstänker att Göran Magnusson har varit frånvarande
            från kammaren under ett arbetsplenum utan att kvitta ut sig eller
            förlorat någon intern tävling i riksdagsgruppen och att detta
            har lett till att han har fått bestraffningen att här framträda
            för att företräda en energipolitik som nu faktiskt bara blev en
            symbol, eftersom socialdemokratin inte har någon energipolitik.
            Det är i energipolitiken fråga om en lång rad olika förhoppningar
            och målsättningar men över huvud taget en frånvaro av faktiska
            inslag.
          </note>
          <note>
            Jag skulle för det första vilja be Göran Magnusson att akta sig
            för att tala så mycket om splittringen i energipolitiken. Det
            som skiljer Göran
          </note>
          <note>
            Magnussons socialdemokratiska parti från mitt moderata är nämligen
            att vi vet vad vi vill i energipolitiken, men ni vet det inte.
          </note>
          <note>
            I övrigt är vi, liksom ni, beroende av att samverka med andra
            för att i denna kammare få parlamentariskt underlag för politiken.
          </note>
          <note>
            För det andra vill jag fråga: Vad vill ni, eller i varje fall
            Göran Magnusson, i energipolitiken? El 90-
          </note>
          <note>
            utredningen visade på att man, om man skall ha rimliga elpriser,
            för att ersätta kärnkraften måste bygga ut den fossila naturgasen
            motsvarande 60
          </note>
          <note>
            TWh, vilket skulle innebära en ökning av koldioxidutsläppen med
            50 %. Är socialdemokraterna beredda att göra denna utbyggnad?
          </note>
          <note>
            Fru talman! El 90-utredningen pekade också på att man förutom
            detta skulle behöva en utbyggnad av de fyra orörda älvarna. Är
            det socialdemokratisk energipolitik att de orörda och i dag skyddade
            älvarna skall byggas ut? Och är det socialdemokratins uppfattning
            att energipolitiken skall ta hänsyn till koldioxidtaket?
          </note>
          <note>
            I El 90-utredningen förespråkade man också en utbyggnad av vindkraften.
            Det ger ett mycket marginellt tillskott, men det skulle kräva
            15 000
          </note>
          <note>
            vindkraftverk längs 70 mil av den svenska kusten.
          </note>
          <note>
            Är det detta som är socialdemokratisk energipolitik?
          </note>
          <note>
            När väl förhoppningarna och den allmänna målsättningen om att
            eftersträva positiva konsekvenser och inte negativa konsekvenser
            har skalats bort från Göran Magnussons anförande och regeringens
            energipolitik, kan man konstatera att det finns ett vakuum. Men
            nu finns möjlighet att ge besked på de konkreta frågor som jag
            ställt och också i frågan om det är regeringens vilja och avsikt
            att i mitten av 90-talet avveckla kärnkraftverk med de konsekvenser
            det får för miljö och elpriser.
          </note>
          <note type="speaker">
            Anf. 103 ANNIKA ÅHNBERG (v) replik:
          </note>
          <note>
            Fru talman! Om jag hade hört Göran Magnussons anförande för tio
            år sedan hade jag ansett att även om det inte var det allra bästa
            så var det ändå ett förhållandevis bra anförande om den framtida
            energipolitiken. Men det är ju tio år för sent! I stort sett varenda
            sak som Göran Magnusson nämner är sådant som påbörjats eller påbörjas
            nu, dvs. år
          </note>
          <note>
            1988, 1989 eller 1990. Det skulle ha kommit för tio år sedan.
            Jag förstår inte hur Göran Magnusson kan stå här och slå sig för
            det kollektiva socialdemokratiska bröstet och berömma sig av en
            energipolitik som är så fullkomligt hopplös när det gäller att
            skapa ett hållbart energisystem för framtiden.
          </note>
          <note>
            Göran Magnusson nämner att kraftvärmen missgynnas och att regeringen
            nu måste skynda sig att göra någonting åt det. Men det har vi
            ju vetat hela tiden! Det är ju bedrövligt! För bara några dagar
            sedan kom ett pressmeddelande från industridepartementet: Oj då,
            nu har vi kommit på att vid årsskiftet -- när fjärrvärmen också
            skall beläggas med energimoms -- kommer det att bli problem för
            fjärrvärmen och för kraftvärmen. Är det dags att komma på det
            nu? Det är fullkomligt upprörande.
          </note>
          <note>
            Ni har försatt er i en situation där ni inte kan reda ut energipolitiken.
            Det är ju därför som ni kallar till dessa överläggningar. Detta
            berör inte Göran
          </note>
          <note>
            Magnusson med ett ord! Han står där och redogör för den här halvdana
            energipolitiken som om allting vore hur bra som helst och det
            bara var att lunka på. Sedan har han mage att säga att det behövs
            en bred parlamentarisk uppgörelse. Men varför har ni då tagit
            på er rollen att försöka jämka ihop centern och folkpartiet? Det
            är ju en omöjlig uppgift om det inte är så att ni nöjer er med
            en fullkomligt urvattnad uppgörelse som är lika hopplöst oanvändbar
            som den energipolitik vi har nu.
          </note>
          <note>
            Om ni hade vänt er till de partier som står för en kärnkraftsavveckling
            hade ni haft bredaste tänkbara parlamentariska bas, och en hållbar
            bas för framtiden. Denna majoritet har funnits i riksdagen sedan
            år 1980.
          </note>
          <note>
            Detta är obegripligt. Jag tycker att Göran
          </note>
          <note>
            Magnusson skall förklara varför socialdemokraterna beter sig
            på det här sättet.
          </note>
          <note type="speaker">
            Anf. 104 LARS NORBERG (mp) replik:
          </note>
          <note>
            Fru talman! Jag ställde i mitt anförande en fråga om socialdemokratin
            möjligtvis tagit intryck av vad förra energiministern, nuvarande
            miljöministern,
          </note>
          <note>
            Birgitta Dahl sagt om att vi skall halvera vår energianvändning
            här i Sverige. I Danmark har man som bekant gått in för att beträda
            den vägen genom att enligt folketingsbeslut minska sin energianvändning
            med 1 % per år. Hur är det egentligen? Är det bara Birgitta Dahls
            privata tyckande, eller finns det från socialdemokratiskt håll
            några som helst planer på att minska den totala energianvändningen?
          </note>
          <note>
            När det gäller kraftvärmen så säger Göran
          </note>
          <note>
            Magnusson att skall man satsa på den. Det är mycket märkligt
            att man då accepterar att det införs moms på kraftvärme. Jag har
            träffat företrädare för den industrin som konstaterat att det
            blir helt omöjligt att bygga ut kraftvärmen. Skall man dessutom
            använda något bränsle, blir olja det billigaste. Miljöpartiet
            har föreslagit att man i första hand skall ta bort momsen på de
            inhemska bränslena så att man ger den inhemska energin en chans.
          </note>
          <note>
            Göran Magnusson vill bygga ut naturgasnätet. Jag vill då erinra
            om vad jag tidigare sade: Skall vi satsa på ett nytt fossilt bränsle?
            Man kan bara använda pengar en gång. De pengar som vi lägger ner
            på att bygga ut och bygga oss fast vid en ny fossilbränsleanvändning,
            de pengarna tar vi från alternativen och ingen annanstans.
          </note>
          <note>
            När det gäller den breda parlamentariska uppslutningen instämmer
            jag livligt i det Annika
          </note>
          <note>
            Åhnberg nyss sade.
          </note>
          <note>
            Beträffande kärnkraften vill jag slutligen säga att kärnkraften
            inte är någon lösning. Föreställningen att kärnkraften på något
            sätt skulle kunna rädda oss i miljöfrågorna är felaktig. Skulle
            man ersätta större delen av de fossila bränslena i världen med
            kärnkraft, skulle kärnkraftsutbyggnaden behöva femtondubblas,
            vilket förmodligen snart skulle komma att leda till haverier av
            det slag som gör att hela programmet stannar.
          </note>
          <note>
            Skulle inte denna våldsamma satsning mot förmodan leda till haverier,
            skulle den leda till att uranenergin tar slut på något årtionde.
            Kärnkraften är ingen lösning utan bara ett hot från urangruvan
            ända till slutförvaringen.
          </note>
          <note type="speaker">
            Anf. 105 ROLAND LARSSON (c) replik:
          </note>
          <note>
            Fru talman! Den som lyssnar på Göran Magnusson skulle kunna få
            intrycket att den socialdemokratiska regeringen har gjort väldigt
            många saker för att förbereda en omställning av energisystemet.
            Det intrycket kan man lätt få om man lyssnar utan att göra alltför
            inträngande analyser. I så fall måste vän av ordning fråga sig
            hur det kan komma sig att socialdemokraterna inte är beredda att
            omedelbart avveckla det första kärnkraftverket. Har man gjort
            så pass mycket som
          </note>
          <note>
            Göran Magnusson påstår att man gjort borde ju det inte vara några
            större svårigheter, eller hur? Ändå är regeringen beredd att dra
            på beslutet om startidpunkt. Det har man i varje fall gett uttryck
            för senast.
          </note>
          <note>
            Nej, fru talman, sanningen är den att det som
          </note>
          <note>
            Göran Magnusson nämner här som stora satsningar i pengar och
            resurser räknat är peanuts i förhållande till de stora insatser
            och investeringar som har gjorts för att hålla de döende kärnkraftverken
            vid liv några år till.
          </note>
          <note type="speaker">
            Anf. 106 SÖREN NORRBY (fp) replik:
          </note>
          <note>
            Fru talman! Göran Magnusson gjorde en lång och innehållsrik uppräkning
            av vad den socialdemokratiska regeringen har gjort i utvecklingen
            av energipolitiken. På sluttampen sade han att han också ville
            beröra miljö och energi.
          </note>
          <note>
            Det är ju där man skall börja, eftersom konflikten mellan miljökraven
            och energihushållningskraven är de mest grundläggande. Först skall
            man ta upp miljöaspekten, sedan kan man börja räkna upp vad man
            har gjort.
          </note>
          <note>
            Göran Magnusson pekar på splittringen mellan partier. Den innebär
            ju en öppen redovisning av de alternativa handlingslinjer som
            drivs av olika partier. En splittring inom ett parti leder ofta
            inte till samma öppna redovisning av meningsmotsättningar. Åtminstone
            har det inte tidigare varit fallet med socialdemokraterna, men
            det har ju inträffat förändringar på senare tid.
          </note>
          <note>
            Jag noterar med tillfredsställelse vad som står på s. 36 i propositionen
            om den ekonomiska politiken på medellång sikt, där regeringen
            nu tar bestämt avstånd från den s.k. genomsnittsprissättningen,
            som har varit ute och åkt litet grand i debatten om el. Det är
            så att man, fru talman, nästan får tårar i ögonen som gammal anhängare
            av marknadsekonomi när man läser om en fungerande energimarknad,
            marknadens villkor, samhällsekonomiskt rationellt sätt, marknadsprissättning
            och liknande. Det känns skönt att en omvändelse har kommit.
          </note>
          <note>
            Men om man läser en annan proposition som regeringen har lämnat
            från sig och som handlar om allmän energiskatt m.m. ser man att
            oljeprodukter som tillhandahålls i särskild förpackning om högst
          </note>
          <note>
            5 liter skall undantas från energiskatt. Om man tillhandahåller
            oljeprodukterna i små engångsförpackningar skall de inte energibeskattas.
          </note>
          <note>
            Av den här propositionen framgår att den recirkulerade bensingasen
            som vi i dag vill ta hand om på olika sätt i bensindistributionssystemet
            fortfarande skall dubbelbeskattas. I den uppstädning som Göran
            Magnusson nu talar om bör man passa på att städa upp i den proposition
            som regeringen just har lagt fram om vissa ändringar i energiskatten.
          </note>
          <note type="speaker">
            Anf. 107 GÖRAN MAGNUSSON (s) replik:
          </note>
          <note>
            Fru talman! Jag har fått en mängd frågor och hört en rad påståenden
            men har kort tid till mitt förfogande. Jag skall använda en del
            av den tiden till att kommentera inledningen av Gunnar
          </note>
          <note>
            Hökmarks anförande. Han ansåg att jag nog betett mig på ett sådant
            sätt att jag behövde delta i den här debatten. Jag vill gärna
            säga att jag anmält mig till debatten av intresse för energifrågorna.
            Jag har kanske inte varit så länge i riksdagen och tror fortfarande
            på att det skall gå att föra en debatt.
          </note>
          <note>
            Men jag kan inte påstå att Gunnar Hökmark med sitt inlägg med
            gliringar och nedsättande omdömen inbjuder till debatt eller överläggning.
            Jag tycker att den typen av debatt är utomordentligt trist.
          </note>
          <note>
            Jag har försökt att redovisa i mitt inlägg den socialdemokratiska
            politiken för att åstadkomma en bred lösning av energifrågorna.
            Jag kan erinra om att folkomröstningen 1980 dels var ett resultat
            av kärnkraftsolyckan i USA, dels ett resultat av en flerårig splittring
            inom de olika borgerliga regeringarna och mellan de borgerliga
            regeringar som då ägnade sig åt energipolitiken.
          </note>
          <note>
            Den kraftiga polarisering som råder i energifrågan utgör en svårighet
            att skapa en långsiktig fast grund för energipolitiken. Jag är
            inte mannen att göra någon värdering av vilka partier som har
            blivit inbjudna till överläggningarna. Men de inlägg som har gjorts
            från Annika Åhnberg och Lars Norberg inbjuder inte precis till
            försök att åstadkomma en bred lösning. Ett tidsvillkor är tre
            år. Roland
          </note>
          <note>
            Larsson, centern vill att avvecklingen skall ske alldeles omedelbart.
            Jag vet inte riktigt vad Annika
          </note>
          <note>
            Åhnberg vill, men det är möjligt att de också vill att det skall
            ske alldeles omedelbart.
          </note>
          <note>
            Gunnar Hökmark gör det lätt för sig. Han läser upp sin läxa enligt
            formuläret och tar som vanligt när det gäller moderaterna inte
            något större ansvar för den samlade politiken. Han driver den
            moderata politiken, och sedan får de andra partierna se till att
            det fattas ett beslut i riksdagen.
          </note>
          <note type="speaker">
            Anf. 108 GUNNAR HÖKMARK (m)
          </note>
          <note>
            replik:
          </note>
          <note>
            Fru talman! Min ironi mot Göran Magnusson var inte menad att
            göra honom så ledsen, snarare att belysa att han inte redovisade
            någon annan socialdemokratisk energipolitik än allmänt välvilliga
            och vällovliga målsättningar om det ena eller det andra. För att
            ge Göran Magnusson möjlighet att konkretisera den socialdemokratiska
            energipolitiken ställde jag frågor om man är beredd att bygga
            ut de orörda älvarna, om man är beredd att ersätta kärnkraften
            med upp till 60 TWh fossileldad elkraft, och när det gäller avgörande
            brytpunkter om man är beredd att börja avveckla kärnkraften redan
            under 90-talet med sikte att det skall vara slutavvecklat år 2010.
          </note>
          <note>
            Det är inget ohemult krav att ställa den typen av frågor. Det
            är det som är förutsättningen för att man skall kunna ha en fast
            energipolitik, dvs. att de olika aktörerna inom energipolitiken
            vet vad de vill. Men inom socialdemokratin vet man icke vad man
            vill. Därför hoppas man kunna lösa sina interna problem i förhandlingar
            med andra. Det får som konsekvens en energipolitik som kommer
            att vara lika dålig vad gäller trovärdighet som under
          </note>
          <note>
            80-talet.
          </note>
          <note>
            Låt mig sluta med att diskutera frågan om ansvar.
          </note>
          <note>
            Att ta ansvar för landets ekonomi och framtida energiförsörjning
            måste bygga på att man intar en ståndpunkt som man vågar stå för
            och inte smiter undan i slutna rum för att förhandla med andra.
          </note>
          <note>
            Under 80-talet har ni socialdemokrater bluffat det svenska samhället
            med hjälp av uttryck som oåterkalleligt och kompromisslöst och
            gett sken av att ni hade en energipolitik. Den har varit föga
            betrodd och har haft en mycket låg trovärdighet. Ni har skadat
            landet genom att inget har hänt på energimarknaden och på grund
            av en bristande trovärdighet vad gäller den framtida svenska energiförsörjningen.
            Ni har skadat landet på ett sätt som är klart avläsbart när detgäller
            svensk industris inställning till investeringar i Sverige. Detta
            är icke att ta ansvar. Det är att fly sitt ansvar när man förhandlar
            i slutna rum utan att veta vad man själv vill.
          </note>
          <note>
            Vi moderater deklarerar klart och entydigt vår politik. Vi sade
            från början att 1995--1996 inte är förenligt med ett samhällsansvar.
            Det har nu sakta börjat gå upp även för er socialdemokrater. Ni
            tar icke ansvar för det kommande 90-talet så länge ni håller på
            med illusionsnummer som t.ex. 2010 och dessa slutna förhandlingar,
            där ni icke har deklarerat vad ni själva står för.
          </note>
          <note type="speaker">
            Anf. 109 ANNIKA ÅHNBERG (v) replik:
          </note>
          <note>
            Fru talman! Göran Magnusson kommenterade inte mina påståenden
            om att det var både oansvarigt och senkommet av regeringen att
            nu plötsligt upptäcka att det blir problem för kraftvärme- och
            fjärrvärmeproduktionen i och med att momsplikten införs från årsskiftet.
            Jag utgår därför från att han instämmer med mig.
          </note>
          <note>
            Man måste tänka litet grand över situationen runt om i landet.
            Hur ser det ut för de kommunala energibolagen, där man nu några
            månader före årsskiftet inte vet vilka kostnader man har att räkna
            med för nästa år, inte vet hur man skall sätta sina taxor? Det
            är fullkomligt oerhört att regeringen kan behandla hela landet
            på detta sätt!
          </note>
          <note>
            Göran Magnusson säger vidare: Att döma av inläggen här finns
            det inget utrymme för att diskutera med just oss i vänsterpartiet.
            Men ni diskuterar med centerpartiet, fastän de åtminstone i denna
            debatt är minst lika säkra på att det går att avveckla en reaktor.
            Det är vår uppfattning att det går att göra det. Varför skulle
            vi ändra oss? Att förhandla är alltid ett givande och ett tagande.
            Men ni har inte ens försökt att fråga oss vad vi är beredda att
            ge för att få något annat i stället. Ni har över huvud taget inte
            velat diskutera med oss.
          </note>
          <note>
            Ni säger att ni vill ha en bred parlamentarisk uppgörelse, och
            så försätter ni er i en situation där ni skall jämka ihop centern
            och folkpartiet, som inte själva på eget initiativ under hela
            80-talet har lyckats komma överens om energipolitiken. Det var
            det de borgerliga regeringarna hade sådana oerhörda problem med.
            Nu sätter ni er i den sitsen att ni skall jämka ihop dem för att
            få en bred parlamentarisk bas. Men denna breda bas finns redan.
            Det är ett fullkomligt obegripligt agerande från er sida. Jag
            tycker att man har rätt att kräva att ni klargör varför ni beter
            er på detta sätt i denna oerhört viktiga fråga.
          </note>
          <note type="speaker">
            Anf. 110 LARS NORBERG (mp) replik:
          </note>
          <note>
            Fru talman! Jag vill först säga något om de tre åren.
          </note>
          <note>
            Göran Magnusson lyssnade uppenbarligen inte på mitt första anförande.
            Jag sade att vi är medvetna om att det saknas en parlamentarisk
            majoritet för en kärnkraftsavveckling på tre år. Vi vet att det
            är ett ansträngande program. Men vi anser å andra sidan att det
            är moraliskt det enda försvarbara. Går det inte att finna en parlamentarisk
            väg att nå denna treåriga avveckling kommer vi att stödja varje
            förslag som får fart på avvecklingen, om det så bara gäller en
            reaktor till att börja med.
          </note>
          <note>
            Jag vill återigen fråga om
          </note>
          <note>
            Brundtlandkommissionens målsättning att minska energiförbrukningen
            i industrivärlden.
          </note>
          <note>
            Målsättningen är enligt kommissionen en halvering. Jag vill ge
            Göran Magnusson tipset att socialdemokratin är inställd på att
            röra sig i riktningen att minska den totala energianvändningen,
            så slipper han de bekymmer som Gunnar Hökmark talade om när man
            skall ständigt öka energianvändningen och därigenom riskera bryta
            igenom alla koldioxidtak, som naturligtvis oundvikligen blir fallet.
          </note>
          <note>
            Det är förvånansvärt att man säger sig vilja avveckla kärnkraften,
            medan man för en skattepolitik där priset på el är sådant att
            man uppmuntrar människor i dag till ökad elanvändning och bort
            från andra energikällor.
          </note>
          <note type="speaker">
            Anf. 111 ROLAND LARSSON (c) replik:
          </note>
          <note>
            Fru talman! För att inte Göran Magnusson eller någon annan skall
            sväva i tvivelsmål om var centern står i fråga om kärnkraftsavvecklingen
            vill jag säga att vår utgångspunkt är att kärnkraftsavvecklingen
            skall påbörjas så snart formella och tekniska förutsättningar
            föreligger och vara avslutad senast
          </note>
          <note>
            2010.
          </note>
          <note>
            Att jag här i denna debatt inte har invecklat mig onödigtvis
            i någon sifferexercis hänger samman med den enkla verkligheten,
            nämligen att man på rent naturvetenskapliga grunder kan fastslå
            att energisystemet förr eller senare om människan över huvud taget
            skall överleva och klara sig i framtiden måste ställas om. Det
            kan då vara ganska oegentligt att inveckla sig i årtal hit och
            dit, när man vet vilka stora saker för mänskligheten som står
            på spel när det gäller vår energiförsörjning.
          </note>
          <note>
            Fru talman! Vi kommer inte att klara vår miljö och överlevnadsfrågorna
            med mindre än att vi tar itu med problemet omedelbart, oavsett
            när det kan bli genomfört. Oavsett vilken uppfattning vi har i
            energifrågan är detta ett naturvetenskapligt faktum.
          </note>
          <note type="speaker">
            Anf. 112 GÖRAN MAGNUSSON (s) replik:
          </note>
          <note>
            Fru talman! Jag sade i mitt inledningsanförande att tillgången
            till energi skall tryggas och att det är särskilt viktigt att
            tillräcklig mängd el kan levereras och att leverans sker vid rätt
            tidpunkt. Det kan låta som självklarheter. Om man har utgångspunkten
            att sysselsättningen skall värnas och att man skall kunna klara
            verksamheten i olika industrier m.m.
          </note>
          <note>
            är det naturligtvis litet svårare att minska tillgången på el
            och ersätta den med annat än om man bortser, vilket uppenbarligen
            Lars Norberg och Annika
          </note>
          <note>
            Åhnberg gör, ifrån sysselsättningseffekter m.m.
          </note>
          <note>
            och endast har som huvudmål att avveckla kärnkraften.
          </note>
          <note>
            Gunnar Hökmark, jag är i och för sig inte så ledsen.
          </note>
          <note>
            Jag är kanske mera ledsen över att Gunnar
          </note>
          <note>
            Hökmark två gånger har frågat om älvarna. Redan i mitt inledningsanförande
            sade jag att outbyggda älvar skall skyddas enligt riksdagens beslut.
            Jag menade då att det kanske inte behövde kommenteras ytterligare,
            men nu är det gjort.
          </note>
          <note>
            Vi skall således inte ersätta bortfall av kärnkraft med 60 Twh
            från fossilbränslen. I mitt anförande pekade jag på flera olika
            energislag och insatser för att kunna parera dessa frågor. Vi
            skall, Lars
          </note>
          <note>
            Norberg, minska åtminstone den specifika industriförbrukningen
            och satsa på energisnålare apparater och processer som på ett
            bra sätt tar till vara energi. På så vis finns naturligtvis ingen
            motsättning i det mera allmänna resonemanget om behovet av att
            vara resurssnål också när det gäller energi i olika former.
          </note>
          <note>
            När det gäller fjärrvärme och kraftvärme har jag vid olika tillfällen
            försökt hävda att man måste se till att fjärrvärmen blir konkurrenskraftig.
            Vi skall naturligtvis inte manipulera marknaden i första hand,
            men man måste ge de olika aktörerna rimliga utgångspunkter för
            agerandet. När det gäller fjärrvärme kan man i första hand diskutera
            momsfrågan. När det gäller kraftvärme är det egentligen inte fråga
            om energimomsen utan ombeskattningen av bränslet som man sätter
            in i processen. Kraftvärmeprocessen är missgynnad beskattningsmässigt
            i förhållande till energi från kondenskraftverken. Detta har bl.a.
            påtalats från
          </note>
          <note>
            Norrköpings och Västerås kommuner. Jag räknar nu med att det
            arbete som är i gång skall leda fram till att man får en prissättning
            på el producerad i kraftvärmeverk som medför att el kan tävla
            med och tas in på nätet till konkurrenskraftiga priser.
          </note>
          <note>
            Förste vice talmannen anmälde att Annika
          </note>
          <note>
            Åhnberg och Lars Norberg anhållit att till protokollet få antecknat
            att de inte ägde rätt till ytterligare repliker.
          </note>
          <note type="speaker">
            Anf. 113 LARS DE GEER (fp):
          </note>
          <note>
            Fru talman! Mitt anförande strider inte mot folkpartiets linje
            i energifrågan, men jag är inte partiets officielle talesman i
            dagens debatt.
          </note>
          <note>
            Däremot har jag många års erfarenhet som producent, distributör
            och storkonsument av elkraft och som storkonsument av kol och
            eldningsoljor. Mot den bakgrunden upphör jag aldrig att förvånas
            över dagens energidebatt, i vilken kärnkraften alltid utpekas
            som den elake busen i landets energiförsörjning.
          </note>
          <note>
            Har vi -- i dessa Gulfkrisens dagar -- glömt att det var kärnkraftens
            utbyggnad som minskade Sveriges oljeanvändning med 43 % från 1972
            fram till i dag?
          </note>
          <note>
            Har vi glömt att denna utbyggnad medförde att de fyra nordligaste
            älvarna i Norrland fortfarande rinner fritt? Har vi glömt att
            ett stort antal svåra miljöproblem lösts genom att ren elkraft
            kunnat ersätta gamla bränslen som gav dålig miljö?
          </note>
          <note>
            En folkomröstning, som i riksdagens godtyckliga tolkning kommit
            att innebära att all kärnkraft skall avvecklas inom 30 år, är
            även i en demokrati ett våghalsigt sätt att fatta beslut på. Man
            sätter då naturvetenskapens forskningsresultat under tre decennier
            på mellanhand. Vem talade eller visste år
          </note>
          <note>
            1980 om de fossila bränslenas växthuseffekt eller om ozonskiktets
            betänkliga uttunning i atmosfären? Försurningens problem var visserligen
            inte obekanta 1980, men exemplen på dess väldiga konsekvenser
            från Mellaneuropa fanns ej då. Är det riktigt och rimligt att
            begära att väljarna år 2010
          </note>
          <note>
            radikalt skall sänka sin levnadsstandard på grund av ett riksdagsbeslut
            från år 1980? Det är knappast troligt att de accepterar en sådan
            omyndighetsförklaring, som är träffad av helt andra människor,
            med en kanske lägre kunskapsnivå än deras egen.
          </note>
          <note>
            Just nu pågår en diskussion mellan tre partier som handlar om
            årtalen för kärnkraftsavvecklingen.
          </note>
          <note>
            Datumstämplingen på vår förre energiministers
          </note>
          <note>
            ''oåterkalleliga avvecklingsstart år 1995'' har uppenbarligen
            gått ut, och nu anses i stället årtalet
          </note>
          <note>
            2010 vara oåterkalleligt, senast av Göran
          </note>
          <note>
            Magnusson i dagens debatt.
          </note>
          <note>
            Fru talman! Finns det över huvud taget något rationellt stöd
            för att nu spika att all kärnkraft skall vara avvecklad just till
            detta årtal?
          </note>
          <note>
            Folkomröstningens utfall räcker inte, eftersom den kloka formuleringen
            att avvecklingen skulle ske
          </note>
          <note>
            ''när sysselsättning och välfärd'' så medger fanns med. Detta
            förutsätter att landets försörjning av elkraft kan klaras år 2010
            även utan kärnkraft.
          </note>
          <note>
            Om alla fossila bränslen och all utbyggnad av vattenkraft underkänns
            som energikällor på grund av ökade utsläpp av koldioxid, svavel,
            tungmetaller, aska och naturförstöring, faller bördan på effektivt
            elsparande, torv, biobränslen, vind och vågkraft samt, långt fram
            i tiden, direkt solenergi och vete. Elsparandet är på kort sikt
            den enda verkligt tunga komponenten i denna bukett.
          </note>
          <note>
            De övriga kan ge bidrag -- ofta ganska dyrbara sådana -- till
            vår elförsörjning, men aldrig någonsin täcka bortfallet av 70
            TWh kärnkraft i en totalbild av kanske 150 TWh.
          </note>
          <note>
            Vad biobränsle beträffar finns en annan ofta obeaktad restriktion.
            Endast halm, bark, avfallsvirke och energiskog bör utnyttjas som
            biobränsle. Tar vi till gagnvirke, t.ex. massaved, blir det ekonomiska
            utfallet helt orimligt. En miljon kubikmeter ved minskar vår oljeimport
            med
          </note>
          <note>
            100 milj.kr., medan samma virkesmängd förädlad till papper ger
            landet en och 1,5 miljarder kronor i ökade exportinkomster. Det
            är således otänkbart att använda gagnvirke för att producera värme
            eller elkraft.
          </note>
          <note>
            Runt om i världen finns i dag ett ökat intresse för kärnkraft.
            118 nya kärnkraftverk är under byggnad i dag. Det är en siffra
            som inte kommer fram så ofta i debatten. I Japan, Frankrike och
            Sydkorea pågår nu en intensiv utbyggnad, och dessa länder kommer
            inom 20 år att täcka nära 90 % av sitt elkraftsbehov genom reaktorutbyggnad.
            Både i USA och i
          </note>
          <note>
            Finland pågår diskussioner om en fortsatt utbyggnad av kärnkraft.
            I Finland blir byggandet av en femte reaktor sannolikt aktuellt
            efter valet i mars nästa år, vilket den finske handels- och industriministern
            har antytt. Den ringa miljöpåverkan i jämförelse med alternativen
            är här ett tungt vägande argument.
          </note>
          <note>
            Fru talman! Att i detta läge ''oåterkalleligen'' spika den slutliga
            kärnkraftsavvecklingen till år 2010 vore inte bara oklokt, utan
            direkt dumt. En enorm och för vår levnadsstandard katastrofal
            kapitalförstöring skulle bli följden. Den ersättningskraft som
            då skulle behöva sättas in blir antingen importkrävande och miljöfarlig-fossila
            bränslen- eller dyr och otillräcklig-inhemsk sådan av typ vindkraft,
            vågkraft, torv och biobränslen.
          </note>
          <note>
            Fru talman! Sist, men inte minst, vad skulle Sverige vinna i
            säkerhet på att slå igen tolv reaktorer som anses vara mycket
            säkra, när vi runt omkring oss i
          </note>
          <note>
            Europa i alla fall har 211 igång varande reaktorer av sannolikt
            lägre säkerhetsgrad?
          </note>
          <note type="speaker">
            Anf. 114 ANNIKA ÅHNBERG (v) replik:
          </note>
          <note>
            Fru talman! Jag tycker att ett anmärkningsvärt förakt för demokratin
            kommer till uttryck när Lars
          </note>
          <note>
            De Geer frågar hur man kan fästa tilltro till folkomröstningen
            för tio år sedan och slänga åt sidan det som forskare under flera
            decennier har kommit fram till. Vi bygger väl ändå detta samhälle
            för de människor som lever i det. Och om människorna tycker att
            ångesten och oron inför det som kan hända med kärnkraften är skäl
            nog att avveckla den, då tror jag nog att vi politiker gör klokt
            i att respektera det.
          </note>
          <note>
            Sedan är det inte riktigt som Lars De Geer säger, nämligen att
            växthuseffekten inte var känd 1980. Vi hade t.ex. en svensk nobelpristagare
            i fysik ganska tidigt på 1900-talet, Svante Arenius, som klart
            tog fram detta med växthuseffekten och visade vad de ökade koldioxidutsläppen
            skulle leda till. Det är ingen nyhet. Växthuseffekten beror inte
            heller framför allt på energiproduktionen för värme och el. Den
            har i hög grad att göra med t.ex. de trafiksystem som vi bygger
            upp. Det skulle vara intressant att få veta på vilket sätt Lars
            De Geer anser att man skall få bort växthuseffekten när det gäller
            trafiksystemen.
          </note>
          <note>
            Det är också därför som avvecklingspartierna, vi i vänsterpartiet
            och de andra linje 3-partierna, alltid har förespråkat en stor
            balans i fråga om biobränslen för att ersätta kärnkraften. Det
            är ingen överrasning för oss att det är på det sättet.
          </note>
          <note>
            Lars De Geer undviker också hela diskussionen om det globala
            perspektivet. Det talas om det i t.ex.
          </note>
          <note>
            Brundtlandrapporten. Jag tror att vi någon gång måste försöka
            få till en helhet i våra huvuden. Vi kan inte tala om de globala
            problemen i en debatt och hålla de helt särskilda från energidebatten.
            De hänger ihop. Vi i de industrialiserade länderna måste åta oss
            att minska vår energianvändning med
          </note>
          <note>
            50 % för att ge länderna i tredje världen en möjlighet att utvecklas.
            Hur skall det gå till om vi skall fortsätta att slösa med energi
            och ständigt producera mer och mer för att konsumera mer och mer
            i ett aldrig upphörande ekorrhjul. Hur skall det gå till? Kärnkraftsavvecklingen
            är ett steg på vägen att komma till ett annat samhälle där vi
            också producerar andra kvaliteter.
          </note>
          <note>
            Sedan kan jag även påpeka t.ex. att man, när man diskuterar konsekvenserna
            av kärnkraften, inte kan diskutera bara sannolikheten av en olycka
            utan också effekterna om en olycka trots allt inträffar.
          </note>
          <note>
            Jag vill nämna ett exempel. Tjernobylkatastrofen gjorde lika
            mycket jordbruksareal som vi har i hela vårt land obrukbar, för
            hur länge vet vi inte. Det tycker jag att Lars De Geer skall tänka
            på.
          </note>
          <note type="speaker">
            Anf. 97 LARS NORBERG (mp) replik:
          </note>
          <note>
            Fru talman! Som sagt, koldioxideffekten var väl känd 1980. Och
            jag vill erinra om att linje 3 i folkomröstningen var den som
            verkligen drev frågan om en ökad användning av inhemska bränslen,
            vilka som bekant inte ger de problem som de fossila bränslena
            ger. I detta sammanhang har
          </note>
          <note>
            Lars De Geer ingenting att komma med.
          </note>
          <note>
            Lars De Geer säger också att en avveckling av kärnkraften år
            2010 skulle leda till en oerhörd standardsänkning. Det standardbegrepp
            som Lars
          </note>
          <note>
            De Geer håller sig med tror jag inte är något som vi kan leva
            vidare med, om standard skall innebära att man ständigt ökar förbrukningen
            av råvaror och energi. I själva verket finns det, såvitt jag kan
            förstå, bara ett hopp för mänskligheten, nämligen att man hushållar
            bättre med råvarorna. Jag tycker alltså att Lars De Geer borde
            studera
          </note>
          <note>
            Brundtlandrapporten och ifrågasätta om inte den halvering som
            föreslås där borde vara en målsättning. Då skulle det på sikt
            inte vara någon som helst svårighet att avveckla kärnkraften och
            även i största utsträckning avveckla de fossila bränslena i vårt
            land.
          </note>
          <note>
            Kärnkraftsutbyggnaden löser inga problem. Det har jag sagt tidigare
            i denna debatt. Det vore helt orimligt att tro att man kan ersätta
            de fossila bränslen med kärnkraft. Redan tillgången på uranenergi
            är sådan att det är ett omöjligt projekt.
          </note>
          <note>
            Slutligen vill jag säga att kärnkraften marknadsekonomiskt är
            orimlig. Det har Annika
          </note>
          <note>
            Åhnberg redan påpekat. Jag föreslår att Lars De
          </note>
          <note>
            Geer försöker åta sig att bli försäkringsmäklare och ge sig ut
            och försäkra kärnkraften med fullt och strikt ansvar för kärnkraftverken
            upp till ca 100
          </note>
          <note>
            miljarder svenska kronor. Då visar det sig nog att han misslyckas
            med det. Dessa 100 miljarder är å andra sidan vad som enligt vår
            uppfattning är en högst rimlig ansvarsnivå. Och om vi skall fortsätta
            med kärnkraft borde varje kärnkraftverk vara försäkrat upp till
            det beloppet. Då tror jag att resultatet blir att kärnkraften
            avvecklar sig själv.
          </note>
          <note type="speaker">
            Anf. 116 ROLAND LARSSON (c) replik:
          </note>
          <note>
            Fru talman! Lars De Geer frågar om det är rimligt att man år
            2010 radikalt skall behöva sänka sin levnadsstandard för att man
            1980 tyckte att kärnkraften skulle avvecklas. För det första är
            detta fel. Det finns inget i världen som säger att man skall behöva
            sänka sin levnadsstandard för att man ställer om energisystemet
            till ett mer uthålligt system. För det andra bygger resonemanget
            på att den lagrade energin uran eller fossila bränslen, skall
            räcka i all oändlighet, eljest kommer man ju ändå förr eller senare
            i den situationen att man måste ställa om systemet till ett mer
            uthålligt biobaserat system. Jag vill då ställa en fråga till
            Lars
          </note>
          <note>
            De Geer: Är det rimligt att våra framtida generationer skall
            få sänka sin levnadsstandard radikalt bara för att vi i dag inte
            har varit förnuftiga nog att inse att de fossila bränslena och
            uranet är bränslen som kommer att ta slut?
          </note>
          <note>
            Fru talman! Vi måste ändå inse att vi förr eller senare måste
            satsa på ett uthålligt system. Man kan då titta på de ekonomiska
            konsekvenserna av det.
          </note>
          <note>
            Då finner man ganska snart att sådana investeringar är investeringar
            för all framtid, medan investeringar som har gjorts i kärnkraften
            har en högst trettioårig livslängd.
          </note>
          <note type="speaker">
            Anf. 117 LARS DE GEER (fp) replik:
          </note>
          <note>
            Fru talman! Jag skall för enkelhetens skull börja med att vända
            mig till Roland Larsson. Han säger att uranet inte räcker för
            vår energiförsörjning i framtiden. Det har han alldeles rätt i.
            Men att vi använder uran under en 50- eller 100-årsperiod och
            under den tiden utvecklar t.ex. väte eller solkraft till användbara,
            förnyelsebara och rena energikällor, det är vad vi behöver kärnkraften
            till.
          </note>
          <note>
            Långsiktigt kan vi klara oss utan kärnkraften, men då måste vi
            utveckla just väte och solkraft.
          </note>
          <note>
            Annika Åhnberg sade usch och fy och att om vi har haft en folkomröstning
            skall vi inte ifrågasätta dess resultat. Då vill jag påminna Annika
            Åhnberg om att vi hade en folkomröstning i fråga om vänsteroch
            högertrafik och som utmynnade i resultatet att
          </note>
          <note>
            80 % var för vänstertrafik. Sju och ett halvt år senare gick
            vi i Sverige över till högertrafik. En folkomröstning behöver
            inte vara ofelbar, i synnerhet inte om det kommer fram nya fakta
            mellan tidpunkten för folkomröstningen och tidpunkten då frågan
            skall tas upp på nytt.
          </note>
          <note>
            Annika Åhnberg frågade mig hur man skall minska utsläppen från
            trafiken. Dels har vi redan lagar angående katalysatoranvändning
            i personbilar som är nya, dels vill framför allt vi folkpartister
            öka den premie som nu är för låg för att få ägare av gamla bilar
            att sätta in katalysatorer i sina gamla bilar. Det är bara 1 400
            som har gjort det. Vi har begärt att man skall tredubbla premien.
            Då kanske det blir
          </note>
          <note>
            50 000 som gör detta.
          </note>
          <note>
            Annika Åhnberg talade också om Sveriges ansvar för koldioxiden.
            Ja visst har vi ett sådant ansvar.
          </note>
          <note>
            Men Sverige släpper ut bara 0,3 % av världens koldioxider. Ansvaret
            vilar därför mycket tyngre på länder som använder kol, brunkol
            och naturgas och som eldar dessa i stor skala, framför allt Amerika.
          </note>
          <note>
            Sedan kom Annika Åhnberg in på resonemanget om att vi inte får
            använda kärnkraften eftersom uländerna då skulle kunna skadas.
            Jag vill säga precis tvärtom till henne. Vi har kapital och resurser
            att på ett säkert sätt använda kärnkraft. U-länderna är däremot
            ofta tvingade att använda fossila bränslen trots alla de nackdelar
            som är förknippade med dessa bränslen. Vi som har råd att använda
            bränslen som inte ger svavel, tungmetaller och aska bör använda
            den energiformen, och de som inte har råd att använda den kanske
            tvingas använda kol, ved, osv.
          </note>
          <note>
            Lars Norberg sade att vi inte kommer att behöva sänka vår standard
            om vi övergår till andra energisystem. Lars Norberg är mycket
            kunnig på detta område, men jag tvivlar på att så är fallet. Jag
            tror tvärtom att det med nuvarande teknikutveckling kommer att
            kosta oss kolossalt mycket att byta energisystem och skrota kärnkraften.
            18 öre är för närvarande den rörliga kostnaden för kärnkraften.
            35 öre är den lägsta kostnad som jag har hört nämnas för nya fossila
            kondenskraftverk, och sådana vill vi inte ha.
          </note>
          <note>
            Lars Norberg säger att vi skall ha absolut riskfrihet.
          </note>
          <note>
            Det finns, fru talman, inte någon absolut riskfrihet i den värld
            som vi lever i. Allting är farligt: kol är farligt, olja är farligt
            och kommer alltid att så förbli.
          </note>
          <note type="speaker">
            Anf. 118 ANNIKA ÅHNBERG (v) replik:
          </note>
          <note>
            Fru talman! Lars De Geer gör verkligen logisk kullerbytta som
            förvånar mig. Han säger att vi behöver kärnkraften under de närmaste
            100 åren för att utveckla alternativ. Det är ett påstående som
            gör mig än mer förvånad när det kommer från en liberal som hyllar
            de marknadsekonomiska principerna. Lars De Geer borde inse att
            man inte sätter i gång att producera el på ett alternativt sätt
            när man redan har för mycket el producerad med kärnkraften. Man
            kan bara jämföra med sig själv.
          </note>
          <note>
            Om jag har huset fullt med äpplen springer jag inte ut och köper
            ännu mer äpplen. Man kan också säga så här: Nöden är uppfinningarnas
            moder. När vi börjar dra ned på kärnkraften, skapar vi det marknadsmässigautrymmet
            för alternativen. Tänk att jag som socialist skall behöva tala
            om detta för en marknadsekonom!
          </note>
          <note>
            Vad gäller folkomröstningar hölls den om trafiken före min tid.
            Jag är säker på att jag skulle ha röstat på att vi skall hålla
            oss till vänster, om jag hade varit med. När det gäller trafiken
            äter tyvärr den ökade trafikmängden upp den goda effekten av katalysatorerna.
          </note>
          <note>
            Till sist en kommentar till vad Lars De Geer sade i sitt första
            anförande om pappersmassetillverkningen. Det är lyckligtvis så
            att man för energiframställning framför allt använder lignin,
            som man inte har så stor glädje av när man framställer papper.
            Så även med ökat uttag av papper för pappersmasseproduktion kan
            vi få ett tillskott till den del som vi använder för energiproduktion.
          </note>
          <note type="speaker">
            Anf. 119 ROLAND LARSSON (c) replik:
          </note>
          <note>
            Fru talman! Att till kommande generationer, till dem som skall
            utveckla de nya energikällorna och alternativen, överlämna att
            ta ansvar för de rester och de miljöproblem som vi producerar
            tycker jag nästan är ett cyniskt resonemang. Vi i centern kan
            aldrig acceptera ett resonemang som går ut på att man lämnar efter
            sig till kommande generationer sådant som vi under vår generation
            inte har klarat av när det gäller miljöfrågor och ekonomiska frågor
            av olika slag. Det är helt och hållet oacceptabelt, anser vi från
            vår sida.
          </note>
          <note type="speaker">
            Anf. 120 LARS NORBERG (mp) replik:
          </note>
          <note>
            Fru talman! Folkomröstningen om vänster- eller högertrafik är
            ett tragiskt exempel på hur riksdagen kör över ett av folket fattat
            beslut. Det har säkert både bidragit till politikerförakt och
            skadat demokratin. Har man fattat ett beslut i en folkomröstning
            och skall upphäva detta beslut krävs enligt min mening en ny folkomröstning.
          </note>
          <note>
            När det gäller bilismen tröstar sig Lars De Geer med att vi har
            katalysatorer. Dessa har en något osäker effekt. Deras effekt
            är förmodligen överskattad. När de är i bruk och åldras försämras
            de. Dessutom löser de icke koldioxidproblemet.
          </note>
          <note>
            När det gäller koldioxid kan vi bara konstatera att
          </note>
          <note>
            Sverige släpper ut per invånare tre gånger så mycket från fossila
            bränslen som världsmedborgare i genomsnitt. Vi lever i lyx och
            överflöd på denna punkt och skadar alltså den globala miljön tre
            gånger mer än människor i genomsnitt på vår jord.
          </note>
          <note>
            Vi behöver alltså anpassa vårt levnadssätt.Vår levnadsstandard
            är enligt miljöpartiets uppfattning en levnadsstandard som grundar
            sig på att föröda jordens resurser, de oundgängliga resurserna.
            Det blir följden av alltför stor energianvändning. Det är ett
            starkt argument för att följa
          </note>
          <note>
            Brundtlandkommissionens rekommendationer.
          </note>
          <note type="speaker">
            Anf. 121 GÖRAN MAGNUSSON (s) replik:
          </note>
          <note>
            Fru talman! En kort replik till Lars De Geer dels beträffande
            folkomröstningen, dels beträffande tekniken. När det gäller folkomröstningen
            1980 i jämförelse med folkomröstningen om vänster/högertrafik
            är det viktigt att slå fast att man skall ha respekt för folkomröstningsresultatet,
            särskilt för det 1980 där de politiska partierna förband sig att
            följa folkomröstningens resultat.
          </note>
          <note>
            Annars är folkomröstningsinstitutet bara rådgivande, och det
            slutgiltiga beslutet fattas av riksdagen. Men just 1980 förband
            sig alltså partierna att följa resultatet. Därför måste man ha
            stor respekt för det folkomröstningsresultat som kom fram efter
            en mycket omfattande debatt.
          </note>
          <note>
            Sedan kan jag inte underlåta att göra en reflexion när Lars De
            Geer bekänner sig till tron på vetenskapen och tekniken, framför
            allt när det gäller kärnkraftens möjligheter och något litet bortom
            kärnkraften. Han bortser alldeles från eller tilltror inte vetenskapen
            och tekniken att kunna utveckla andra typer av alternativa energikällor.
          </note>
          <note>
            Jag tänker på bränslen i olika pannor, sol, vind. Där tycker
            jag att samma tekniktilltro borde han kunna visa till dessa olika
            energiformer.
          </note>
          <note type="speaker">
            Anf. 122 LARS DE GEER (fp) replik:
          </note>
          <note>
            Fru talman! Jag vill för Göran Magnusson påpeka att jag absolut
            delar uppfattningen att vi har kolossalt mycket forskningsarbete
            framför oss i fråga om nya energikällor. Däremot vill jag kritisera
            vår regering därför att den successivt minskat anslagen för utveckling
            av nya energikällor flera år i rad. Där har regeringen ett ansvar.
          </note>
          <note>
            Till Annika Åhnberg vill jag säga att jag talade ganska mycket
            om att vi i framtiden måste få fram direkt solkraft eller väte
            som nya energikällor men sade att det ligger 20, 30, 40 eller
            50 år bort i tiden innan man kan få fram dessa till ekonomiskt
            försvarbara priser.
          </note>
          <note>
            Roland Larsson och Annika Åhnberg kritiserade båda min vårdslöshet
            när det gäller kärnkraftsavfallet och sade att vi lämnar till
            kommande generationer avfall som är radioaktivt.
          </note>
          <note>
            Då vill jag säga att om den politik som ni bägge vill föra resulterar
            i att vi tvingas använda kolkondens, får vi de bekanta konsekvenser
            som finns ute på kontinenten med stora berg av aska och kvicksilver
            i jorden, svavelsyrlighet i vattendragen som gör att alla statyfigurer
            i södra Polen tappar näsa och öron.
          </note>
          <note>
            Om alternativet är kolkondenskraft då är det inte mycket att
            hänga i julgranen.
          </note>
          <note>
            Ligninet talade Annika Åhnberg om. Det är en bra källa till framtida
            energi och måste användas.
          </note>
          <note>
            Under detta anförande övertog andra vice talmanne ledningen av
            kammarens förhandlingar.
          </note>
          <note type="speaker">
            Anf. 123 KRISTER SKÅNBERG (mp):
          </note>
          <note>
            Herr talman! Sverige behöver en långsiktig trovärdig energipolitik
            som förbättrar miljön och bygger på effektivare energianvändning
            och förnybara energikällor. Både företag och industrier av olika
            slag, hushåll och den offentliga sektorn har rätt att få besked
            om hur en sådan energipolitik ser ut för att kunna välja rätt
            i sina beslut om fortsatta satsningar och fortsatta investeringar.
            Det skall vara besked som inte ändras med kort varsel.
          </note>
          <note>
            Miljöpartiet menar att vi gemensamt i riksdagen måste verka för
            att kraftproducenter, distributörer och slutanvändare skall tjäna
            på att använda energin effektivare, att investera i energieffektivare
            teknik och utrustning i hushåll, företag och offentlig sektor.
            Vi menar att vi måste fatta beslut om miljöavgifter och energiskatt
            redan under våren
          </note>
          <note>
            1991 och konstruera dem så att förnyelsebara energikällor omedelbart
            blir konkurrenskraftiga.
          </note>
          <note>
            Kraftvärmeproduktion, fjärrvärme och miljövänliga energisystem
            måste göras lönsamma.
          </note>
          <note>
            Dessutom vill vi, som Lars Norberg har påpekat, beskatta energiråvarorna
            och därmed gynna en effektiv elgenerering. Vidare behövs det åtgärdsprogram
            för att stegvis minska utsläppen av koldioxid, kväveoxider, lustgas,
            metan och andra växthusgaser -- åtgärdsprogram som omfattar energiproduktionen,
            trafiken, jordbruket och industrin. Dessutom skall nämnda åtgärdsprogram
            omfatta en effektivare energianvändning, för det skulle leda till
            minskade utsläpp inom alla sektorer.
          </note>
          <note>
            Sedan krävs det planer när det gäller att strukturera om transportapparaten
            och att åstadkomma en omläggning, så att vi får mer av sjöfart
            och spårbunden trafik. Dessutom gäller det att vi använder oss
            mera av elektroniska kommunikationer. I de här avseendena har
            miljöpartiet och vänsterpartiet samma uppfattning.
          </note>
          <note>
            Herr talman! Det finns någonting som kallas elanvändningsrådet
            som representeras av generaldirektörerna för statens energiverk,
            styrelsen för teknisk utveckling, statens industriverk, byggforskningsrådet,
            boverket och konsumentverket. Dessa personer har till uppgift
            att följa elmarknadens utveckling inom de sektorer som de representerar.
            Dessutom skall man vara pådrivande när det gäller elhushållningsprogrammet.
            Om detta kan man läsa i ''Kontrollstation 90 elanvändningsrådets
            rapport''.
          </note>
          <note>
            På baksidan av den rapporten skriver man:
          </note>
          <note>
            ''Styrmedel för att minska elnotan
          </note>
          <note>
            Märk eldrivna produkter t ex kylskåp och diskmaskiner så att
            kunden ser vilken som är bäst.
          </note>
          <note>
            Redovisa marknadens främsta varje år och sprid det till allmänheten
            via energitjänstföretagen. Låt stat, kommun och landsting demonstrera
            ny teknik för belysning, ventilation, värme m m i sina lokaler
            så att de blir förebilder för andra.''
          </note>
          <note>
            Vidare talas det om att fastighetsägarna måste använda sig av
            elsnåla lösningar vid alla nybyggen i offentlig regi. Antalet
            energirådgivare vill man öka på olika sätt. Dessutom vill man
            göra det möjligt att använda investeringsfonder till eleffektivisering
            --
          </note>
          <note>
            fonder som innehåller över 20 miljarder kronor.
          </note>
          <note>
            Man föreslår rabatter för vissa produkter, t.ex. på belysningsområdet,
            och för varvtalsreglering av elmotorer. Genom sådana rabatter
            blir det lättare och lönsammare för användarna att investera energi
            effektivt.
          </note>
          <note>
            Men det finns fler förslag. Hans Rode, generaldirektören i statens
            energiverk, har nyligen i en debattartikel föreslagit inrättandet
            av en elbörs. På det sättet skulle man friare och effektivare
            kunna sälja och köpa el. Det skulle direkt göra det lönsamt för
            eldistributörerna och deras kunder att använda elen effektivare
            och att sälja sparad el. Det här skulle alltså vara ett ganska
            stort steg mot en effektivare energianvändning.
          </note>
          <note>
            Det är således en av nycklarna beträffande början på avvecklingen
            av kärnkraften. Det gäller att börja nu.
          </note>
          <note>
            Vi behöver kanske inte tvista om själva tidplanen här. Det finns
            anledning att tro att de svenska kärnkraftverken själva svarar
            för den saken. Det finns uppgifter om att flera verk är i ett
            sådant skick att de i varje fall kommer att behöva tas ur bruk
            under 90-talet. Vi får bara hoppas att man inte tövar för länge
            -- då skulle vi verkligen få reda på vad som menas med kapitalförstöring.
          </note>
          <note>
            Herr talman! Jag har försökt framhålla några gånger här i talarstolen
            att svensk industri har väldigt mycket att vinna på tidigaste
            möjliga omställning och på en övergång till en effektivare energianvändning.
            Därmed skulle man öka sin konkurrenskraft. Ännu så länge ligger
            utlandet före. Det vore synd om vi skulle tappa ännu mera terräng
            än vi redan har förlorat. Man har alltså mycket att vinna på att
            vi här i riksdagen driver på utvecklingen. Det gäller ju att satsa
            på en långsiktig energipolitik.
          </note>
          <note>
            Jämställdhet
          </note>
          <note type="speaker">
            Anf. 124 MONA SAINT CYR (m):
          </note>
          <note>
            Herr talman! Jag har vuxit upp i en familj där man aldrig talade
            om jämställdhet. Man tillämpade den -- i hemmets sysslor lika
            väl som i studier, utbildning och yrkesval. Det var helt naturligt,
            helt självklart.
          </note>
          <note>
            Men i dag skall det här talas om jämställdhet.
          </note>
          <note>
            Jämställdhetsministern vill det, liksom de socialdemokratiska
            kvinnornas nya ordförande,
          </note>
          <note>
            Margareta Winberg. Ord får alltför ofta ersätta aktiv handling
            på alltför många områden i politiken. Margareta Winbergs smekmånad
            som ny ordförande i det socialdemokratiska kvinnoförbundet var
            inte ens en hägring, då hon förlorade sin sextimmarsarbetsdag
            för småbarnsföräldrar på partikongressen. Vinnare var företrädarna
            för fackets aptit på mera pengar genom höjda fackavdrag och -avgifter.
            Det var ett beslut om prioritering.
          </note>
          <note>
            Margot Wallström, som går i spetsen för åtskilliga jämställdhetsdiskussioner,
            tycks däremot inte vara benägen att lägga på ett definitivt extra
            kol för jämställdheten genom att förmå regeringen i övrigt att
            äntligen släppa jobben fria åt kvinnorna ur de cementerade samhällsmonopolen,
            att frigöra jobben åt kvinnors företagsamhet och idérikedom.
          </note>
          <note>
            I stället väljer man en extra jämställdhetsdebatt, trots att
            arbetsmarknadsutskottet kommer att ha en sådan om knappt 14 dagar.
            I går ägde också en kvinnodebatt rum under Europaparaplyet. Och
            propositionen om en reviderad jämställdhetslag dröjer i motsvarande
            mån. Men kanske får vi i dag ta del av några nya okonventionella
            idéer på området. Jag ser förhoppningsfullt fram emot detta.
          </note>
          <note>
            Givetvis skall jag därför utnyttja min tilldelade tid till att
            ta upp ett par spörsmål. Har ni funderat över hur jämställdheten
            och speciellt kvinnors situation -- det är ju mestadels den senare
            som debatten alltjämt uppmärksammar -- drabbas och förvärras när
            den ekonomiska tillväxten avstannar, när ett orubbligt skattetryck
            kväver alla impulser till initiativ och när bensinskatterna kramar
            ur lands- och glesbygden det tålamod som återstår?
          </note>
          <note>
            Där har kvinnorna inte mycket att välja på redan från begynnelsen.
            Och valfriheten tunnas ut. Man finner dessa kvinnor i omsorgsyrket
            bland gamla, sjuka och barn. Men kvinnorna måste ha bilen i och
            till jobbet. De måste ha bil för att kunna ta sig till daghemmet,
            om de mot förmodan har en barnomsorgsplats. De måste ha bil om
            de vågat trotsa den politiska motvinden för småföretagare och
            egenföretagare, ty de allmänna kommunikationerna letar sig inte
            fram på deras små, krokiga avsides vägar.
          </note>
          <note>
            Alla politiska frågor, och främst de övergripande ekonomiska
            frågorna, är viktiga för förverkligandet av jämställdheten. De
            måste ge positiva reaktioner, innan vi kan förvänta oss ett genomslag
            för förändrade attityder.
          </note>
          <note>
            När ämnar ni alltså ta det steg som främjar just ert ansvarsområde?
            När skall till sist verkligheten övertyga er om att öppna monopol
            -- på sjukvårdsområdet och på äldre- och barnomsorgsområdet? När
            skall ni släppa in också andra aktörer än de offentliga -- politikernas
            egen stora skyddade verkstad?
          </note>
          <note>
            Det är ju här som de anställda kvinnorna finns, väntande på bättre
            arbetsförhållanden, bättre arbetstider och bättre löner. I primärkommunerna
            betalas de med fyra femtedelar av männens löner och i landstingen
            med knappt tre fjärdedelar.
          </note>
          <note>
            Kvinnorna kräver, och kommer att kräva mera högljutt, en vidare
            yrkesmarknad samt en mer mångfasetterad och stimulerande marknad,
            där de kan påverka och utvecklas.
          </note>
          <note>
            Ni båda har den privilegierade positionen att ni kan prioritera
            detta framför er ideologiska låsning --
          </note>
          <note>
            makten över samhället och människorna har ju hittills betytt
            mera. Det är hög tid att avveckla monopolen -- av flera skäl,
            men i detta sammanhang just för möjligheterna att förverkliga
            jämställdheten.
          </note>
          <note>
            Herr talman! På kvinnors arbetsmarknad i dag finns det ett praktiskt
            problem som är särskilt framträdande för barnfamiljerna -- bortsett
            från den rådande orättvisan på barnomsorgsområdet, som tidigare
            ventilerats. Jag tänker på arbetstiden och dess förläggning.
          </note>
          <note>
            Många kvinnor önskar faktiskt deltid -- oavsett vad politikerna
            anser och vid sidan av problemet med oönskade deltider. De önskar
            det när barnen är små. Det ger dem möjlighet att upprätthålla
            en viktig kontakt med arbetslivet, parallellt med det vårdnadsansvar
            som kvinnor vill ta.
          </note>
          <note>
            Den flexibla arbetstiden, där arbetstidsuttaget varierar under
            en livscykel, borde därför ägnas mer intresse. Det skulle underlätta
            för många småbarnsföräldrar, om de själva kunde påverka sin situation.
            Det förutsätter samtidigt en uppvärdering av det frivilligt valda
            deltidsarbetet.
          </note>
          <note>
            Deltidstjänster inom traditionellt mansdominerade yrken skulle
            också behöva ökad uppmärksamhet, inte bara för männens och familjernas
            skull. En sådan möjlighet skulle samtidigt visa vägen till nya
            yrkesområden för kvinnor.
          </note>
          <note>
            Herr talman! Jag ser fram emot statsrådet Margot
          </note>
          <note>
            Wallströms och Margareta Winbergs svar på frågeställningarna
            inom de två moderata områden som jag har valt att koncentrera
            mig till under debattens stipulerade sex minuter; de offentliga
            monopolen och den i livsperspektiv flexibla arbetstiden.
          </note>
          <note type="speaker">
            Anf. 125 CHARLOTTE BRANTING (fp):
          </note>
          <note>
            Herr talman! Som f.d. förbundsordförande i folkpartiets kvinnoförbund
            vill jag allra först hälsa
          </note>
          <note>
            Margareta Winberg välkommen i jämställdhetsdebatten som ordförande
            i socialdemokratiska kvinnoförbundet. Det är ett viktigt, roligt
            och ansvarsfullt arbete som du har fått, och vi ser fram emot
            att i den egenskapen se dig kämpa för jämställdheten.
          </note>
          <note>
            Behövs det verkligen 1990 någon kamp för jämställdhet? Jag tror
            att vi som är samlade här, även om vi inte är många, är överens
            om det, även om vi har olika uppfattningar om hur frågan skall
            drivas. Men de allra största hoten ser jag bland dem som är likgiltiga
            och, ännu värre, bland dem som tror att vi har nått vårt mål.
            För dem har vi alla ett gemensamt ansvar att driva en aktiv och
            intensiv informations- och upplysningskampanj. Jag tror allvarligt
            talat att det annars finns risk för att vi förlorar delar av de
            segrar som våra företrädare vunnit i trägen seg kamp. Men här
            i dag vill jag ta upp några frågor som jag ser att vi har litet
            olika uppfattningar om i den här kammaren, nämligen barnomsorgen,
            de offentliga monopolen och kvinnolönerna.
          </note>
          <note>
            Att bristen på barnomsorg är ett av de största hoten mot jämställdhet
            hoppas jag att vi kan vara överens om, även om jag allvarligt
            talat tvekar om vad moderaterna egentligen tycker. Med det nya
            moderata förslaget om familjestöd kommer många småbarnsföräldrar,
            i praktiken småbarnsmammor, att avstå -- eller, om man så vill,
            av ekonomiska skäl tvingas avstå -- från förvärvsarbete. Inser
            inte moderaterna att detta skulle föra med sig enorma problem
            även på arbetsmarknaden, inom t.ex. vård och omsorg, där många
            kvinnor i dag arbetar? Det går inte heller att blunda för att
            den som förvärvsarbetar avstår en stor del av resultatet till
            den gemensamma kakan. Därför är det rimligt att samhället ger
            en större subvention till de föräldrar som förvärvsarbetar än
            till dem som tar hand om sina egna barn. Nu har jag förstått att
            det här förslaget har rönt en del motstånd också hos moderaterna.
            Därför tycker jag att det skulle vara mycket angeläget att höra
            hur Mona Saint Cyr ser på den här frågan.
          </note>
          <note>
            Det tråkiga är att vi inte heller riktigt kan lita på socialdemokraterna
            i barnomsorgsfrågan. Det beror på att de har misslyckats med att
            uppfylla sina fastställda mål och löften. Varför det då? Man skyller
            på uppgång i födelsetal och kommunernas ekonomiska situation.
            Men det är inte hela sanningen. En mer avgörande orsak är den
            bristande förmåga till flexibilitet och nytänkande som rått när
            socialdemokraterna envist och dogmatiskt har stoppat många alternativa
            producenter av barnomsorg. Inte ens när man har fått erkänna att
            man har misslyckats med att uppnå sitt löfte är man beredd att
            tänka om helt.
          </note>
          <note>
            Enligt min uppfattning är det två villkor som man måste uppfylla
            för att nå målet barnomsorg utanför hemmet till alla som efterfrågar
            det. Det första är att alternativen skall tillåtas och uppmuntras.
            Det andra är att kommunerna skall bedriva ett radikalt effektiviseringsarbete.
          </note>
          <note>
            Tyvärr var inte den utredning som i augusti presenterade sina
            förslag beredd att acceptera dessa villkor. Min fråga är nu om
            socialdemokraternas företrädare här i dag är det.
          </note>
          <note>
            Men barnomsorgen är inte det enda område där alternativen stoppas
            eller försvåras, vilket också
          </note>
          <note>
            Mona Saint Cyr var inne på. När vi i våras tog upp de här frågorna
            ansåg socialdemokraternas företrädare att de inte hörde hemma
            i jämställdhetsdebatten. Men det gör de verkligen.
          </note>
          <note>
            Hade vi inte haft de offentliga monopolen inom omsorg, vård och
            utbildning, hade många lågavlönade kvinnor haft en mycket bättre
            arbetsmarknad. Om det finns konkurrens finns det möjligheter till
            bättre lön, bättre arbetsmiljö och flexiblare arbetstider. Det
            finns i dag t.ex. många sjukgymnaster som hindras att sätta upp
            egen verksamhet. I min kommun Växjö håller man nu på att dra in
            bidragen till ett privat sjukhem. I Luleå ville fältassistenterna
            utföra sitt arbete på entreprenad. Till detta sade socialdemokraterna
            nej, trots att det skulle bli 100 000 kr. billigare.
          </note>
          <note>
            Exemplen skulle kunna mångfaldigas men frågan kvarstår: Varför
            stoppar socialdemokraterna denna entusiasm och möjlighet, inte
            minst för många kvinnor, att få intressantare, mer välbetalda
            och roligare jobb?
          </note>
          <note>
            I våras sade Margot Wallström -- apropå löneskillnaderna och
            arbetsvärdering -- att man genast skulle ta itu med de frågorna.
            I det betänkande angående jämställdhet som vi justerade i går
            i arbetsmarknadsutskottet står det att man har påbörjat ett arbete
            i civildepartementet för att öka kunskaperna om löneskillnaderna.
            Men det är faktiskt inte ytterligare kunskaper, Margot
          </note>
          <note>
            Wallström, som vi behöver i första hand. Det är åtskilliga forskningsrapporter
            som har visat att löneskillnaderna har ökat mellan kvinno- och
            manslönerna. Senast läste jag en doktorsrapport av
          </note>
          <note>
            Tora Friberg i Lund. Det vi behöver är åtgärder.
          </note>
          <note>
            Propositionen om en förstärkt jämställdhetslag är försenad. Det
            vore intressant att veta när den kommer, men det vore roligare
            och ännu intressantare att få veta om vi kan förvänta oss något
            förslag som gör att vi kommer närmare målet om lika lön för likvärdigt
            arbete.
          </note>
          <note>
            Herr talman! Bra barnomsorg, bort med de offentliga monopolen
            och lika lön för likvärdigt arbete, det är tre viktiga krav från
            folkpartiet för en bättre jämställdhet.
          </note>
          <note type="speaker">
            Anf. 126 MONA SAINT CYR (m) replik:
          </note>
          <note>
            Herr talman! Den moderata synen på barnomsorgen är att man skall
            se till barnets och familjens bästa samt till familjens beslut.
            Vi tycker att det bidrag som staten ger i dag är orättvist så
            till vida att det bara berör en del av Sveriges barn. Alla barn
            kommer inte i fråga, men alla föräldrar får vara med och betala.
            Det är fel att en får 0 kr. och en annan får 70 000 kr. av samhället.
            Alla barn bör få del av detta.
          </note>
          <note>
            Vårt förslag, som kommer att behandlas på vår partistämma om
            några veckor, innebär att kommunbidraget och statsbidraget skall
            vara en pott som fördelas på alla barn. Alla skall komma i fråga.
            Sedan är det föräldrarnas sak att med den barnomsorgspeng de får
            i handen avgöra var de vill köpa sin barnomsorg, om de skall köpa
            den av kommunen, av någon annan som ger barnomsorg eller själva
            sköta sin barnomsorg. Vi tycker att det ger största möjliga valfrihet
            åt föräldrarna och familjerna. Det är till barnens bästa, eftersom
            alla barn är olika och har olika behov av omsorg.
          </note>
          <note>
            Jag tycker att det är tråkigt om Charlotte Branting försöker
            göra detta till en stridsfråga. Men jag kan också konstatera med
            anledning av den presskonferens som folkpartiet har haft, att
            folkpartiet har anammat det socialistiska synsättet, att samhällets
            intressen går före individernas.
          </note>
          <note type="speaker">
            Anf. 127 CHARLOTTE BRANTING (fp)
          </note>
          <note>
            replik:
          </note>
          <note>
            Herr talman! Jag tycker att det är tråkigt att Mona
          </note>
          <note>
            Saint Cyr tydligen sällat sig till dem i det moderata partiet
            som försvarar detta förslag. Folkpartiets krav på en god familjepolitik
            är valfrihet och jämställdhet. Vi kan inte acceptera ett sådant
            förslag som moderaterna nu har lagt fram, där det faktiskt framgår
            att en tvåbarnsförälder skulle behöva tjäna ungefär 140 000 kr.
            för att det över huvud taget skulle löna sig att förvärvsarbeta.
            Det är inte i överensstämmelse med folkpartiets syn på jämställdhet.
          </note>
          <note>
            Vi beklagar att moderaterna går ifrån det förslag som vi 1988
            hade gemensamt från de tre borgliga partierna. Det hade vi kunnat
            vinna stort förtroende för, om vi hade slagits för det gemensamt.
            Jag hoppas att moderaternas stämma så småningom kommer att ändra
            sig och gå tillbaka till det ursprungliga programmet, som folkpartiet
            står för.
          </note>
          <note type="speaker">
            Anf. 128 MONA SAINT CYR (m) replik:
          </note>
          <note>
            Herr talman! Jag tycker inte att det här är en debatt som vi
            skall föra. Jag tror att vi kan bli överens på många områden,
            men det är klart att det kräver överläggningar. Vårdnadsbidraget,
            som ni håller kvar, innebär att de som går ut i arbete får alla
            positiva möjligheter men inte de som är hemma.
          </note>
          <note>
            Det är detta vi protesterar mot.
          </note>
          <note>
            Den sifferexercis som man har fört in i debatten hör inte hemma
            här.
          </note>
          <note>
            Det är föräldrarnas sak att bestämma, som jag sade förut. Jag
            tycker att det är sorgligt, om ni har slagit in på den linjen
            att ni skall vara med som politiker och tycka åt människorna.
            Det är en sak som vi protesterat mot jämt, och jag har för mig
            att ni också har gjort det förut.
          </note>
          <note>
            Det var i januari i år som ni vacklade i fråga om det förslag
            som vi förut var ense om och ni då var beredda att lämna. Sedan
            har ni tyckt att det passar att komma tillbaka, och det tycker
            jag inte är riktigt juste. Det krävs mycket mer av diskussion
            och överläggningar för ett fortsatt samarbete.
          </note>
          <note type="speaker">
            Anf. 129 CHARLOTTE BRANTING (fp)
          </note>
          <note>
            replik:
          </note>
          <note>
            Herr talman! Det är alldeles felaktigt att vi skulle ha hoppat
            av vår linje i januari. Vi hade samma förslag då som vi hade 1988
            vad gäller vårdnadsbidraget. Det är faktiskt moderaterna som har
            hoppat av det gemensamma förslaget, och det är sorgligt.
          </note>
          <note>
            Sedan tycker jag att det är viktigt att säga att folkpartiet
            anser visst att det är rimligt och viktigt att föräldrarna skall
            bestämma över barnomsorgen.
          </note>
          <note>
            Vårdnadsbidraget skall alls inte bara gå till dem som väljer
            att vara hemma, utan det skall gå till samtliga. Men vi vill inte
            ha ett vårdnadsbidrag av sådan storlek att det inte skulle löna
            sig att förvärvsarbeta.
          </note>
          <note>
            Vi tycker att det viktigt att i vår familjepolitik slå fast att
            vi vill både ha full behovstäckning för dem som önskar barnomsorg
            utanför hemmet och full valfrihet för föräldrarna att bestämma
            och vidare att det skall vara samma statliga och kommunala bidrag
            till all form av barnomsorg.
          </note>
          <note>
            Andre vice talmannen anmälde att Mona Saint Cyr anhållit att
            till protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 130 KERSTI JOHANSSON (c):
          </note>
          <note>
            Herr talman! I centerpartiet har vi i riksdagen vid åtskilliga
            tillfällen lyft fram jämställdhetsfrågorna.
          </note>
          <note>
            Vi har föreslagit konkreta åtgärder för att förbättra kvinnors
            ställning på arbetsmarknaden. Vi har betonat vikten av regional
            balans och samhällsplaneringens betydelse för jämställdhet och
            för ökad kvinnosysselsättning och den betydelse kvinnors arbete
            har för samhällsekonomin.
          </note>
          <note>
            Vi har pekat på nödvändigheten av en förändrad inriktning av
            utbildningen och föreslagit åtgärder för ett mindre bundet utbildnings-
            och yrkesval, på behovet av stöd för att stimulera kvinnligt företagande,
            på inflytandefrågor och på betydelsen av jämställdhet inom familjen
            -- för att ta några exempel ur vårt arbete för att uppnå jämställdhet.
          </note>
          <note>
            Herr talman! Så sent som i går kväll justerade vi i arbetsmarknadsutskottet
            återigen ett betänkade om jämställdhet som skall debatteras i
            kammaren om fjorton dagar. Även om vi i riksdagen hållit på i
            många år i avsikt att föra jämställdhetsarbetet framåt, återstår
            mycket att göra. Den uppfattningen får man också då man ser att
            antalet motioner som tar upp frågor om jämställdhet blir fler
            och fler för varje år.
          </note>
          <note>
            Och det är kanske inte så underligt om antalet motioner ökar,
            då man ser hur verkligheten ser ut.
          </note>
          <note>
            Ta kvinnors löner t.ex.
          </note>
          <note>
            ''Förr ansågs det rätt och riktigt att män hade högre lön än
            kvinnor -- och det grundade sig främst på uppfattningen om mäns
            större försörjningsbörda och om deras större behov för egen del.''
            Det är ett citat ur betänkandet från jämställdhetsutredningen.
          </note>
          <note>
            Men redan 1925 infördes principen om lika lön för lika arbete
            när det gäller statliga tjänster. Denna princip konkretiserades
            ytterligare 1947, och 1960
          </note>
          <note>
            antogs motsvarade princip inom den privata sektorn.
          </note>
          <note>
            Likvärdiga arbetsuppgifter skulle betalas lika för kvinnor och
            män. Visst har det skett vissa förbättringar och utjämningar genom
            åren. Men utjämningen stannade upp i mitten av 80-talet, och under
            senare år har det återigen skett en ökning av löneskillnaderna.
            Det är orimligt att det skall vara på det sättet!
          </note>
          <note>
            Så har yrkesområden där kvinnor utgör huvuddelen av de anställda
            haft en svagare löneutveckling än områden där män utgör det dominerande
            antalet anställda. Vi vet att exempelvis arbeten inom vård- och
            servicesektorn värderas lägre än arbeten inom yrken med teknisk
            inriktning.
          </note>
          <note>
            Det har vi i centerpartiet påpekat år efter år, och vi har begärt
            att en parlamentarisk kommitté skall tillkallas med direktiv att
            genomföra en arbetsvärdering av olika yrkessektorer för att kartlägga
            skillnader och analysera bakgrunden till att kvinnodominerade
            yrken oftast värderas lägre än yrken där män är flest. En sådan
            kommitté, menar vi, skall också lägga förslag om hur rådande missförhållanden
            skall åtgärdas, utan att man från samhällets sida inkräktar på
            det ansvar parterna på arbetsmarknaden har.
          </note>
          <note>
            Varför, Margot Wallström, skall det vara så omöjligt att i riksdagen
            få gehör för ett sådant förslag?
          </note>
          <note>
            Troligtvis är det på det sättet att det bär emot att ansluta
            sig till ett centerförslag. Men också Sture
          </note>
          <note>
            Nordh, ordförande i SKTF --
          </note>
          <note>
            kommunaltjänstemännen --, konstaterar i en artikel i Aftonbladet
            i september bl.a.: ''Lönerna i kvinnodominerade yrken är lägre,
            utvecklingsmöjligheterna sämre och skillnaderna växer -- -- --
            . Det är nu hög tid att vi alla tar frågan på allvar och under
            90-talet åstadkommer avsevärda förbättringar för landets kvinnor.''
          </note>
          <note>
            I centerpartiet lägger vi också i våra motioner tonvikten vid
            regional balans och samhällsplaneringens stora betydelse för jämställdhet
            och för kvinnors sysselsättning i alla delar av landet. Här har
            väl tagits små steg framåt --
          </note>
          <note>
            men hur blir det i fortsättningen?
          </note>
          <note>
            Vad innebär skattereformen, konstruerad av socialdemokraterna
            och folkpartiet? Vi vet att de som kommer att drabbas är de lågavlönade
            och bland dem finns många kvinnor. Skattereformen skall ju finansieras
            genom mervärdeskatt på nödvändig konsumtion, och det får den effekten
            att många människor med låga och normala inkomster tvingas betala
            skattesänkningar som främst kommer höginkomsttagare till del.
            Är Margot
          </note>
          <note>
            Wallström beredd att genomföra en omläggning av finansieringen
            av skattereformen som innebär sänkt skatt på t.ex. mat och boende
            och som gynnar låginkomsttagare och därmed många kvinnor?
          </note>
          <note>
            Hur blir det med kvinnornas arbetstid?
          </note>
          <note>
            Möjligheten att minska sin arbetstid -- för den som så önskar
            -- är begränsad redan i dag, och den möjlighet som finns kan omintetgöras.
            Det kan bli så att kvinnor känner sig tvingade att förlänga sin
            arbetstid, helt enkelt för att få inkomsten att räcka till. Och
            det här behöver inte gälla enbart kvinnor --
          </note>
          <note>
            det kan även gälla män. Är det så vi vill ha det? I
          </note>
          <note>
            varje fall inte vi i centerpartiet.
          </note>
          <note>
            Jag vill slutligen ta upp en annan fråga -- eller beröra ett
            diskussionsinlägg som vi nyligen kunnat ta del av. Det gäller
            en eventuell sammanslagning av JämO och diskrimineringsombudsmannen.
            Jag vill spontant här säga att jag anser att det ligger en hel
            del i de tankegångar som förts fram av JämO.
          </note>
          <note>
            Det kan vara ett sätt att få myndigheten starkare, och det tror
            jag behövs. Vad anser Margot
          </note>
          <note>
            Wallström, regeringens jämställdhetsminister, om det diskussionsinlägget?
          </note>
          <note type="speaker">
            Anf. 131 BERITH ERIKSSON (v):
          </note>
          <note>
            Herr talman! Sverige har 4 283 000 kvinnor, männen är 107 000
            färre. Att kvinnor och män är nästan lika många -- ja, att kvinnorna
            t.o.m. är i majoritet -- avspeglar sig inte i vårt samhälleliga
            liv.
          </note>
          <note>
            Hur ofta ses inte kvinnor, handikappade, barn och invandrare
            som speciella grupper, stående utanför en stor normal grupp, gruppen
            av män? Det man då inte tar hänsyn till är för det första att
            så kallade särgrupper alltid består av både kvinnor och män, för
            det andra att kvinnor behandlas som en minoritet trots sin majoritetsställning.
          </note>
          <note>
            Dessa synsätt har som resultat att män och manliga värderingar
            blir normen i samhället, och kvinnor och kvinnors livsvillkor
            blir undantag från den normen. Ofta har kvinnor också en känsla
            av skuld för de ojämlika förhållandena. ''Det är vår egen skuld
            -- vi har oss själva att skylla.'' I den verkligheten är det inte
            förvånande att motståndet mot att ge kvinnor och män lika villkor
            har varit starkt.
          </note>
          <note>
            Idéer om lika rättigheter för kvinnor och män har funnits sedan
            årtusenden. Men för att idéer skall kunna slå rot och bli verklighet
            krävs att marken är beredd. Samhällsutvecklingen, behovet av förändringar,
            måste stämma överens med idéerna.
          </note>
          <note>
            Först då kan idéerna motivera och t.o.m. vara drivkraften för
            politiska beslut.
          </note>
          <note>
            I vårt land och i våra dagar är det inte längre god ton att gå
            emot lika rättigheter för båda könen.
          </note>
          <note>
            Däremot finns betydande motstånd mot att ge särskilda rättigheter
            till kvinnor utifrån kvinnors speciella behov eller för att kompensera
            en underordnad ställning.
          </note>
          <note>
            Den utveckling som skett på olika rättighetsområden för kvinnor
            är inte enbart frukten av kvinnors kamp. Reformer har varit möjliga
            därför att de även har gynnat männen och gynnat den samhällsomvandling
            som just då var nödvändig. Jag skulle kunna ta många olika exempel
            men tänker inte göra det i dag. Att leta efter olika motiv som
            legat bakom reformerna kan ge oss en mer sammansatt och sannare
            bild av maktförhållanden och drivkrafter i samhället. Att leta
            efter motiv kan även ge idéer till strategi för det fortsatta
            arbetet för jämställdhet.
          </note>
          <note>
            De områden där vi kanske upplever skillnader och orättvisor störst
            i dag är utbildning och arbetsmarknad.
          </note>
          <note>
            På utbildningssidan har olika forskningsrapporter visat att pojkar
            tar mer lärartid i anspråk än flickor.
          </note>
          <note>
            Pojkarna väljer de dyraste utbildningslinjerna, eller kanske
            vi gör dem dyrare -- prioriterar dem ekonomiskt -- just därför
            att det är pojkar som finns där.
          </note>
          <note>
            Könsuppdelningen på olika gymnasielinjer är fortfarande mycket
            stor, trots att detta uppmärksammats och vissa åtgärder från tid
            till annan vidtagits.
          </note>
          <note>
            Att bryta mönstret för val efter kön ger ofta problem för flickorna.
            Förutom problemen under utbildningstiden blir mottagandet på arbetsmarknaden
            helt annorlunda än för pojkarna.
          </note>
          <note>
            Flickor som exempelvis gått teknisk-industriell linje har mycket
            svårare att få arbete som direkt knyter an till deras utbildning,
            medan pojkar som gått vårdlinjen tas emot med öppna armar och
            avancerar mycket snabbt inom det område de utbildat sig för.
          </note>
          <note>
            Dagens skola bidrar inte till att öka flickors valmöjligheter
            på arbetsmarknaden. Jag vill ställa frågan till Margot Wallström:
            Vilka idéer har socialdemokraterna för att ändra på detta? I
          </note>
          <note>
            gymnasieskolan är 50 % av linjerna uppdelade på pojk- eller flicklinjer.
            Detta gynnar inte inträde på arbetsmarknaden.
          </note>
          <note>
            För förvärvsarbetande kvinnor skiljer sig löner och inkomster
            i övrigt från männens.Kvinnor i industriarbete har bara 90 % av
            manslönen osv.
          </note>
          <note>
            Denna skillnad kan inte förklaras fullt ut med att de finns inom
            andra yrken och andra och lägre avlönade tjänster.
          </note>
          <note>
            Det är också en skillnad som sedan har verkningar för pensioner,
            sjukförsäkring, ATP etc.
          </note>
          <note>
            Vänsterpartiet anser att vi under 1990-talet måste vi lägga samhällsekonomiska
            aspekter på bristerna i jämställdheten. Det är dags att studera
            de samhällsekonomiska aspekterna, och vi tycker att det bör utses
            en grupp att se över detta och komma tillbaka till riksdagen med
            förslag till åtgärder.
          </note>
          <note>
            2 § Ajournering för middagsuppehåll
          </note>
          <note>
            Kammaren beslöt kl. 17.56 att ajournera förhandlingarna till
            kl.19.00 för middagsuppehåll.
          </note>
          <note>
            3 § Återupptagna förhandlingar
          </note>
          <note>
            Förhandlingarna återupptogs kl. 19.00 under ledning av förste
            vice talmannen.
          </note>
          <note>
            4 § Allmänpolitisk debatt (forts.)
          </note>
          <note>
            Jämställdhet (forts.)
          </note>
          <note>
            Anf. 132 ANNA HORN AF RANTZIEN
          </note>
          <note>
            (mp):
          </note>
          <note>
            Fru talman! Frihet, broderskap och jämlikhet!
          </note>
          <note>
            Vilka omöjliga krav! Frihet till något eller från något? Den
            frihet som lär finnas t.o.m. i en fängelsecell eller frihet från
            manipulerande reklam? Broderskap -- jo, jag tackar jag, drygt
            halva mänskligheten bortglömd! Och jämlikhet --
          </note>
          <note>
            en absurditet i en art, där varje människa är ett unikum.
          </note>
          <note>
            Ibland talar man t.o.m. om jämlikhet mellan könen utan att ens
            ta hänsyn till den ofrånkomliga genetiska skillnaden mellan kvinnans
            två hela xkromosomer och mannens enda hela plus den lilla konstiga
            y-kromosomen, där så mycket saknas. Det som saknas måste vara
            några modererande gener som gör att de flesta män ligger till
            höger eller vänster på samtliga skalor medan kvinnorna håller
            sig mer i mitten. Fler män finns i brottsstatistiken såväl som
            i nobelpriskatalogen, fler män finns i
          </note>
          <note>
            Guinness rekordbok såväl som i dagstidningarnas födelsedagsannonser.
            Nävrätt får gå före människovärdighet. Om detta sägs inte mycket
            i biologiböckerna, eftersom de flesta är skrivna av män. I en
            finns det med, för där har jag medverkat.
          </note>
          <note>
            Men -- för rättvisans skull -- visst finns det balanserade män
            också, modererade av sociala faktorer eller klokskapsfaktorer.
          </note>
          <note>
            Om jämställdhet är det viktigt att tala, om männens möjlighet
            att få del av s.k. kvinnliga värden och om kvinnors möjlighet
            att få del av s.k. manliga livsvärden. JämO behandlar frågor som
            gäller ojämställdhet i arbetslivet. Varför skulle hon inte få
            mer resurser för att också ta hand om ojämställdheten i hemmen
            och i samhällslivet?
          </note>
          <note>
            Jämställdhet är inte bara en fråga om förhållanden mellan könen,
            men andra ojämlika jämställdhetsfrågor har hänvisats till diskrimineringsombudsmannen.
            Kanske borde alla dessa frågor läggas under en hatt.
          </note>
          <note>
            Svårigheter med jämställdhetsfrågorna är att de ofta är mycket
            diffusa. De måste ofta ställas i relation till seder och bruk
            i olika länder, i olika socialgrupper m.m.
          </note>
          <note>
            Jag frågade nu på morgonen vår grekiska städerska om hon kände
            sig jämställd i arbetet och med männen. Jo, det gjorde hon --
            men fick ju erkänna att det inte fanns några städande män. Varför
            finns det för resten inga män på dagens talarlista? Men i jämförelse
            med förhållandena i Grekland var vi väldigt jämställda, tyckte
            vår städerska.
          </note>
          <note>
            Och på ett annat plan -- från EG-debatten i går:
          </note>
          <note>
            ''Jag blir så trött, så utmattad och så rasande över dessa män
            i höga positioner, som så självsäkert yttrar sig å allas våra
            vägnar om hur absolut nödvändigt, livsviktigt och ofrånkomligt
            ett svenskt medlemskap i EG är! I en värld, där fortfarande ca
          </note>
          <note>
            40 000 barn dör av svält och sjukdomar varje dag, och där ca
            1 miljard människor lever i absolut fattigdom, där 40 % inte har
            tillgång till rent vatten eller hälsovård, där vi i den rika världen
            roffar åt oss tre fjärdedelar av alla naturresurser. I denna värld
            har ett antal herrar bestämt sig för att den viktigaste och noblaste
            utmaningen är kampen om herraväldet över världshandeln.''
          </note>
          <note>
            I en norsk utredning ''Om kvinnor og EF'' av Else
          </note>
          <note>
            Skjönsberg konstateras att EG favoriserar de redan starka i samhället,
            och det är inte EGs kvinnor. I
          </note>
          <note>
            rapporten sägs att medan männens arbetslöshet inte har stigit
            som helhet i EG sedan 1984 så ökar kvinnornas arbetslöshet som
            ett resultat av de långsiktiga strukturförändringarna, och då
            särskilt i tjänstesektorn och i den offentliga sektorn. Det visar
            sig också betydligt svårare att i EG-
          </note>
          <note>
            kommissionen få igenom föreslagna jämställdshetslagar än att
            få igenom lagar och bestämmelser om de fyra friheterna varor,
            tjänster, kapital och arbetskraft.
          </note>
          <note>
            Fru talman! I miljöpartiet de gröna arbetar vi nu med ett jämställdhetsprogram,
            som jag får flera tillfällen att återkomma till, först när motionerna
            om jämställdhet snart kommer upp i kammaren och sedan när propositionen
            kommer i vår. I vårt program påpekar vi bl.a. att ingen jämställdhetslag
            kan åstadkomma rättvisa på arbetsmarknaden och att ett samhälle
            blir jämställt först då vi åstadkommit ekonomisk jämställdhet.
            Den politiska uppgiften är att åstadkomma de ekonomiskt jämlika
            villkoren.
          </note>
          <note>
            Ett villkor för vårt samhälles välfärd och överlevnad är att
            vi åstadkommer en jämnare ansvarsfördelning mellan kvinnor och
            män.
          </note>
          <note>
            Därmed kan männen få ökat utrymme för hem och familj i sitt liv,
            medan kvinnorna får bättre möjligheter att göra sig gällande på
            arbetsmarknad och i samhälle.
          </note>
          <note>
            Också tiden är en viktig faktor för jämställdheten och ansvarsfördelningen.
            I ett första steg till arbetstidsförkortning anser vi att föräldrar
            med barn upp till tolv år skall ha rätt att minska sin arbetstid.
            Vissa yrkesgrupper med fysiskt och psykikst ansträngande arbete
            skall också ges förtur i genomförandet. En generell förkortning
            kan börja med 35 timmars arbetsvecka. Man skall ha rätt att inom
            ramen för en årlig normalarbetstid förlägga sitt arbete så att
            det passar barnomsorg och hemarbete.
          </note>
          <note>
            Vi i miljöpartiet de gröna har genom vårt inträde i riksdagen,
            som det första nya partiet på 70 år, fått en unik möjlighet att
            omsätta våra, i den nya tiden väl förankrade idéer om jämställdhet
            i praktiken.
          </note>
          <note>
            Det måste vara svårare i de gamla partierna. Den praktiska jämställdheten
            visar vi genom att ha både ett språkrör och en gruppledare av
            vardera könet och genom att jämlikt fördela uppdrag av olika slag.
            Men vi får nog också inom vårt parti vänta ännu en eller två generationer
            på att få män och kvinnor att ta för sig lika mycket av talartid
            och att tala lika högt och myndigt. Men vi ger inte upp kampen!
          </note>
          <note>
            Anf. 133 Statsrådet MARGOT
          </note>
          <note>
            WALLSTRÖM:
          </note>
          <note>
            Fru talman! Jämställdhet är 90-talets viktigaste rättvisefråga.
            Sett både i ett historiskt och i ett internationellt perspektiv
            har vi kommit en bra bit på väg i Sverige. Nästan lika många kvinnor
            som män finns på arbetsmarknaden. Rätten till arbete omfattar
            både kvinnor och män.
          </note>
          <note>
            Men vi nöjer oss inte med det. Nu handlar det om rätten till
            det goda arbetet. Rätten till ett arbete där man kan få utvecklas,
            trivas och känna trygghet i stället för att riskera liv och hälsa.
            Rätten att kunna påverka sin egen arbetstid och sin egen arbetssituation.
            För i arbetslivet finns fortfarande orättvisorna, både klasskillnader
            och skillnader mellan kvinnors och mäns villkor. Granskar vi arbetslivet
            utifrån både klass- och könsperspektiv så ser vi att kvinnorna
            drar det kortaste strået.
          </note>
          <note>
            Längst ned på trappan finns LOs kvinnor som har tunga och monotona
            jobb, som har det minsta inflytandet över sin egen arbetssituation
            och arbetstid och de lägsta lönerna. Klasstrappan finns där inbyggd
            redan när ungdomarna kommer ut i arbetslivet. De unga arbetarkvinnorna
            hamnar längst ned.
          </note>
          <note>
            Men det finns också en otålighet hos de unga kvinnorna, som kan
            bli en stark drivkraft för förändringar.
          </note>
          <note>
            De unga kvinnorna betonar mest av alla att facket bör ha mer
            att säga till om på arbetsplatsen, och de vill också att facket
            hårdare skall driva frågor som utbildning i arbetet och inflytande
            över arbetssituationen.
          </note>
          <note>
            Det är viktigt att ha det här perspektivet på jämställdhetsarbetet.
            Att jämlikhet och jämställdhet måste gå hand i hand, för att vi
            skall kunna nå ökad rättvisa.
          </note>
          <note>
            Makt förknippas ofta med den offentliga, politiska makten, vars
            beslut och utövare granskas noga.
          </note>
          <note>
            Maktutredningen har gett en betydligt bredare bild av makten,
            gett kunskap också om kapitalets och opinionsbildningens makt.
          </note>
          <note>
            Om vi ser till hur makt och inflytande fördelas mellan kvinnor
            och män, kan vi ändå konstatera att kvinnor har gjort klara framsteg
            när det gäller den politiska makten, som den kan avläsas i resultaten
            av de allmänna valen. Drygt en tredjedel av uppdragen i riksdag,
            landsting och kommunfullmäktige innehas nu av kvinnor.
          </note>
          <note>
            Offentligheten kring de allmänna valen har säkert bidragit till
            framgången.
          </note>
          <note>
            Det är sämre i de indirekta valen. Men även här har det gått
            framåt, från 15 till 22 % i de regionala styrelserna och till
            29 % i de centrala styrelserna efter senaste valet. Utredningen
            om kvinnorepresentation hjälpte till att synliggöra den låga andelen
            kvinnor, och det skapade debatt, som ledde till förändring.
          </note>
          <note>
            Kvinnorna är däremot nästan helt utestängda från det privata
            näringslivets styrelserum. För ett år sedan var endast 1,6 % av
            styrelseposterna i 239
          </note>
          <note>
            börsnoterade företag anförtrodda kvinnor, dvs. 26
          </note>
          <note>
            kvinnor på 1 646 styrelseuppdrag. Vad gör näringslivet för att
            ge kvinnorna mer inflytande?
          </note>
          <note>
            Varför reagerar inte massmedia på de uppgifterna?
          </note>
          <note>
            Och när hörde ni senast någon borgerlig debattör ta upp den frågan?
          </note>
          <note>
            Makt över besluten handlar ändå om mycket mer än den matematiska
            fördelning som vi kan räkna fram. Det är för det första en fråga
            om demokrati, om rättvisa, eftersom kvinnor är hälften och några
            till. Att dela makten har alltså ett värde i sig. Det är för det
            andra en fråga om resurser, om att ta till vara allas kunskaper
            och erfarenheter och om att vi tror att besluten faktiskt blir
            bättre om olika erfarenheter finns med. Det är för det tredje
            en intressefråga. Frågor som kvinnor kan tycka är särskilt viktiga
            skall också komma upp på dagordningen och finnas med när resurserna
            skall fördelas.
          </note>
          <note>
            Att låta kvinnor ta hand om konsumentfrågor, kultur, utbildning
            och sociala frågor medan männen bestämmer över planering, byggande
            och trafik samt fördelar pengar mellan olika verksamheter kan
            se bra ut på papperet, men det innebär fortfarande en ojämn maktfördelning.
            Kvinnor och män borde dela uppdragen på alla områden.
          </note>
          <note>
            För att jämställdhet skall nås krävs insatser av vitt skilda
            slag och förändringar på många olika områden, som så riktigt har
            påpekats här redan.
          </note>
          <note>
            Det är för mig inte möjligt att här gå in på alla dessa frågor,
            utan jag väljer att koncentrera mig till en fråga som blir alltmer
            aktuell, nämligen löneskillnaderna mellan män och kvinnor.
          </note>
          <note>
            Jag möter den frågan ständigt när jag träffar kvinnor runt om
            i landet. Jag möter också den vrede som kvinnor känner inför orättvisa
            löner. De accepterar inte att deras arbete värderas lägre. De
            nöjer sig inte med att lämna över åt andra att se till att de
            får en rättvis lön. Många kvinnor vill inte längre välja mellan
            att ta hand om och bry sig om människor å ena sidan och att bevaka
            sin lön å den andra. De vill både--och.
          </note>
          <note>
            Varför har då kvinnor lägre lön? Drygt 40 %
          </note>
          <note>
            arbetar deltid, men även när man jämför heltidsarbetande är löneskillnaderna
            betydande.
          </note>
          <note>
            Kvinnor som arbetar heltid har nu i genomsnitt mellan 75 och
            90 % av männens löner, beroende på avtalsområde. Under 1960- och
            1970-talen minskade skillnaderna, genom låglönesatsningar.
          </note>
          <note>
            Den solidariska lönepolitiken och samordnade förhandlingar har
            betytt mycket för att utjämna löneskillnaderna mellan kvinnor
            och män.
          </note>
          <note>
            Från mitten av 1980-talet ökar nu skillnaderna på nytt. Den utvecklingen
            måste vändas. Minskade löneskillnader är ett viktigt jämställdhetsmål.
          </note>
          <note>
            Förhandlingar och avtal om löner är och skall vara ett ansvar
            för parterna på arbetsmarknaden. Ja visst! Därför vill jag också
            diskutera frågan med parterna. För en vecka sedan hade vi ett
            mycket bra seminarium om Arbetets värde, där vi tillsammans diskuterade
            bl.a. behovet av arbetsvärderingssystem och av mer kunskaper.
          </note>
          <note>
            Statsmakternas uppgift är att genom lagstiftning sätta ramar
            för vad som är tillåtet och inte.
          </note>
          <note>
            Jämställdhetslagen förbjuder t.ex.
          </note>
          <note>
            könsdiskriminering i fråga om anställning och anställningsvillkor.
            Samma lön skall, oavsett kön, betalas för vad som enligt praxis
            och avtal är att betrakta som lika arbete. Samma lön skall också,
            oavsett kön, betalas för arbete som är likvärdigt enligt överenskommen
            arbetsvärdering.
          </note>
          <note>
            Jämställdhetslagen har nu utvärderats, och betänkandet Tio år
            med jämställdhetslagen har nyss remissbehandlats. Skärpningar
            av lagen föreslås bl.a. när det gäller tillämpningen av förbudet
            mot lönediskriminering. Förslagen innebär också en anpassning
            till EG-direktivet i fråga om lika lön. Regeringens förslag kommer
            i den jämställdhetsproposition som planeras till februari. Jag
            vill bestämt påstå att den inte alls är försenad. Vi har haft
            en rekordkort remisstid, och vi arbetar nu på med förslaget.
          </note>
          <note>
            Vi behöver mer kunskap om löneskillnaderna och deras orsaker.
            Detta påpekades inte minst på seminariet. En av de tre nya professurerna
            i kvinnooch jämställdhetsforskning, som ingick i den senaste forskningspropositionen,
            avser därför ekonomisk forskning med inriktning på kvinnors och
            mäns inkomster och löner.
          </note>
          <note>
            Samtidigt måste vi redan nu våga diskutera lönerna och de värderingar
            av olika arbeten som de bygger på. Det är riktigt, och det väntar
            sig också stora kvinnogrupper. De som är otåliga nu vill inte
            vänta på forskning, även om den är viktig på lång sikt. Att jämföra
            värdet av kvinnors och mäns arbete är svårt och mycket kontroversiellt
            -- t.o.m. omöjligt, hävdar en del. Självfallet ligger det redan
            nu värderingar bakom hur olika jobb avlönas. Men det är osynliga
            värderingar, som man inte kan ta på, diskutera eller förhandla
            om. För att ge underlag till fortsatt diskussion tog vi till seminariet
            i förra veckan fram ett faktablad om arbetsvärdering. Jag utgår
            från att också riksdagsledamöterna känner till det.
          </note>
          <note>
            Kommer inte kvinnorna -- nu igen -- vid alldeles fel tillfälle,
            nu när det inte finns utrymme för att höja lönerna? Nej, jag tror
            att det är nu vi skall stanna upp och tänka om, ta en ordentlig
            diskussion om hur vi värderar olika arbeten, gemensamt bestämma
            oss för att männen nog får stå tillbaka för att kvinnorna skall
            få mer betalt.
          </note>
          <note>
            Det finns de som påstår att jämställdhet som politisk fråga är
            ute, som vill förringa hela jämställdhetsarbetet. Jag tror att
            de gör en grov felbedömning. Rättvisan är inte alls omodern. Den
            har många förespråkare, och det finns en stor uppslutning bakom
            tanken att minska löneskillnaderna mellan kvinnor och män.
          </note>
          <note>
            ''Det duger inte att sätta sig ner och konstatera att allt är
            bedrövligt, man får försöka göra något åt det.'' Det säger Anna,
            72 år, som intervjuas i LO-
          </note>
          <note>
            rapporten Klass och kön. Det leder mina tankar både till jämställdhetsarbetet
            och till ett helt annat perspektiv. Ibland måste vi nog lyfta
            blicken och fundera över våra levnadsvillkor i stort. Det var
            också detta som Anna Horn af Rantzien försökte göra.
          </note>
          <note>
            Som så många andra såg jag i söndags på TV-
          </note>
          <note>
            reportaget från barnhemmen i Rumänien och de omänskliga och ovärdiga
            villkor som dessa barn levde med. Jag tror att alla ställer sig
            frågan: Vad kan vi göra? Vad kan jag göra? Rumäniens barn angår
            oss alla. Ändå känns det i särskilt hög grad som en kvinnofråga.
            Rumänien har varit ett hårt land för kvinnor. Vi har enligt min
            mening ett särskilt ansvar för att stödja också kvinnorna. Vad
            kan de politiska kvinnoförbunden och andra kvinnoorganisationer
            göra för att stödja rumänska kvinnor att bygga upp en bättre tillvaro?
            Vad som behövs är alltså solidaritet i förhållandet mellan man
            och kvinna men också mellan kvinna och kvinna; inte bara ord,
            utan också handling.
          </note>
          <note type="speaker">
            Anf. 134 FÖRSTE VICE TALMANNEN:
          </note>
          <note>
            Jag får erinra om de debattregler som gäller.
          </note>
          <note type="speaker">
            Anf. 135 BERITH ERIKSSON (v) replik:
          </note>
          <note>
            Fru talman! Det är inte lätt att kämpa emot orättvisor som kräver
            raffinerade statistiska beräkningar för att synliggöras. Och det
            är ju också vad som är fallet när det gäller kvinnolönerna.
          </note>
          <note>
            Därför behövs det naturligtvis bra forskning.
          </note>
          <note>
            Ett annat område där man också behöver se över, forska om och
            synliggöra hur ojämlikheten slår, är kvinnorätten i juridisk mening.
            Det behöver klargöras hur den manliga dominansen i vårt samhälle
            avspeglar sig i rättsordningen och hur rättsreglerna och rättstillämpningen
            förstärker eller mildrar mansdominansen eller i vilken utsträckning
            och på vilket sätt lagstiftningen är ett uttryck för mäns intresse.
            Vad behövs för att kvinnors intressen och förhållanden skall förbättras?
          </note>
          <note>
            För att förstå sådana här rättsregler och hur de verkar måste
            man veta hurdana förhållandena är och hur de skiljer sig mellan
            män och kvinnor. Det finns alltså många områden att ta upp, men
            framför tror jag att allt frågor om arbetsmarknaden och kvinnors
            rätt i juridisk mening hör ihop.
          </note>
          <note>
            Jag tog i mitt inlägg också upp skolan och hur gymnasieskolan
            fungerar i dag. Jag skulle bli glad om jag fick svar på frågan
            om det finns några funderingar om hur man kommer till rätta med
            den könssegregering som finns redan i gymnasieskolan.
          </note>
          <note type="speaker">
            Anf. 136 MONA SAINT CYR (m) replik:
          </note>
          <note>
            Fru talman! Statsrådet sade att jämställdheten är
          </note>
          <note>
            90-talets viktigaste rättvisefråga. Den borde nog ha varit 80-talets
            viktigaste, och från detta borde man bygga vidare. De ambitionerna
            borde man ha haft från början. Men vi är en bit på väg.
          </note>
          <note>
            Statsrådet nämnde i sitt anförande att kvinnor inom
          </note>
          <note>
            LO-kollektivet i det här sammanhanget har det lägsta inflytandet.
            Statsrådet sade att oppositionen borde vetat svaret på frågorna
            när det gällde näringslivet. Vi representerar ju inte alls näringslivet.
            Jag tror att regeringen har många fler sammanträffanden med näringslivet
            än vad vi har.
          </note>
          <note>
            Jag tycker att regeringen också borde se på den mycket stora
            arbetsgivare som den offentliga sektorn utgör. I mitt inledningsanförande
            ställde jag en direkt fråga till statsrådet om att upplösa den
            offentliga sektorn och de offentliga monopolen.
          </note>
          <note>
            Men på den frågan fick jag inget som helst svar. Vad gör den
            offentliga sektorn?
          </note>
          <note>
            Jag nämnde också de siffror som finns på löneskillnader på kvinnor
            och män inom kommuner och landsting vilka är nog så oroväckande.
            Jag tycker att man inte bara skall ta en del av samhällslivet
            utan se till samtliga som är arbetsgivare åt kvinnor. Då är den
            offentliga sektorn den största arbetsgivaren.
          </note>
          <note>
            Man gör kvinnorna och jämställdheten en björntjänst om man fokuserar
            sig på näringslivet och helt och hållet sätter på skygglapparna
            när det gäller den offentliga sektorn. Jag väntar på ett svar
            på min fråga.
          </note>
          <note type="speaker">
            Anf. 137 CHARLOTTE BRANTING (fp)
          </note>
          <note>
            replik:
          </note>
          <note>
            Fru talman! Det finns mycket i det Margot
          </note>
          <note>
            Wallström sade som jag vill instämma i. Inte minst gäller det
            det sista hon sade om en gemensam kamp för Rumäniens folk och
            kvinnorna i Rumänien. Om vi kunde göra något gemensamt där skulle
            det vara utomordentligt bra.
          </note>
          <note>
            När det gäller representationen inom näringslivet undrade Margot
            Wallström när man sist hörde någon borgerlig företrädare tala
            om detta. Det står faktiskt i folkpartiets jämställdhetsmotion
            om vikten av att öka representationen också inom näringslivet.
            Men tyvärr är det väldigt litet som vi politiskt kan göra åt detta.
            Här behövs en gemensam opinion- och upplysningskampanj, och den
            kan vi väl också vara överens om att vi skall bedriva.
          </note>
          <note>
            Margot Wallström talade sedan mycket om rätten till det goda
            arbetet. Det var också mycket bra.
          </note>
          <note>
            Men varför inte, Margot Wallström, se till att fler kvinnor verkligen
            kan få en bättre arbetsmarknad genom att slopa de offentliga monopolen?
          </note>
          <note type="speaker">
            Anf. 138 KERSTI JOHANSSON (c) replik:
          </note>
          <note>
            Fru talman! Vi är ingalunda färdiga med jämställdhetsarbetet.
            Det visar det för varje år ökande antal motioner med olika krav
            på just jämställdhetsområdet.
          </note>
          <note>
            Jag fäste mig också vid det Margot Wallström sade om näringslivet
            och vad det gör för att öka kvinnorepresentationen och att hon
            efterlyste borgerliga debattörer. Jag vill i det här sammanhanget
            erinra om att det kanske inte endast är näringslivet som är boven
            i dramat. Inom den kommunala sektorn, som domineras av kvinnor,
            är endast 11 % av förvaltningscheferna kvinnor, och inom den sociala
            sektorn, där över 75 % av de anställda är kvinnor, är bara 14
            % av socialcheferna kvinnor. Jag menar nog att man här verkligen
            behöver arbeta för chefsrekrytering av kvinnor.
          </note>
          <note>
            Vi arbetar mycket med olika projekt, och det gör inte minst socialdemokraterna
            och regeringen.
          </note>
          <note>
            Man är mycket för projekt. Jag har berört den här frågan tidigare.
            Kanske skulle man i stället gå över till någon form av kampanjer?
            Varför inte starta en kampanj som syftar till att både stimulera
            och informera och bygga upp kvinnors självförtroende att söka
            chefstjänster?
          </note>
          <note>
            I detta arbete är det också viktigt att ta till vara kvinnoorganisationerna.
            Vi i centerpartiet har hävdat att om kvinnoorganisationerna hade
            litet mer pengar skulle de kunna göra ännu mer arbete på det här
            området. Nu arbetar man mest ideellt.
          </note>
          <note>
            Margot Wallström nämde också arbetsvärderingssystemet. Det är
            något som också jag har tagit upp. Det är inte säkert att det
            system som vi i centerpartiet har föreslagit är det som vi kan
            komma framåt med, men vi i centerpartiet är mycket angelägna få
            till stånd en undersökning om arbetsvärdering så att vi kan analysera
            bakgrunden till att kvinnodominerade yrken värderas lägre och
            kartlägga dessa skillnader och också få förslag till hur vi skall
            kunna åtgärda detta.
          </note>
          <note>
            Anf. 139 Statsrådet MARGOT WALLSTRÖM
          </note>
          <note>
            replik:
          </note>
          <note>
            Fru talman! Jag börjar undra om jag trampade på några ömma tår
            när jag tog upp frågan om det privata näringslivet.
          </note>
          <note>
            Jag skall ägna mig åt att kommentera detta med den offentliga
            sektorn. Jag skall göra det i fem punkter.
          </note>
          <note>
            För det första kan vi väl ändå konstatera att det är tack vare
            en väl utbyggd offentlig sektor som vi har så många kvinnor i
            förvärsarbete i dag. Det har varit möjligt att kvinnor betalda
            jobb.
          </note>
          <note>
            För det andra är den offentliga sektorn inte någon skyddad sektor.
            Ni måste ha missat någonting när ni säger så. Den offentliga sektorn
            är demokratiskt styrd och utsatt för insyn och ett mycket hårt
            yttre tryck. Det ni själva säger här är belysande. Det går inte
            att göra så mycket åt det privata näringslivet, men det går att
            göra någonting åt den offentliga sektorn. Ja därför att den är
            demokratiskt styrd och vi där har möjlighet att påverka. Förändringarna
            är ju enorma.
          </note>
          <note>
            Jag undrar dessutom var dessa monopol finns.
          </note>
          <note>
            Efter vad jag kan se tillåter vi privata alternativ, läkare och
            tandläkare, inom vård och omsorg på praktiskt taget alla områden.
            Den här förändringen går mycket snabbt. Det görs ansträngningar
            att finna nya former som ändå kan förena det demokratiska inflytandet
            och styrningen.
          </note>
          <note>
            För det tredje är den offentliga sektorn ett sätt att organisera
            och möta de behov av vård och omsorg som vi kan se i vårt samhälle.
            Frågan om vilket sätt som är effektivast är det som vi många gånger
            har olika synpunkter på. Men det är väl inte alltid som privatisering
            också är lika med effektivisering? Det tror i alla fall inte jag.
            Frågan är just hur vi effektivast och på mänskligaste vis skall
            tillgodose behoven av vård och omsorg.
          </note>
          <note>
            För det fjärde hävdas det ofta när det gäller frågan om lika
            lön att det är kvinnornas koncentration till den offentliga sektorn
            som ligger bakom låga löner.
          </note>
          <note>
            Jag kan konstatera att löneskillnaderna mellan kvinnor och män
            rent allmänt är minst lika stora på den privata sidan som på den
            offentliga. Se på det allra största kvinnoyrket, sekreteraryrket.
            Där är löneskillnaderna mycket stora, och det är inte till den
            privata sektorns fördel. Jag anser inte att man skall acceptera
            detta påstående, och det är en av de saker som vi behöver reda
            ut.
          </note>
          <note>
            För det femte vill jag påstå att det sker väldigt mycket i form
            av förändringar inom den offentliga sektorn. Vi har en rad projekt
            som just syftar till att utveckla kvinnornas inflytande och ställning.
            Men det är mycket dåligt i det privata näringslivet. Det var detta
            jag ville påtala, och vi behöver alla hjälpas åt för att se hela
            spektrumet. Jag glömmer inte bort någon del, det kan ni vara säkra
            på.
          </note>
          <note type="speaker">
            Anf. 140 MONA SAINT CYR (m) replik:
          </note>
          <note>
            Fru talman! Statsrådet sade: Tack vare den offentliga sektorn.
            Jag har inte ifrågasatt den offentliga sektorn, möjligen dess
            storlek och dess fortsatta tillväxt.
          </note>
          <note>
            De betalda jobben är inte alltid välbetalda, det var detta jag
            antydde för en stund sedan. Det avgörande är att de inte är utsatta
            för konkurrens, det trodde jag att statsrådet hade förstått.
          </note>
          <note>
            Var finns monopolen, frågar statsrådet. Det är väl självklart,
            och det trodde jag att statsrådet också kände till. De finns inom
            barnomsorg, äldreomsorg och sjukvård. Man behandlas inte på lika
            villkor, och det är det vi efterlyser. Vi moderater vill tillvarata
            samhällets totala samlade resurser för att de skall komma människorna
            till godo. Vi skall inte uppställa förbud för vissa utan alla
            som kan ge något av det människorna efterfrågar skall kunna fungera.
          </note>
          <note>
            De mänskliga behoven förutsätter att alla resurser skall tas
            till vara på alla områden när det gäller barnomsorgen, äldreomsorgen
            och utbildningen.
          </note>
          <note>
            Förbjud inte vissa, och diskriminera inte vissa. Det är det som
            sker i dag. Man ger statsbidrag till dem som man vill uppmuntra,
            och man ger ingenting till andra. På så vis blir det ojämlika
            villkor i samhället.
          </note>
          <note>
            Det mänskliga som statsrådet nämnde skulle vara att politikerna
            bestämmer, politikerna dirigerar och de vet bäst vad människorna
            vill göra i familjerna och på yrkesområdet. Över huvud taget går
            man in i den offentliga sektorn och dirigerar. Varför är ni så
            rädda för att släppa loss? Det kommer alla till godo, och det
            ger valfrihet.
          </note>
          <note>
            Vidare har vi de projekt som nämndes nyss. Jag vet att statsrådet
            Åsbrink talade i dag om särintressen och stora ekonomiska resurser
            som satsas. Han nämnde kvinnorna som ett särintresse på slutet.
          </note>
          <note>
            Det tycker jag är ett mycket märkligt uttalande, och jag tycker
            att statsrådet skall fråga sin kollega vad han menade med det.
          </note>
          <note type="speaker">
            Anf. 141 CHARLOTTE BRANTING (fp)
          </note>
          <note>
            replik:
          </note>
          <note>
            Fru talman! Självfallet behöver vi även i framtiden en stor offentlig
            sektor. Men det är märkvärdigt att vi från den borgerliga sidan
            hela tiden måste skjuta socialdemokraterna framför oss när vi
            vill ha alternativ.
          </note>
          <note>
            Nu har man accepterat föräldra- och personalkooperativ inom barnomsorgen.
            Varför,
          </note>
          <note>
            Margot Wallström, går man inte hela vägen? Vad är det för skillnad
            mellan att ha ett handelsbolag eller ett aktiebolag?
          </note>
          <note>
            Vi får ofta höra att man inte skall få göra en vinst på barnomsorgen.
            Jag tycker att det är sällsynt fånigt. Det är väl självklart att
            ingen vill ha sina barn i en barnomsorg som inte fungerar bra.
            Men alla som arbetar inom barnomsorgen måste ha rätt till att
            få en vettig inkomst och kunna få en vinst.
          </note>
          <note>
            Går det att få en bra vinst tyder det på att man har en bra kostnadseffektivitet.
            På tal om barnomsorg i aktiebolagsform för att man skall få god
            vinst vill jag säga att det måste finnas en hel del andra saker
            som det går att få större vinst på.
          </note>
          <note>
            Släpp loss! Då skall man se att det går att få ökad valfrihet
            för kvinnorna. Det blir en kvalitetsutveckling, och det blir bättre
            utnyttjande av de resurser som finns. Det blir en starkare position
            för personalen och större möjlighet för personalen att utvecklas.
            Säkert går det att utnyttja fler kvinnor. Personalflykten blir
            mindre och nya krafter kommer till.
          </note>
          <note>
            Det här handlar inte bara om barnomsorgen. Jag tog i mitt anförande
            upp exempel på fältassistenter som vill arbeta på entreprenad
            och om sjukgymnaster som vill arbeta i privat regi. Varför säger
            ni nej?
          </note>
          <note type="speaker">
            Anf. 142 BERITH ERIKSSON (v) replik:
          </note>
          <note>
            Fru talman! Det är inte försvarbart med stora löneskillnader
            inom den offentliga sektorn. Jag tror inte att löneskillnaderna
            skulle bli mindre om ett privat ägande kom in.
          </note>
          <note>
            Jag hade inte tänkt att tala om barnomsorg i dag, eftersom vi
            har så många andra tillfällen till att debattera barnomsorg. Men
            det går inte att undvika ämnet.
          </note>
          <note>
            Nu har det blivit möjligt för de två förskollärarna att starta
            barnomsorg. Det återstår att se hur många sådana kooperativ som
            skapas. Förskollärarna är utbildade till pedagoger och inte till
            egenföretagare.
          </note>
          <note>
            Jag tycker också att det är vilseledande med uttrycket privat
            barnomsorg. Den är ju inte privat i egentlig mening. Den är i
            stället en blandning av offentliga pengar och privat administration.
            Privat barnomsorg är alltså beroende av offentliga pengar.
          </note>
          <note>
            Risken finns att vi om statsbidraget minskar får se att daghem
            läggs ned. Då kan man tänka sig vad som kan hända i en glesbygd
            där det inte finns något annat alternativ. Föräldrarna i den kommunen
            kan alltså behöva betala mycket höga barnomsorgsavgifter för att
            kunna få tillgång till barnomsorg.
          </note>
          <note>
            Det är inte heller svårt att räkna ut vilka som kommer att välja
            billigare alternativ inom en privatiserad barnomsorg. Det blir
            naturligvis de föräldrar som har mycket dålig ekonomi.
          </note>
          <note>
            När det är de stora gruppernas tur att få del av barnomsorgen,
            skall det finnas privata alternativ där de som har tillräckligt
            med pengar kan köpa bättre pedagogik, medan låglönegrupperna får
            hålla till godo med sämre. Jag hoppas att vi inte skall behöva
            ta fler steg i den riktningen mot privatisering i barnomsorgen.
          </note>
          <note>
            Anf. 143 Statsrådet MARGOT
          </note>
          <note>
            WALLSTRÖM:
          </note>
          <note>
            Fru talman! Jag får lust att ställa den fråga som jag ibland
            gör när jag är på gymnasieskolorna och det kommer fram politikerförakt
            eller det moderata budskapet om att så många politiker som möjligt
            borde avskaffas och likaså den politiska styrningen.
          </note>
          <note>
            Vem är det då som bestämmer? Är det den som har tjock plånbok,
            den som skriker högst eller den som kommer först? Hur vill vi
            att samhället skall formas? Hur vill vi att demokratin skall utövas?
            I
          </note>
          <note>
            grunden är detta en demokratifråga.
          </note>
          <note>
            Vi är överens om att det behövs stora förändringar inom den offentliga
            sektorn. Vi är överens om att detta har en betydelse för kvinnorna.
            Jag anser att det är just för demokratin och möjligheterna att
            få vara med och påverka sin arbetsorganisation och att få behoven
            av vård och omsorg tillgodosedda.
          </note>
          <note>
            Men vi måste också se till de andra delarna.
          </note>
          <note>
            Jag skulle vilja kommentera några av de frågor som har riktats
            till mig. När det gäller likalönefrågan var det någon som sade
            att det inte är mer kunskaper som behövs utan konkreta åtgärder.
            Jag kan hålla med om att det också är fråga om mer konkreta åtgärder.
            Men vi behöver avgjort mera kunskaper.
          </note>
          <note>
            Det visade seminariet tydligt.
          </note>
          <note>
            På det statliga området har vi bestämt att det skall tas fram
            ett system för arbetsvärdering. På ett sätt skall man vara pionjär
            för att försöka hitta vägar att rättvisare värdera mäns resp.
            kvinnors arbete. Jag gillar faktiskt Kersti Johanssons och centerns
            förslag. Vi är inte alls negativa när det gäller att driva frågor
            om arbetsvärdering vidare. Vi arbetar vidare med den frågan.
          </note>
          <note>
            Jag tror också, precis som Berith Eriksson sade, att utbildningsområdet
            är mycket viktigt. Jag vill påstå att en reformerad gymnasieskola
            är kanske en av de viktigaste jämställdhetsreformerna framöver.
            Vi kommer då förhoppningsvis ifrån det mycket könsuppdelade linjeval
            som har förekommit hittills. Vi får också komma ihåg att man nu
            går över till ett kommunalt ansvar, och där behövs det mycket
            arbete för att bevaka jämställdhetsfrågorna i utbildningen.
          </note>
          <note>
            Förste vice talmannen anmälde att Mona Saint Cyr anhållit att
            till protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 144 MARGARETA WINBERG (s):
          </note>
          <note>
            Fru talman! Först vill jag kommentera några av de saker som Mona
            Saint Cyr sade. Hon tyckte tydligen att denna debatt var onödig
            och hon kände sig tvingad att delta i den. Det beklagar jag. Jag
            tror att det är oerhört viktigt att vi har dessa debatter och
            att man den vägen försöker förändra verkligheten.
          </note>
          <note>
            För det första påstår Mona Saint Cyr att min smekmånad är över
            och att vi har förlorat slaget om sextimmarsdag för småbarnsföräldrar.
            Ibland är det svårt att förstå vad som händer när man inte själv
            deltar i en kongress. Socialdemokratiska kvinnoförbundet har aldrig
            drivit frågan om sextimmarsdag för småbarnsföräldrar. Vi förlorade
            alltså inte frågan om sextimmarsdag, utan kongressen uttalade
            en princip för sextimmarsdag som ett första steg på 90-talet under
            förutsättning att det sker en tillväxt.
          </note>
          <note>
            För det andra hävdar Mona Saint Cyr att den offentliga sektorn
            är politikernas stora skyddade verkstad. Jag tycker att det är
            ett hån mot demokratin och dem som arbetar för den. Jag skulle
            gärna vilja veta vad Mona Saint Cyr menar med det.
          </note>
          <note>
            För det tredje säger Mona Saint Cyr att många önskar arbeta deltid.
            Det är precis tvärtom. Det är alldeles för många deltidare i dag.
            Många kvinnor önskar gå upp i tid, men på grund av organisationen
            i vissa typer av arbeten är det omöjligt.
          </note>
          <note>
            Fru talman! Vad betyder det egna arbetet med en lön som man kan
            försörja sig på? Det betyder egna pengar i fickan, det vet vi.
            Det betyder att man är med och delar på de utgifter som en familj
            har för att existera. Det borde också betyda att hemarbete och
            fostran av barnen delas lika mellan kvinnor och män. För människan
            betyder den egna lönen självständighet och oberoende. Man väljer
            själv sin livsform. Vill man bo ihop med någon så gör man det,
            vill man inte så låter man bli.
          </note>
          <note>
            Den egna försörjningen betyder emellertid också något i vidare
            mening. All historisk forskning visar att kvinnors ställning i
            samhället har en direkt koppling till kvinnors ställning i förvärvslivet.
            Man kan uttrycka det så att i länder där den kvinnliga förvärvsfrekvensen
            är hög är också andelen kvinnliga politiker stor. Det är Sverige
            ett talande exempel på. I utvecklingen som ekonomiskt oberoende
            följer alltså en förändrad kvinnoroll och i förlängningen förhoppningsvis
            också en ny mansroll.
          </note>
          <note>
            Det är därför vi socialdemokratiska kvinnor så hårt hävdar att
            grunden för jämställdhet är den egna lönen, och det är därför
            som rätten till arbete, även för kvinnor, är vår viktigaste fråga
            att driva som politisk kvinnoorganisation.
          </note>
          <note>
            För att jämställdhet skall vara möjlig krävs mera än förvärvsarbete.
            Det krävs t.ex. barnomsorg. Men det är viktigt att påpeka att
            tillsynsmotivet bara är en del av barnomsorgen. De sociala och
            pedagogiska bitarna väger lika tungt. Barnomsorg till alla barn
            är en viktig jämlikhetsfråga.
          </note>
          <note>
            En väl fungerande barnomsorg är väl en absolut förutsättning
            för att kvinnor och män skall kunna förena föräldraskap och förvärvsarbete.
            I dag kan
          </note>
          <note>
            375 000 barn erbjudas plats i daghem eller familjedaghem. Det
            är 127 000 fler än 1982. Bara i år tillkommer 30 000 nya platser.
          </note>
          <note>
            Fru talman! I somras kom arbetsmiljökommissionens rapport. Den
            är en del i vårt vallöfte att åtgärda de 400 000 farligaste jobben.
            Den påvisar bl.a. att många kvinnor kommer in friska och åker
            ut sjuka. De blir sjuka och skadade av monotona arbeten, ensidiga
            rörelser och pressande arbetssituationer.
          </note>
          <note>
            Kommissionens rapport visade också på en annan, mycket intressant
            faktor som inte förekommit i debatten om dåliga arbetsmiljöer,
            nämligen det dubbelarbete som kvinnor tvingas till och som gör
            dem sjuka.
          </note>
          <note>
            Vi har ju inte lyckats med konsten att få männen att ta sin del
            och sitt ansvar för det obetalda arbetet.
          </note>
          <note>
            Männens ansvar och del i hem och barn påverkas inte av kvinnans
            arbetstid. Det är enbart männens egen arbetstid som ger utslag
            härvidlag. Det är därför viktigt med en generell sänkning av arbetstiden
            både för jämställdheten och för kvinnors hälsa och arbetsmiljö.
          </note>
          <note>
            Den fysiska arbetsmiljön måste också förbättras.
          </note>
          <note>
            Här har vi en stor chans när arbetslivsfonderna skall börja fungera
            med de 15 miljarder som för närvarande finns i de olika arbetslivsfonderna.
          </note>
          <note>
            Från det socialdemokratiska kvinnoförbundet kommer vi att försöka
            förmå styrelserna för arbetslivsfonderna att prioritera kvinnor
            och kvinnors arbeten högst.
          </note>
          <note>
            Fru talman! Det skall löna sig att arbeta. Man skall kunna leva
            på sin lön. Det är uttryck som ofta hörs, särskilt från moderat
            håll. Jag läste för någon månad sedan en artikel av Anne Wibble
            i tidningen
          </note>
          <note>
            Nu. Den har litet grand berörts här i dag.
          </note>
          <note>
            Anne Wibble angrep moderaterna och i viss mån centerpartiet för
            att ha sprungit ifrån den tidigare uppgörelsen om vårdnadsbidraget
            och nu lagt fram förslag som ger helt felaktiga signaler till
            kvinnor.
          </note>
          <note>
            Enligt hennes beräkningar i den här artikeln måste en kvinna
            i moderaternas förslag tjäna drygt 70 000
          </note>
          <note>
            om hon har ett förskolebarn för att över huvud taget få en krona
            över. Om hon har två barn måste hon tjäna 135 000, och har hon
            tre barn måste hon tjäna över 200 000, annars lönar det sig inte
            att arbeta. Jag undrar om det är riktigt och rimligt.
          </note>
          <note>
            Enligt centerns förslag måste en förälder med två barn tjäna
            90 000 för att ett förvärvsarbete skall löna sig. Jag vet inte
            om det här är rätt, men det är en artikel som Anne Wibble har
            skrivit. Jag måste fråga både moderaterna och centern om det är
            rätt.
          </note>
          <note>
            Eftersom det är kvinnor som företräder sina partier vill jag
            höra om ni, om detta är riktigt, ställer upp på detta. Är inte
            detta i så fall en stor kvinnofälla?
          </note>
          <note>
            Är det inte mycket mycket ojämställt?
          </note>
          <note type="speaker">
            Anf. 145 MONA SAINT CYR (m) replik:
          </note>
          <note>
            Fru talman! Till Margareta Winberg vill jag säga att jag precis
            kommer från MKFs 70-årsjubileum, som ägde rum under det timslånga
            uppehållet.
          </note>
          <note>
            Övriga kvinnoförbundsordförande var närvarande och gratulerade,
            men Margareta Winberg lyste med sin frånvaro. En av dem som gratulerade
            sade att vi samverkar i kvinnofrågor även med dem på andra sidan.
            Jag funderade litet över vad det kunde vara sakralt sett. Men
            sedan kom jag på att hon måste mena socialdemokraterna, och det
            gjorde hon.
          </note>
          <note>
            Det har fastslagits i många betänkanden i riksdagen att vi kvinnor
            har ett gemensamt mål när vi diskuterar dessa frågor, men vi har
            litet olika uppfattningar om medlen. Därför tycker jag att vi
            skall koncentrera oss på dem när vi diskuterar detta.
          </note>
          <note>
            Det frågades i sammanhanget vem som skall bestämma. Jag har tidigare
            sagt att det skall vara de människor som berörs. När det gäller
            barnomsorgen skall föräldrarna, i det här fallet talar vi om kvinnorna,
            bestämma hur de vill ha den ordnad. Kvinnorna måste komma fram
            till hur de skall ordna sitt yrkesliv tillsammans med sin man
            för att ordna det på bästa möjliga sätt för barnen.
          </note>
          <note>
            Det har jag sagt tidigare här i dag.
          </note>
          <note>
            Jag förstår inte att socialdemokraterna vid det här laget inte
            har lärt sig vad vi menar med monopol.
          </note>
          <note>
            Inom barnomsorgen, som ligger närmast till hands när det gäller
            förvärvsarbete för kvinnor, vore det vettigt att använda samtliga
            resurser för att ta hand om barnen, så att barnen får just den
            omsorg som deras föräldrar tycker är bäst för dem.
          </note>
          <note>
            Många kvinnor förvärvsarbetar inom de olika monopolen inom sjukvård,
            äldreomsorg och barnomsorg. Jag är själv kommunanställd, och jag
            vet hur folk resonerar. De vill göra väldigt mycket som de inte
            får göra i dag. De är instängda i monopolen. De kan inte välja
            arbetsgivare. Jag vet att statsrådet i en tidigare debatt med
            Margareta
          </note>
          <note>
            Winberg har sagt att det finns ett antal kommuner att välja på
            som olika arbetsgivare. Vi skall väl inte behöva bli nomadiserade
            som kvinnor. Vi måste kunna ha en arbetsgivare i den kommun där
            vi bor.
          </note>
          <note>
            Vi måste kunna starta eget eller bli anställda av någon annan
            som vill starta eget och ta det ansvar som det innebär att bli
            arbetsgivare.
          </note>
          <note>
            Jag vet att det finns idéer, intresse, kunskap och ambition hos
            kvinnorna att få göra detta. Med det regelsystem som socialdemokraterna
            har lagt fast som en järnhand över Sverige får de inte göra detta.
          </note>
          <note>
            De kan inte göra detta, eftersom de måste jobba på samma villkor
            som andra, kommunerna och monopolen.
          </note>
          <note type="speaker">
            Anf. 146 CHARLOTTE BRANTING (fp)
          </note>
          <note>
            replik:
          </note>
          <note>
            Fru talman! Margareta Winberg talade om vikten av en ny mansroll.
            Det kan jag verkligen instämma i. Det är särskilt viktigt att
            männen tar ett större ansvar för barnen när de är små. Jag vill
            fråga
          </note>
          <note>
            Margareta Winberg om ni är beredda att stödja folkpartiets krav
            att det skall bli en utökning av ledigheten vid födsel av barn
            så att pappans tid förlängs. Den är tio dagar i dag. Jag tror
            att det är oerhört viktigt att papporna är hemma och delar ansvaret
            med mammorna under den allra första tiden när barnet har fötts.
          </note>
          <note>
            Är man också beredd att möta litet okonventionella krav för att
            få fler män att ta ut mer av föräldraledigheten? Det kan t.ex.
            ske i någon form av extra stimulans, t.ex. en extra semesterdag.
            Vi har haft sådana tankar från folkpartiets sida, eftersom vi
            anser att detta är mycket väsentligt.
          </note>
          <note>
            Margareta Winberg talade om hur bra det har varit med utbyggnad
            av barnomsorgen. Det tycker jag också, men det räcker inte. Fortfarande
            står tiotusentals människor i kö. Min fråga till
          </note>
          <note>
            Margareta Winberg är fortfarande: Är ni nu beredda, för att så
            snabbt som möjligt nå målet om full behovstäckning för alla dem
            som vill ha barnomsorg utanför hemmet, att ta alla möjligheter
            till alternativ i anspråk? Det gäller t.ex. att slopa
          </note>
          <note>
            Lex Pysslingen och låta svenska kyrkan m.fl. driva daghem.
          </note>
          <note type="speaker">
            Anf. 147 BERITH ERIKSSON (v) replik:
          </note>
          <note>
            Fru talman! Jag måste verkligen hålla med
          </note>
          <note>
            Margareta Winberg om att vi har alldeles för många deltidsarbeten.
            I dag finns det 800 000 personer som har deltid, men vill ha heltid.
            Jag hoppas också på och ser fram emot alla de bra och konkreta
            förslag som måste komma fram utifrån målsättningen om det goda
            arbetet. Det gäller t.ex. förslag när det gäller att komma till
            rätta med obekväma arbetstider, förslag när det gäller att komma
            till rätta med arbetsorganisation som missgynnar kvinnor i dag,
            förslag när det gäller sex timmars arbetsdag och förslag som innebär
            att graviditet inte betraktas som en privatsak, dvs. att det i
            arbetsmiljön tas hänsyn till vad ett foster tål. Om och när sådana
            konkreta förslag läggs fram kanske vi, liksom 1946 års riksdagskvinnor,
            kan enas om en motion. Den gången gällde det lika lön för lika
            arbete inom staten. Resultatet av den motionen blev principbeslutet
            om lika lön och tillsättandet av likalönskommittén. Men ännu i
            dag har kvinnorna inte lika lön som männen de statligt anställda.
            De har bara 91 % av manslönerna. Men det gäller ju att vi inte
            tappar sugen utan verkligen sätter upp mål och att vi försöker
            nå dem.
          </note>
          <note type="speaker">
            Anf. 148 KERSTI JOHANSSON (c) replik:
          </note>
          <note>
            Fru talman! När Margareta Winberg säger att många önskar arbeta
            deltid och samtidigt konstaterar att det är fel med deltid, är
            jag inte så säker på det som Margareta Winberg tycks vara.
          </note>
          <note>
            Från centerpartiet har vi vid upprepade tillfällen understrukit
            att både flexibel arbetstid och förkortad arbetstid är angelägna
            för många människor. Och det är faktiskt väldigt många som väljer
            att arbeta deltid. Vi i centerpartiet menar att man måste lägga
            stor vikt vid personliga valmöjligheter så att arbetstiderna kan
            anpassas till olika familjers och individers behov och önskemål.
          </note>
          <note>
            Detta gäller inte minst med tanke på barnen.
          </note>
          <note>
            Vad Anne Wibble har skrivit har jag inte läst. Men så länge centern
            inte har presenterat något annat förslag så gäller det förslag
            om familjepolitik som vi lade fram i riksdagen i våras. Vår familjepolitik
            är i första hand inriktad på att det skall skapas valfrihet för
            småbarnsföräldrar. Vi menar att varje barnfamilj skall få möjlighet
            att ordna sin barnomsorg på det sätt som den själv vill. Det är
            ju det som skapar trygghet. Därför anser vi i centerpartiet att
            en större del av de resurser som ställs till förfogande för barnomsorg
            skall disponeras av föräldrarna själva.
          </note>
          <note type="speaker">
            Anf. 149 MARGARETA WINBERG (s)
          </note>
          <note>
            replik:
          </note>
          <note>
            Fru talman! Jag konstaterar att Mona Saint Cyr inte vill svara
            på den fråga som jag ställde, om de siffror som står i denna artikel
            kan stämma.
          </note>
          <note>
            Jag undrar vad grunden för jämställdhet är för moderaterna? Är
            den inte att varje människa skall ha egna pengar och vara oberoende,
            fri och självständig? Hur går det då om man utformar ett sådant
            system som ni tydligen är på väg att utforma och som innebär att
            man måste tjäna så mycket för att inte behöva betala för att få
            arbeta?
          </note>
          <note>
            Både Mona Saint Cyr och Charlotte Branting återkommer till monopolen.
            Men kan ni tala om på vilka områden som det är monopol? Vad är
            det som kvinnor inte får göra? Kvinnor får starta eget, jobba
            inom sjukvård, inom barnomsorg, osv. Tala om vad kvinnor inte
            tillåts göra!
          </note>
          <note>
            Jag måste säga att jag är litet förvånad. Vi brukar ju säga att
            omsorg inom olika områden inte skall drivas med vinst. Men nu
            kanske ni ändå vill tillåta det. Jag vet inte. Men vi socialdemokrater
            har sagt att gränsen går där för oss. Man skall inte tjäna pengar
            på barn. Då svarar jag också på frågan från
          </note>
          <note>
            Charlotte Branting, nämligen att vi inte vill ha lex
          </note>
          <note>
            Pysslingen och andra aktiebolag i den formen. Vad vi säger när
            det gäller barnomsorgen är att det skall vara kvalitetpå den.
            Vi anser att det skall finnas klara pedagogiska mål för barnomsorgen
            och att vi skall ha utbildad personal. Det är för oss det viktiga.
            Barnomsorgen är nämligen till för barnen och inte för att några
            kvinnor skall få jobb. Man kan ta privata tandläkare och deras
            tandsköterskor som exempel. Har de bättre betalt inom den privata
            verksamheten än inom folktandvården? Jag kan också nämna de städerskor
            som fick gå från offentlig verksamhet till ASAB och allt vad städbolagen
            heter. Hur gick det för dem? Fick de mer betalt? Fick de bättre
            arbetsmiljö? Nej, de fick större beting och samma lön.
          </note>
          <note>
            Charlotte Branting ställde en fråga om föräldraledigheten. Hon
            undrade om vi var beredda att se till att papporna kan vara hemma
            längre. Vi har från vårt kvinnoförbund sagt, men det är ingen
            partiståndpunkt, att vi vill att tre månader av de ytterligare
            månader som vi hade hoppats att föräldraförsäkringen skulle utökas
            med före nästa val skall kvoteras. Jag kan bara beklaga att folkpartiet
            ställde sådana krav i uppgörelsen om den ekonomiska politiken
            att vi inte kunde fortsätta att bygga ut föräldraförsäkringen.
            Det var folkpartiet som stoppade den. Men vi är mycket villiga,
            åtminstone från kvinnornas sida, att se till att man kvoterar
            föräldraledigheten så att männen får sina rättigheter. I övrigt
            bedrivs det ju en stor upplysningskampanj i frågan.
          </note>
          <note>
            Alla alternativ inom barnomsorgen kan naturligtvis vara bra,
            men är de bra för kvinnorna och jämställdheten? Jag tycker inte
            att dessa saker har riktigt med varandra att göra.
          </note>
          <note>
            Det gläder mig att Kersti Johansson tydligen tar avstånd från
            det som har diskuterats om centerns nya familjepolitik när hon
            säger att centern håller fast vid det förslag som lades fram i
            våras.
          </note>
          <note type="speaker">
            Anf. 150 MONA SAINT CYR (m) replik:
          </note>
          <note>
            Fru talman! Låt mig först göra en kommentar som jag inte hann
            med tidigare. Jag berörde i mitt inledningsanförande verkligen
            den flexibla deltiden, som innebär att kvinnorna själva i avtal
            med arbetsgivaren kan komma överens om den arbetstid som de vill
            ställa upp med under den tid då de har små barn och vill vara
            hemma och träffa dem. Sedan kan de förlänga denna arbetstid när
            de inte är lika beroende av att vara hemma med barnen. Hela ansvaret
            är helt enkelt lagt i den enskildes händer efter den enskildes
            behov. Det tycker vi är riktigt. Det utgår från människan och
            individen, barnens, föräldrarnas och familjernas behov.
          </note>
          <note>
            När det gäller ideologin i barnomsorgen har det tidigare i dag
            diskuterats var skiljelinjen går, om den går mellan handelsbolag
            och aktiebolag. Då kan jag i detta sammanhang fråga Margareta
          </note>
          <note>
            Winberg var gränsen går i ideologin när det gäller deltiden?
          </note>
          <note>
            Margareta Winberg frågade om moderaternas syn på jämställdhet.
            Vi anser att alla individer har samma värde, man som kvinna. Vi
            gör ingen skillnad i fråga om detta. Det innebär att människorna
            själva skall ha rätt att avgöra sådana faktorer som påverkar deras
            egna liv och förutsättningar. Det är mycket viktigt. Och jag sade
            tidigare i dag att det inte är politikerna som skall tycka åt
            människorna, utan människorna skall få tycka och fatta beslut
            själva om närliggande områden. Då säger socialdemokraterna och
          </note>
          <note>
            Margareta Winberg alltid: vinst, kommersialism, tjäna pengar.
            Men anklagar ni även kyrkan för att vara ute i kommersiellt syfte
            när det gäller barnomsorgen? Vi vill att kyrkan som andra skall
            få anordna barnomsorg. Alla ideella organisationer skall få anordna
            barnomsorg. Vad säger ni t.ex. om föräldrarna som skall ta hand
            om sina egna barn?
          </note>
          <note>
            Tjänar de också pengar? Är de kommersialister om de vill ta hand
            om sina barn, Margareta Winberg?
          </note>
          <note type="speaker">
            Anf. 151 CHARLOTTE BRANTING (fp)
          </note>
          <note>
            replik:
          </note>
          <note>
            Fru talman! Skyll inte på folkpartiet, Margareta
          </note>
          <note>
            Winberg för att ni socialdemokrater inte fick igenom kravet på
            en utbyggnad av föräldraförsäkringen! Socialdemokraterna hade
            inte pengar att finansiera den reformen nu. De prioriterade i
            stället en förlängning av semestern.
          </note>
          <note>
            Margareta Winberg sade att de privata tandläkarna inte var bättre.
            Det är möjligt att de är sämre i vissa fall. Men vad jag med bestämdhet
            vet är att de är billigare. De är 30 % billigare än tandläkarna
            inom det offentliga systemet. Dessutom har många privata tandläkare
            vittnat om att de har större möjligheter att själva påverka sina
            arbetstider och att de har en bättre arbetsmiljö, osv. De olika
            alternativ som vi förfäktar skall finnas inom alla områden utgör
            ett bra komplement.
          </note>
          <note>
            Jag vill ställa en fråga: Vad är det egentligen som säger att
            det skulle vara bättre kvalitet på barnomsorg som drivs inom ett
            handelsbolag än barnomsorg som drivs inom ett aktiebolag?
          </note>
          <note>
            Till sist vill jag passa på tillfället att ställa en fråga till
            Margareta Winberg. Eftersom ni tog upp en så oerhört stark och
            stor debatt på er stämma angående affärstiderna, undrar jag vad
            det är som säger att vi får en bättre situation för kvinnor och
            jämställdhet om vi får en ny affärstidslag. Nog är det litet löjligt
            om man skulle få en lag som säger att vi får lov att handla damstrumpor
            på en söndag men inte herrstrumpor, att vi får handla bullar men
            inte barnmat, socker men inte salt. Det hjälper verkligen inte
            kvinnor och inte heller män. Låt oss behålla våra affärstider
            som de är i dag.
          </note>
          <note type="speaker">
            Anf. 152 MARGARETA WINBERG (s)
          </note>
          <note>
            replik:
          </note>
          <note>
            Fru talman! Jag konstaterar igen att Mona Saint
          </note>
          <note>
            Cyr inte vill svara på den fråga som jag ställde och som handlar
            om de belopp som jag redovisade. Jag vet alltså inte om de stämmer.
            Jag är mycket intresserad av att få veta det, eftersom det är
            en folkpartistisk kvinna som har skrivit artikeln och jag inte
            har kunnat kontrollera siffrorna. Är det så att man måste tjäna
            dessa summor för att inte behöva betala för att förvärvsarbeta?
          </note>
          <note>
            När vi då diskuterar deltid säger Mona Saint Cyr hela tiden att
            det är ''hon'' som skall ha deltid.
          </note>
          <note>
            Detta är en riktig beskrivning av verkligheten. För det är i
            de allra flesta fall en hon som har deltid, därför att hon skall
            hinna med det andra arbetet också och mannen arbetar heltid eller
            övertid. Det har vi socialdemokratiska kvinnor vänt oss emot,
            inte deltiden som sådan men mot att det fungerar på det sättet
            att kvinnor blir dubbelarbetande och sliter ut sig, så som jag
            beskrev i mitt första anförande. Att man kan avtala om arbetstiderna
            är väl väldigt bra, men risken är bara att de anställda kommer
            i underläge och att arbetsgivaren har övertaget och dikterar villkoren.
          </note>
          <note>
            En annan sak som jag tycker att det finns skäl att ta upp är
            talet om att familjen själv skall bestämma.
          </note>
          <note>
            Naturligtvis skall familjen själv bestämma över viktiga saker.
            Vad ni moderater och andra många gånger glömmer bort när ni talar
            om att familjen själv skall bestämma är att det också i familjen
            finns en maktstruktur. Det har visat sig att den maktstrukturen
            går ut på att mannen väljer först.
          </note>
          <note>
            Sedan kommer barnens behov, och kvinnan får ta det som blir över.
            Detta har arbetarklassens kvinnor alltid vetat och därför alltid
            fått arbeta på den tid som blir över -- baka på nätterna, bära
            ut tidningar på morgnarna och skura trappor på kvällarna.
          </note>
          <note>
            Sedan till frågan vem som får driva dagis. Det möter inget hinder
            att kyrkan har daghem och bedriver barnomsorg. Kyrkan har rätt
            till egen beskattning och kan mycket väl taxera ut pengar om den
            så önskar för att driva dagis.
          </note>
          <note>
            Förste vice talmannen anmälde att Kersti
          </note>
          <note>
            Johansson och Mona Saint Cyr anhållita att till protokollet få
            antecknat att de inte ägde rätt till ytterligare repliker.
          </note>
          <note>
            Regionala frågor
          </note>
          <note type="speaker">
            Anf. 153 ULLA PETTERSSON (s):
          </note>
          <note>
            Fru talman! Mitt anförande skall bli kort, för mitt ärende är
            lika enkelt som angeläget: det är för dyrt att resa med Gotlandsfärjorna!
            Ni har hört det förut, och jag lovar att jag så länge orättvisan
            består och jag är ledamot av Sveriges riksdag fortsätter att påtala
            det faktum att det är dyrare för en enskild eller en familj att
            resa till Gotland än till andra orter.
          </note>
          <note>
            Jag har tidigare här i kammaren, för att göra det tydligare,
            gjort jämförelsen med en godtyckligt vald ort på ungefär samma
            avstånd från Stockholm, nämligen Borlänge. Jag har följt upp detta
            i dag och kan konstatera att en tvåbarnsfamilj som väljer
          </note>
          <note>
            Gotland framför Dalarna förlorar minst 270 kr. i pengar och 6
            1/2 timme i tid. Det, fru talman, skall vi slåss emot när vi skall
            hävda turistnäringen som en av våra basnäringar i Gotlands län.
          </note>
          <note>
            Vår landsväg består inte av grus, betong eller asfalt.
          </note>
          <note>
            Den består av fartyg och hamnar. Kostnaden för vår landsväg beräknas
            inte på samma sätt som kostnaden för andra länsvägar. Därför är
            det dyrare att resa till Gotland. Vi ser framför oss ännu högre
            kostnader nästa säsong. Vi behöver en ny konstruktion av Gotlandstrafikens
            finansiering.
          </note>
          <note>
            Det är inte rimligt att människor skall välja andra resmål än
            Gotland på grund av kostnaden.
          </note>
          <note>
            Det är inte rimligt att utflyttade gotlänningar skall ha högre
            kostnader än andra för att besöka sin hemort.
          </note>
          <note>
            Det är inte rimligt att resekostnaden skall få företag och enskilda
            att tveka inför en flyttning till
          </note>
          <note>
            Gotland.
          </note>
          <note>
            Man kan, fru talman, diskutera avgångstider, turtäthet, restidens
            längd och mycket annat i
          </note>
          <note>
            Gotlandstrafiken. Jag har medvetet valt att koncentrera mitt
            inlägg på kostnaden. Det är dags att Sveriges riksdag erkänner
            -- och tar det ekonomiska ansvaret för -- Gotlands landsväg till
            fastlandet.
          </note>
          <note type="speaker">
            Anf. 154 GUNHILD BOLANDER (c):
          </note>
          <note>
            Fru talman! Under vårsessionens slutskede fattade riksdagens
            majoritet ett antal beslut som för
          </note>
          <note>
            Gotland kommer att få näst intill förödande effekter.
          </note>
          <note>
            Det gäller stödområdesindelningen, där Gotland inte längre fick
            tillhöra stödområde.
          </note>
          <note>
            Det gäller beslutet om århundradets skattereform, där speciellt
            turismen har blivit drabbad av den förhöjda mervärdeskatten.
          </note>
          <note>
            Det gäller framtiden för jordbruksnäringen, som fortfarande är
            den dominerande näringen på
          </note>
          <note>
            Gotland.
          </note>
          <note>
            Inför alla dessa beslut har jag i motioner och debattinlägg försökt
            påtala konsekvenserna för det gotländska näringslivet, men utan
            nämnvärt resultat. Varför vill man i regeringen inte lyssna, varför
            är man inte beredd att se till helheten? Det har funnits många
            anledningar under mina år i denna kammare att konstatera att den
            ena handen i regeringen inte vet vad den andra gör. Gång efter
            annan upprepas detta.
          </note>
          <note>
            Hela Sverige skall leva -- det har vi snart hört till leda. Jag
            måste då ställa frågan: Vilka förutsättningar ger regeringen för
            ett liv i glesbygdslänet Gotland?
          </note>
          <note>
            Den höjda turistmomsen blev ett dråpslag för oss med 50 000 färre
            turister den gångna sommaren, ungefär en tiondel färre besökare
            på ön. Mina uttalade farhågor i juni har dess värre besannats.
          </note>
          <note>
            Det gick några veckor efter riksdagsbeslutet, och den 5 juli
            hade statens industriverk fått i uppdrag att studera momsförslagets
            effekter på vissa turistregioner i Sverige, däribland Gotland.
            Om det efter några år visar sig att det blir ''orimliga effekter'',
            kan staten möjligen tänka sig en stödinsats. Men då är ju skadan
            redan skedd, det är den i dag. Och hur kommer ''orimlig effekt''
            att definieras?
          </note>
          <note>
            Från centerpartiets sida har vi aktivt motarbetat höjningen av
            turistmomsen. Vi kommer att fortsätta med det, därför att vi inser
            vilka konsekvenser denna har för den enskilde företagaren inom
            denna bransch.
          </note>
          <note>
            Som ytterligare lök på laxen kommer från årsskiftet införandet
            av persontrafikmoms. Mitt krav från juni på att färjetrafiken
            till och från Gotland måste undantas ställer jag på nytt här i
            dag till de båda partier som genomdrivit skatteomläggningen, nämligen
            socialdemokrater och folkpartister. Det är otillständigt att en
            familj med två vuxna och två barn plus bil, som i dag betalar
            ca 2 000 kr. för ett
          </note>
          <note>
            Gotlandsbesök, nästa år skall betala ytterligare 500
          </note>
          <note>
            kr. i mervärdeskatt för persontrafik.
          </note>
          <note>
            Dessutom aviserar nu Gotlandslinjen en biljettprishöjning utöver
            momsen med uppemot
          </note>
          <note>
            10 %.
          </note>
          <note>
            Jag kan sälla mig till övriga frågeställare när det gäller trafiken:
            Vilken trafikant i Sverige betalar ett sådant kilometerpris över
            länsgränsen som vi gotlänningar och alla som tar sig till och
            från
          </note>
          <note>
            Gotlandfår göra? Här har staten tidigare gått in med SIND-pengar
            i ett projekt ''Avstamp
          </note>
          <note>
            Gotland'', som bl.a. skulle resultera i ökat stöd till turism
            och jordbruk. Detta ingav förväntningar inom turistnäringen, förhoppningar
            som i dag ligger grusade av denna eländiga mervärdeskatt.
          </note>
          <note>
            Det är varken mer eller mindre är en paradox att regeringen nu
            slår undan benen på projekt som tidigare initierats av samma regering.
            Återigen --
          </note>
          <note>
            var finns helhetssynen?
          </note>
          <note>
            Under den gångna veckan har bensinpriserna diskuterats främst
            från glesbygdslänen i norra
          </note>
          <note>
            Sverige men också från annat håll. Regeringen har svarat med
            höjda avdrag för arbetsresor. Och det är väl bra så långt. Men
            för Gotland, som faktiskt är landets mesta glesbygdslän så till
            vida att Gotland procentuellt har mest invånare boende utanför
            tätort, hade en total sänkning av bensinpriset/-
          </note>
          <note>
            skatten varit mera rättvis. Det finns ett antal nödvändiga resor
            som inte är arbetsresor. Med centerns förslag till energibeskattning
            skulle bensinpriset vara mer än en krona lägre.
          </note>
          <note>
            När det gäller den förändrade jordbrukspolitiken kommer en omställning
            att få större inverkan på arbetsmarknaden på Gotland än i något
            annat län i landet. Bortsett från sockerproduktionen finns det
            inget som helst hänsynstagande till Gotlands speciella läge och
            beroende av jordbruksproduktionen. Från riksdagsmajoritetens sida
            saknas det både förståelse och vilja när det gäller att rättvist
            möjliggöra en positiv utveckling på ön.
          </note>
          <note>
            Fru talman! Det finns anledning att återkomma i denna talarstol
            vid ett senare tillfälle såväl till dessa frågor som till villkoren
            för våra kommunikationer med fastlandet. Vad jag ville redovisa
            i denna debatt var den oro som vi gotlänningar känner inför framtiden
            när det gäller de här frågorna.
          </note>
          <note>
            Anf. 155 LISBETH STAAF-IGELSTRÖM
          </note>
          <note>
            (s):
          </note>
          <note>
            Fru talman! ''Värmland det är mitt liv, det se''.
          </note>
          <note>
            ''Där vill jag leva, ja, där vill jag dö'' står det ju i
          </note>
          <note>
            Värmlandsvisan.
          </note>
          <note>
            Egentligen skulle jag kanske ha sjungit den sistnämnda. Men när
            jag tänkte efter insåg jag att det nog var bäst att bespara fru
            talmannen samt övriga åhörare det.
          </note>
          <note>
            Ja, hur är det då att leva i Värmland 1990? Bilden är inte helt
            ljus. Mörka moln börjar torna upp sig vid horisonten, och fortfarande
            råder en regional obalans. Den längsta högkonjunkturen under efterkrigstiden
            börjar nu mattas av. Men denna långa och intensiva högkonjunktur
            har naturligtvis under tiden påverkat Värmland mycket positivt.
          </note>
          <note>
            Utgångsläget inför den väntade lågkonjunkturen är därför bättre
            än vad det normalt brukar vara inför bistrare tider.
          </note>
          <note>
            Antalet arbetslösa i nuläget visar inte på någon större ökning.
            Däremot har oroande varsel lagts, och orderingången till vissa
            företag har minskat.
          </note>
          <note>
            Tendensen visar därmed att arbetslösheten i det korta perspektivet
            inte förväntas öka drastiskt.
          </note>
          <note>
            Men utvecklingen i det längre perspektivet inger viss oro och
            måste därför nogsamt följas.
          </note>
          <note>
            I Karlskoga har t.ex. sedan mitten av 70-talet ca
          </note>
          <note>
            4 000 arbetstillfällen försvunnit. Degerfors och
          </note>
          <note>
            Storfors har förlorat ca 1 000 arbetstillfällen vardera. I år
            har Kristinehamn drabbats av en minskning av antalet arbetstillfällen
            med ca 500.
          </note>
          <note>
            Vidare har Saab-Scania varslat om nedläggning, vilket innebär
            att ett stort antal arbetstillfällen kommer att försvinna.
          </note>
          <note>
            I den berörda regionen finns det ett högteknologiskt kunnande.
            Där finns arbetskraft med mycket kvalificerat verkstadskunnande.
            Där finns också den modernaste industriella utrustning som står
            att få.
          </note>
          <note>
            Staten måste här känna ett särskilt ansvar för de strukturförändringar
            som följer av att försvarsindustrin får andra förutsättningar.
          </note>
          <note>
            I västra Värmland har TVAB, som tillverkar kablar främst till
            bilindustrin, beslutat att flytta tillverkningen till Portugal.
            Om det sker kommer ett hundratal anställda att förlora sina jobb,
            och
          </note>
          <note>
            Töcksfors kommer att drabbas mycket hårt. Även de enheter som
            TVAB har i Säffle, Koppom,
          </note>
          <note>
            Malung och Vansbro kommer att beröras.
          </note>
          <note>
            Riksdagen har ju fattat beslut om att ge stöd till teknisk utveckling
            beträffande bilindustrins underleverantörer. Jag förutsätter att
            det stödet kommer att utgå till de berörda.
          </note>
          <note>
            I Säffle har vi Billeruds bruk, som tillverkar fettavstötande
            papper. I dag råder det osäkerhet angående brukets framtid på
            grund av att ägarna vill sälja koncernen, i vilken bruket ingår.
            Här måste man mycket noga följa utvecklingen ur regionalpolitisk
            synpunkt.
          </note>
          <note>
            I norra delen av Värmland har vi länets högsta arbetslöshet.
            I dessa delar är det fråga om långa avstånd samt dåliga vägar,
            vilket gör att det är svårt med arbetspendling till andra orter.
            Det beslut som har fattats om nedläggning av NKLJ-banan i
          </note>
          <note>
            Hagfors gör inte situationen i denna del av
          </note>
          <note>
            Värmland bättre.
          </note>
          <note>
            Kvinnoarbetslösheten i den här delen av länet är också mycket
            hög.
          </note>
          <note>
            Fru talman! Vad behöver man då göra för att kunna komma till
            rätta med den regionala obalansen?
          </note>
          <note>
            Först och främst vill jag lyfta fram utbildningen.
          </note>
          <note>
            Utbildningen är ett medel när det gäller att komma till rätta
            med den regionala obalansen. Därför är det mycket viktigt att
            det från statens sida sker en satsning på framtida ökade samt
            fasta forskningsresurser vid högskolan i Karlstad.
          </note>
          <note>
            Vidare råder det som bekant fortfarande en överhettning i storstadsområdena.
            Därför anser jag att statsmakterna bör ta initiativ till en starkt
            ökad utlokalisering av verksamheter och statliga verk och myndigheter
            till de regioner där ökad sysselsättning är ett måste för regionens
            överlevnad och utveckling.
          </note>
          <note>
            Ett konkret exempel i nuläget i det sammanhanget är postgirohanteringen,
            som tas upp i post- och teleutredningen. Denna verksamhet skulle
            med fördel kunna utlokaliseras. Vi värmlänningar säger att postgirot
            är hjärtligt välkommet till Hagfors.
          </note>
          <note>
            Där finns det bra arbetskraft och lämpliga lokaler.
          </note>
          <note>
            Är det så att det måste vara en större ort, är man hjärtligt
            välkommen till Kristinehamn eller
          </note>
          <note>
            Karlstad.
          </note>
          <note>
            Vidare hälsar vi värmlänningar den eventuellt kommande nya TV-kanalen
            mycket mycket välkommen.
          </note>
          <note>
            Bra kommunikationer är ju en mycket viktig förutsättning för
            att länet skall utvecklas. Därför måste vi se till att det blir
            en ny länsflygplats i
          </note>
          <note>
            Värmland.
          </note>
          <note>
            Järnvägsförbindelserna måste också utvecklas.
          </note>
          <note>
            Inte heller vägstandarden är bra. Det gör att vi också kräver
            höjda statliga väganslag.
          </note>
          <note>
            Slutligen protesterar samtliga riksdagsledamöter från Värmland
            mot förslaget om en ny tullorganisation. Vi vill inte förlora
            ytterligare 24,5
          </note>
          <note>
            tjänster, som väl kommer att försvinna i Karlstad,
          </note>
          <note>
            Kristinehamn och Charlottenberg.
          </note>
          <note>
            Fru talman! Värmland är ett bra län att leva i. Jag vill att
            det skall vara så även i fortsättningen.
          </note>
          <note>
            Därför kommer vi socialdemokrater att fortsätta vår kamp för
            en positiv utveckling i Värmland.
          </note>
          <note type="speaker">
            Anf. 156 KJELL ERICSSON (c):
          </note>
          <note>
            Fru talman! Värmland är ett bra landskap att bo och leva i. Man
            kan inte göra annat än instämma i det. Från Värmlands sida arbetar
            vi alla för att det skall vara så även i fortsättningen.
          </note>
          <note>
            Jag har här i talarstolen många gånger talat om värmländska förhållanden.
            I dag skall jag ha ett litet annorlunda och mera omfattande anförande
            som också gäller andra län.
          </note>
          <note>
            För att hela vårt land skall kunna utvecklas fordras det många
            olika åtgärder inom olika områden. Det gäller tillgången till
            arbetstillfällen, bostäder, kommunikationer m.m. Jag skall i den
            här debatten något beröra dessa frågor.
          </note>
          <note>
            Under en osedvanligt lång period har det varit högkonjunktur
            i vårt land. Det har gjort att hjulen har snurrat för fullt inom
            nästan alla områden. De brister som har funnits har därför inte
            kommit i dagen. Nu kan vi däremot skönja en försvagning av konjunkturen.
            Orsakerna är flera. En orsak är den ekonomiska situationen, vilken
            berörts av flera talare tidigare i dagens debatt.
          </note>
          <note>
            Både skogsindustrin och bilindustrin, men även underleverantörerna
            till bilindustrin, har fått ett kraftigt försämrat läge. När det
            gäller de här två industrigrenarna har man ofta verksamhet i områden
            som regionalpolitiskt är mycket känsliga.
          </note>
          <note>
            Beträffande bilindustrin kan vi dagligen både se och höra att
            omstruktureringar är på gång. Såväl
          </note>
          <note>
            SAAB som Volvo har genomfört personalminskningar, och nya varsel
            om ytterligare neddragningar har aviserats.
          </note>
          <note>
            Båda dessa företag har en stor del av sin tillverkning förlagd
            till det som i dag kallas för stödområdet. Nu riskerar många arbetstillfällen
            att försvinna. Detsamma gäller olika underleverantörer till bilindustrin
            som kommer att få vidkännas samma neddragningar.
          </note>
          <note>
            En av orsakerna till det försämrade läget är att våra svensktillverkade
            varor blir för dyra och därför har svårt att konkurrera på den
            internationella marknaden. Våra underleverantörer inom t.ex.
          </note>
          <note>
            bilindustrin har därför fått vidkännas kraftigt sänkta priser
            på sina produkter. Detta har lett till att en del av tillverkningen
            har förlagts utomlands.
          </note>
          <note>
            Ytterligare produktion kommer att flyttas ut till låglöneländer.
          </note>
          <note>
            För att vi även i framtiden skall kunna vara med som en ledande
            tillverkare av bilar och komponenter till bilindustrin krävs det,
            utöver det som tidigare har angivits av flera talare under rubriken
            ekonomisk politik, en skyndsam insats för att utveckla både produkter
            och metoder, så att vi kan konkurrera om framtidens komponenter
            på de nationella och internationella marknaderna. Det gäller t.ex.
            TVAB, som Lisbeth Staaf-Igelström nämnde. Men det gäller också
            sådana företag som
          </note>
          <note>
            Fundo i Charlottenberg, VME i Arvika osv. I den näringspolitiska
            propositionen, som riksdagen antog i våras, anslås 150 miljoner
            för utveckling av just underleverantörer till bilindustrin. Det
            var ett bra initiativ av industriministern. Men dessa medel kan
            bli alltför små med tanke på vad som har skett och vad som kan
            komma att ske inom branschen.
          </note>
          <note>
            Vi måste ha en hög beredskap.
          </note>
          <note>
            En annan näring som nu börjar känna av en försämrad konjunktur
            är massaindustrin, med åtföljande neddragningar i produktionen.
            Det är någonting som bör följas med uppmärksamhet med tanke på
            varsel om personalminskningar, som kan bli aktuella.
          </note>
          <note>
            Än så länge har sågverksnäringen gått bra. Men på grund av svårigheter
            att bli av med spån och flis har flera sågverk fått stoppa produktionen
            under en viss tid. Det är något som är helt oacceptabelt. Går
            det inte att bli av med spån och flis till massafabrikerna och
            till plattfabrikerna måste det vara ypperligt att använda de produkterna
            för energiändamål. Tyvärr har vi i dag en lag, träfiberlagen,
            som förhindrar ett fritt utnyttjande av dessa produkter. Jag och
            flera med mig har motionerat om att denna lag omedelbart bör avskaffas.
            Jag hoppas därför att vi inom en inte alltför avlägsen framtid
            skall kunna få bort denna hämsko på utnyttjandet av träråvaror.
            Det är också ur regionalpolitisk synvinkel viktigt att våra sågverk,
            som finns på många platser i vårt land, kan hålla i gång sin produktion
            på ett rationellt sätt.
          </note>
          <note>
            En annan fråga som har en mycket stor regionalpolitisk betydelse
            är tillgången till goda kommunikationer. Tyvärr är det si och
            så med den saken ute i våra glesbygdslän. Där saknas oftast tillfredsställande
            allmänna kommunikationsmedel.
          </note>
          <note>
            Det som står till buds är i regel bilen. Men på grund av det
            höga bensinpriset har resekostnaderna i glesbygden blivit orimligt
            höga. En del beror på oroligheterna vid Persiska viken, men den
            största delen är självförvållad, genom den höga skatt som vi har
            på bensin här i Sverige.
          </note>
          <note>
            Jag har hela tiden bestridit att skattereformen skall finansieras
            genom den höga beskattningen av glesbygdsbefolkningen. Det blir
            en orättvis beskattning som slår mycket hårt mot utsatta grupper.
            Sedan har oroligheterna vid Persiska viken lagt ytterligare lök
            på laxen. Därför borde regeringen omedelbart sänka bensinskatten.
            Vill vi ha kvar människor på landsbygden får inte statsmakterna
            slå undan fötterna på dem. I dag är det så dyrt för många att
            köra till och från arbetet att man ifrågasätter om det verkligen
            är värt att arbeta. Därtill måste man på landsbygden använda bilen
            för att komma till service av olika slag och även till barnens
            aktiviteter. Det nu höga bensinpriset gör det orimligt dyrt att
            klara av alla nödvändiga resor. Därför vädjar jag till regeringen:
          </note>
          <note>
            Sänk omedelbart bensinskatten!
          </note>
          <note>
            Jag är tacksam för att finansministern i går föreslog en höjning
            av reseavdraget, men det är inte tillräckligt och det täcker inte
            på långt när de höjda kostnaderna för att ha bil. Det gäller inte
            endast arbetsresor. Som jag tidigare sade måste man köra långa
            sträckor för att komma både till service och andra aktiviteter
            på landsbygden. Om vi inte vidtar åtgärder som lättar den tunga
            bördan för landsbygdens folk kommer allt tal om en levande landsbygd
            bara att vara tomma ord.
          </note>
          <note>
            Fru talman! Till sist skulle jag vilja ställa en fråga till Lisbeth
            Staaf-Igelström. Hon har tidigare själv arbetat hårt för att bensinskatten
            skulle sänkas. Är
          </note>
          <note>
            Lisbeth Staaf-Igelström nöjd med finansministerns ställningstagande
            att höja reseavdraget eller kommer hon att fortsätta att arbeta
            för sänkt bensinskatt?
          </note>
          <note>
            Anf. 157 LISBETH STAAF-IGELSTRÖM (s)
          </note>
          <note>
            replik:
          </note>
          <note>
            Fru talman! Skattereformen som vi socialdemokrater och folkpartiet
            har beslutat om är en mycket bra reform. Den är något som kommer
            att gynna alla i Sveriges land. I år har vi mest fått känna av
            kostnaderna. Nästa år kommer faktiskt också lättnaderna. LO och
            TCO har gjort en utvärdering av skattereformen. Den pekar på att
            reformen är neutral mellan glesbygd och storstäder.
          </note>
          <note>
            Nu har, som Kjell Ericsson nämnde, den olyckliga invasionen inträffat
            vid Persiska viken, vilket har drivit upp bensinpriset. Jag är
            mycket medveten om att det höga bensinpriset är något som främst
            drabbar glesbygden. Därför har jag jobbat för att få en lösning
            på frågan. Den lösningen kom vi socialdemokrater och folkpartiet
            överens om och lade fram i går. Resor till och från jobbet skall
            ha ett högre avdrag än tidigare.
          </note>
          <note>
            Detta förslag innebär att den som kör tio mil om dagen till och
            från jobbet kommer att få en minskning med 1:08 kr. per liter
            bensin. Det finner jag i nuläget acceptabelt. Men jag hoppas verkligen
            att krisen vid Persiska viken löser sig, naturligtvis först och
            främst för de människor som bor där och att vi får fred i vår
            värld, men även för att vi skall få ett lägre bensinpris här i
            Sverige.
          </note>
          <note type="speaker">
            Anf. 158 KJELL ERICSSON (c) replik:
          </note>
          <note>
            Fru talman! Visst beror det höga bensinpriset till en del på
            krisen vid Persiska viken, men den största delen utgörs av bensinskatten.
            När jag läste
          </note>
          <note>
            Expressen i går såg jag vad Lisbeth Staaf-Igelström skrev där,
            att det måste komma till en lösning, en sänkning av något slag.
            Det rekordhöga bensinpriset drabbar glesbygdsbefolkningen hårt
            i hela länet. Det är inte bara resorna till arbetet som kostar
            mer nu. I glesbygden har man också långt till affärer, bensinmackar
            och skolor. Jag tycker att det
          </note>
          <note>
            Lisbeth Staaf-Igelström skrev i Expressen var bra.
          </note>
          <note>
            Jag hoppas att hon skall arbeta med frågan i fortsättningen också.
          </note>
          <note>
            Tittar man på vad som har skett med bensinpriset under året ser
            man att det i början av året gällde en kostnad på 5:17 kr. per
            liter. Den 1 juni var det 6:50
          </note>
          <note>
            kr. och i dag är det 7:57 kr. Alltså har priset stigit med 2:40
            kr. på den här tiden. Regeringens förslag är att man i 1991 års
            deklaration skall få göra avdrag för 11 kr. per mil oavsett körsträcka.
          </note>
          <note>
            Om man t.ex. kör 3 000 mil per år innebär det att man får ett
            avdrag på 7 400 kr. Med 50 %
          </note>
          <note>
            marginalskatt ger det 3 700 kr. i förtjänst. Vid 30 %
          </note>
          <note>
            marginalskatt, som många kommer att ha efter nyår, ger det 2
            220 kr. Det skall jämföras med den merkostnad på ungefär 7 200
            kr. som man får vid
          </note>
          <note>
            3 000 mils körning. Alltså täcker det knappt hälften av vad merkostnaden
            handlar om. Jag funderar på vad Lisbeth Staaf-Igelström egentligen
            säger till exempelvis ett vårdbiträde i Gillberga som arbetar
            inne i Säffle. Hon har fått kraftigt höjda bensinkostnader och
            får inte ens kompensation för det i sitt avdrag. Därtill kommer
            alla andra kostnader för resor. Hon får inte heller speciellt
            stor kompensation i skattereformen. Det skall bli roligt att höra
            vad Lisbeth Staaf-Igelström säger om detta.
          </note>
          <note>
            Under detta anförande övertog andre vice talmannen ledningen
            av kammarens förhandlingar.
          </note>
          <note>
            Anf. 159 LISBETH STAAF-IGELSTRÖM (s)
          </note>
          <note>
            replik:
          </note>
          <note>
            Herr talman! Sjukvårdsbiträdet i Gillberga, som
          </note>
          <note>
            Kjell Ericsson tog som exempel, kommer naturligtvis att få ta
            del av ökningen av avdraget för resor till och från arbetet. Kjell
            Ericsson sade själv att bensinen kostade 5:17 i början av året.
            Nu är den uppe i 7:57 kr. Studerar vi effekterna av bensinprishöjningen
            vet vi att den mesta höjningen kom i samband med invasionen i
            Kuwait. Enligt skattereformen hade bensinpriset legat kvar på
            den nivå som det hade 1982, om icke invasionen i
          </note>
          <note>
            Kuwait hade ägt rum.
          </note>
          <note type="speaker">
            Anf. 160 KJELL ERICSSON (c) replik:
          </note>
          <note>
            Herr talman! Jag håller inte riktigt med Lisbeth
          </note>
          <note>
            Staaf-Igelström om att den största höjningen har kommit med krisen.
            Mellan den 1 januari och den
          </note>
          <note>
            1 juni höjdes priset med nästan 1:50 kr. Efter den 1
          </note>
          <note>
            juni har det höjts med ungefär 1 kr. Det mesta ligger på skatten.
          </note>
          <note>
            En lågavlönad som måste köra lång väg till jobbet har stora utgifter
            för bensin men blir kompenserad knappt till hälften genom reseavdragen.
            Det tycker jag är otillständigt.
          </note>
          <note type="speaker">
            Anf. 161 SIGGE GODIN (fp):
          </note>
          <note>
            Herr talman! Utan Västernorrland dör Sverige.
          </note>
          <note>
            Den svenska skogsindustrin svarar för 54 miljarder av Sveriges
            nettoexportintäkter. Av dessa kan 35
          </note>
          <note>
            miljarder hänföras till norra Sverige och ca 25
          </note>
          <note>
            miljarder av dessa kommer från Västernorrland.
          </note>
          <note>
            I jämförelse med svensk bilindustri är nettoexportintäkterna
            från Västernorrland dubbelt så stora som från hela den svenska
            bilindustrin.
          </note>
          <note>
            Dessutom exporterar Västernorrland 4,3 TWh el till övriga Sverige.
          </note>
          <note>
            Västernorrland bidrar med avgörande nettoinkomster till Sverige
            i jämförelse med exempelvis Stockholm, som är en tärande del av
            landet. Stockholm lever av Västernorrlands och andra läns förmåga
            att producera och exportera skogsråvaror som gör att Stockholm
            och övriga
          </note>
          <note>
            Sverige kan överleva.
          </note>
          <note>
            Är då Västernorrland nödvändigt för landet eller kan vi avveckla
            skogsindustrin i ''mittlän'' till förmån för etableringar inom
            EG? Svaret är självklart. Skogsindustrin är avgörande för Sveriges
            framtid.
          </note>
          <note>
            Herr talman! Jag har många gånger från denna talarstol redovisat
            situationen i Västernorrland.
          </note>
          <note>
            Befolkningsutvecklingen har dramatiskt förändrats sedan 50-talet.
            Då bodde i länet 281 000, och i dag är vi nere i 260 000, en minskning
            i runda tal med
          </note>
          <note>
            21 000 personer, och det är då huvudsakligen ungdomar som har
            flyttat söderut. Det är alltså ''en hel kommun'' som har försvunnit.
          </note>
          <note>
            Västernorrland är ett län som regeringen har rest förbi. Intresset
            har saknats från den socialdemokratiska regeringen att analysera
            och utvärdera de rapporter som kommit från ''mittlän''.
          </note>
          <note>
            Trots att den regionalpolitiska utredningen föreslog betydande
            insatser i länet slog regeringen dövörat till. Man tycker att
            en statlig utredning borde vara mer trovärdig än det klagande
            som vi politiker ibland framfört från länet. Men så var tydligen
            inte fallet.
          </note>
          <note>
            I dag är vi på nytt inne i en betydande kris. Av de varsel som
            lagts i landet kommer en tredjedel från
          </note>
          <note>
            Västernorrland. Jag skall ta några exempel:
          </note>
          <note>
            Kema Nobel lägger ner kiselfabriken i Ljungaverk i Ånge.
          </note>
          <note>
            Kabi i Matfors, Sundsvalls kommun, flyttar tillverkningen till
            Norge.
          </note>
          <note>
            Hagraf lägger ner tillverkningen i Härnösand.
          </note>
          <note>
            Saab avvecklar i Kramfors.
          </note>
          <note>
            T 3 i Sollefteå läggs ner.
          </note>
          <note>
            Hägglunds i Örnsköldsvik avvecklar en del av den spårbundna tillverkningen
            och Husum i
          </note>
          <note>
            Örnsköldsvik avskedar inom pappersindustrin.
          </note>
          <note>
            Herr talman! Jag vill påstå att regeringen inte medverkar till
            att tvinga fram en lösning i
          </note>
          <note>
            Ljungaverk. Bofors borde ta sitt ansvar i denna glesbygd. Regeringen
            gör heller inget för att påverka Kabi att lösa krisen i Matfors.
          </note>
          <note>
            I Härnösand har de statliga verksamheterna dragits ner med flera
            hundra personer. Därför ställs särskilda krav på ersättningsindustrier
            när nu
          </note>
          <note>
            Hagraf lägger ner i Härnösand.
          </note>
          <note>
            Saabs etablering i Malmö tvingar delvis fram avvecklingen i Kramfors.
            Därför har regeringen ett särskilt ansvar för nya jobb i Kramfors.
            Hittills har det gått trögt med ny verksamhet.
          </note>
          <note>
            T 3 i Sollefteå skall enligt försvarsutskottet ersättas med annan
            verksamhet. Ingen reaktion från regeringen.
          </note>
          <note>
            Utredningar har gjorts i Örnsköldsvik om tänkbara kunder och
            arbetstillfällen inom tjänstesektorn.
          </note>
          <note>
            Regeringen sade nej till stöd för byggandet av tjänstecentrum
            Arken. Tala om statlig kluvenhet! I
          </note>
          <note>
            det ena fallet initierar man verksamhet och i det andra fallet
            vägrar man att ställa upp. Sammantaget handlar det om över 1 000
            industrijobb som hotas,
          </note>
          <note>
            700--800 jobb inom tjänstesektorn och 200--300
          </note>
          <note>
            jobb inom grossistindustrin. Allt detta i ett län som har tappat
            över 20 000 människor under åren.
          </note>
          <note>
            ''Mittlän'' har trots den dystra bild jag målar upp enorma möjligheter
            till utveckling. Det ligger mitt i Norden. Det skulle kunna bli
            en centralpunkt för samverkan i Mittnorden.
          </note>
          <note>
            Det är 40 minuters resväg från Stockholm.
          </note>
          <note>
            Det har överskott på el, som är till glädje för övriga delar
            av landet.
          </note>
          <note>
            Vi har en blomstrande högskola med goda förutsättningar att utvecklas
            till ett mittnordenuniversitet, en högskola utan problem med bostäder
            för de studerande, landets vackraste kårhus, närhet och gemenskap
            i Sveriges vackraste län.
          </note>
          <note>
            Den socialdemokratiska regeringen har ''mittlän'' i sin hand.
            Skall den strypa Sveriges ekonomi och därmed också Stockholms
            överlevnad? Eller kommer regeringen att lösa energifrågorna för
            skogsindustrin, metallindustrin och den kemiska industrin? Blir
            elpriser sådant att Gränges
          </note>
          <note>
            Aluminium kan överleva? Blir elpriset sådant att inte skogsindustrin
            tvingas utomlands? Blir elpriset sådant att ökad förädling kan
            ske i våra basnäringar?
          </note>
          <note>
            Jag vill ge några förslag till insatser som kan vara bra.
          </note>
          <note>
            Det är då en satsning på vägarna. Av 300 mil belagda vägar är
            det 200 mil som skall åtgärdas.
          </note>
          <note>
            Vad händer med resten? Vi skall ha klart för oss att
          </note>
          <note>
            60 % av vägarna i Västernorrlands län är belagda, medan 100 %
            är belagda i övriga Sverige.
          </note>
          <note>
            Vi behöver forskning och utveckling vid högskolan.
          </note>
          <note>
            Då menar jag att kollektivforskningen inom massa och papper skall
            flyttas från Stockholm till
          </note>
          <note>
            Västernorrland.
          </note>
          <note>
            Vi vill ha en satsning på snabbtågsutveckling, så att vi slipper
            åka mjölktåg norr om Gävle, och vi tycker att Botniabanan måste
            byggas, för annars klarar man inte skogstransporterna.
          </note>
          <note>
            Vi menar också att man måste etablera det nya skolverket i Härnösand
            som en kompensation för problemen vid Hagraf.
          </note>
          <note type="speaker">
            Anf. 162 KARL HAGSTRÖM (s):
          </note>
          <note>
            Herr talman! Repris, repris, repris -- det brukar mina barn säga
            när man upprepar en sak för många gånger. Men jag tar risken.
            Jag tänker prata om arbetslöshetssituationen i Gävleborgs län.
          </note>
          <note>
            Här i riksdagen pratar vi en del hel om sysselsättning och arbetslöshet.
            Den allmänna uppfattningen är att arbetslöshet är ett resursslöseri,
            åtminstone i tider när högkonjunkturen gör att marknaden efterfrågar
            mer arbetskraft än vad som finns tillgänglig inom regioner eller
            branscher.
          </note>
          <note>
            Vid månadsskiftet maj-juni var 2 388 personer heltidsarbetslösa
            i Gävleborgs län. I augusti hade siffran stigit till 3 900. Vid
            en jämförelse med hur det var för två år sedan står vi på ungefär
            samma nivå.
          </note>
          <note>
            Herr talman! Den långvariga högkonjunkturen börjar nu att vika.
            Samtliga sektorer i samhället kommer att vara ytterst restriktiva
            med expansion och nyanställningar. Det sker nu varsel och driftsinskränkningar
            inom delar av industrin och neddragningar inom den offentliga
            sektorn.
          </note>
          <note>
            Det är från en extrem högkonjunktur nedgången sker. Emellertid
            har nedgången kommit snabbt under de senaste två månaderna, och
            signalerna indikerar att det bara är början på en våg av inskränkningar
            som kommer framöver inom samtliga områden i samhället.
          </note>
          <note>
            Kostnadsläget, med ökade produktionskostnader, samtidigt med
            den fallande dollarkursen medför kärvare konkurrensläge för den
            svenska industrin på exportmarknaden. Det ger en komplex problembild
            för just Gävleborgs län.
          </note>
          <note>
            Stora basindustrier rationaliserar, med minskat personalbehov
            som följd. Byggsektorn, jord- och skogsbruk samt den offentliga
            sektorn har stor betydelse för sysselsättningen. Inom samtliga
            dessa sektorer kommer färre människor att sysselsättas framöver.
          </note>
          <note>
            Länets höga deltidsarbetslöshet är ett problem som inte underlättas
            av en vikande konjunktur med färre fasta heltidsjobb att erbjuda.
            3 000 personer är deltidsarbetslösa i Gävleborgs län. Det är ett
            faktum att deltidsarbetslösheten oftast drabbar kvinnorna.
          </note>
          <note>
            Vilka åtgärder behövs? Gävleborgs län har den näst högsta arbetslösheten
            i riket, den högsta deltidsarbetslösheten, den högsta förtidspensioneringen
            och en av de lägsta utbildningsnivåerna.
          </note>
          <note>
            Länets näringslivsstruktur, med stor andel av sysselsättningen
            koncentrerad till de områden som nu drabbats hårdast.
          </note>
          <note>
            Länet har en av de lägsta utbildningsnivåerna i riket. Detta,
            samt den vikande konjunkturen, gör det angeläget att ökade utbildningssatsningar
            möjliggörs.
          </note>
          <note>
            Exempel på åtgärder:
          </note>
          <note>
            Utbildningssatsningar med påbyggnad inom t.ex., ekonomi, data,
            arbetsmiljöområdet.
          </note>
          <note>
            Utbildningssatsningar mot yrken som fortfarande har brist på
            arbetskraft -- NC-operatörer, svetsare, yrkeslärare med naturvetenskaplig
            och ekonomisk inriktning, socialsekreterare och hälso- och miljöskyddsinspektörer.
          </note>
          <note>
            Inte ens vid en eventuell ny högkonjunktur om 3--
          </note>
          <note>
            4 år kan man räkna med att yrken inom administration och kontor
            kommer att öka.
          </note>
          <note>
            Arbetsmarknadsutbildningar, med inriktning på kontor och administration,
            har för länge sedan dragits ner till ett minimum. Däremot fortsätter
            gymnasieskolan att utbilda alltför många med inriktning på handel
            och kontor.
          </note>
          <note>
            Därför är ökad samverkan mellan olika instanser i samhället av
            yttersta vikt för att man över huvud taget skall ha en chans att
            komma till rätta med denna obalans.
          </note>
          <note>
            Ökade utbildningssatsningar i länet är därför nödvändiga.
          </note>
          <note>
            Här behövs också en intensifierad information i skolorna för
            att förhindra inflöde till yrken som försvinner eller ytterligare
            reduceras.
          </note>
          <note>
            Flyktingar och invandrare är en viktig framtida arbetskraftsresurs.
            När lågkonjunkturen vänder har vi inte längre några stora arbetskraftstillskott
            i form av kvinnor eller ungdomar att ta till. Trots rationaliseringar
            inom många branscher och sektorer i samhället kommer vi då att
            behöva det arbetskraftstillskott som invandrarna utgör. Det är
            därför viktigt att under lågkonjunktur förbereda detta.
          </note>
          <note type="speaker">
            Anf. 163 EIVOR HUSING (s):
          </note>
          <note>
            Herr talman! När jag förra veckan lyssnade på partiledardebatten
            så hade jag svårt att känna igen mig när allt elände presenterades
            av främst de borgerliga partiledarna. Samtidigt är det fastlagt
            att barnen i Sverige har det bäst av alla världens barn.
          </note>
          <note>
            Det är väl ett bra betyg för vår välfärd. Det var nog riktigt
            som en ung pappa sade i våras när vi tvingades skjuta upp den
            utbyggda föräldraförsäkringen: ''Jag känner inte igen mig i den
            bild som media skildrar av oss småbarnsföräldrar.''
          </note>
          <note>
            Låt oss fortsätta att bygga vidare på vår familjepolitik, som
            på sikt ger en god återbäring med trygga barn. Men visst finns
            det många än som saknar barnomsorg -- inte minst i storstäderna.
          </note>
          <note>
            Därför vill jag gärna förmedla hur bra barnomsorgen kan fungera
            ute i en glesbygdskommun som Lycksele och även ute i småbyarna.
          </note>
          <note>
            Jag har nyligen besökt ett minidagis som vi kallar alternativt
            dagis. I ett litet Folkets hus hyr kommunen lokaler för dagis
            Kattfoten, i byn
          </note>
          <note>
            Kattisavan, och pensionärsföreningen upplåter sina hobbylokaler
            för vävning och träslöjd.
          </note>
          <note>
            Äldreomsorgen är införlivad i dagisverksamheten genom att pensionärerna
            äter lunch där, med barnen vid samma bord.
          </note>
          <note>
            Här känner sig personalen inte instängd i ett monopol, som någon
            uttryckte det här tidigare i debatten.
          </note>
          <note>
            Här har man hittat lösningar för att överbrygga generationsklyftorna.
            Barnstugan har blivit en central punkt i byn, precis vad som sades
            i barnstugeutredningen. Och här är det ingen som efterfrågar vårdnadsbidrag,
            kvinnorna ja, även män, vill ha arbete och därför är barnomsorgen
            ute i glesbygden en stor regionalpolitisk fråga. Annars stannar
            inte kvinnorna kvar -- vi har ändå underskott på kvinnor under
            40 år i alla de sju skogslänen.
          </note>
          <note>
            Regionalpolitik för 90-talet -- som antogs i våras har redan
            börjat sätta spår. Att det mesta av stödet går till det inre stödområdet
            gör att de små kommunerna vågar hysa en viss framtidstro, trots
            att de aldrig riktigt fått ta del av den högkonjunktur som gällt
            under den senaste tiden. Dock har de fått uppleva en viss brist
            på arbetskraft. Nu behövs åtgärderna -- inte minst för utbildning
            -- när arbetslöshetssiffrorna tenderar att stiga.
          </note>
          <note>
            Det finns många idéer om de 200 miljoner som går till de tre
            nordligaste länen för särskilda infrastrukturåtgärder i de inre
            stödområdena. Här har länsstyrelserna en stor uppgift att fastlägga
            bra förslag. Idéerna de finns. Inte minst när det gäller kompetensutveckling
            -- och speciellt för kvinnor.
          </note>
          <note>
            Vi upplever faktiskt nu att kvinnorna börjar räknas som en resurs
            även i glesbygden, och det är glädjande.
          </note>
          <note>
            Kulturen nämns också, och här vill jag säga att kultur och småföretagsamhet
            i glesbygden måste gå hand i hand. Sänkningen av den allmänna
            löneavgiften om 10 % i det inre stödområdet får vi hoppas leder
            till nya investeringar och därmed ökad sysselsättning. Här finns
            också utrymme för att förverkliga ''det goda arbetet'' med tanke
            på arbetsmiljön, delaktighet och utbildning för de anställda.
          </note>
          <note>
            Men visst finns det klagomål också. Bensinpriset upplevs som
            högt och människorna har inte pratat om något annat den sista
            tiden. Det är glädjande att förändringar är på gång.
          </note>
          <note>
            I gruvorna är det neddragningar.
          </note>
          <note>
            Många påstår att hotell- och restaurangmomsen slår hårt mot turismen.
            Det finns säkert många andra orsaker. En kan vara att demokratiseringen
            i
          </note>
          <note>
            Östeuropa har medfört att många valt att åka till dessa länder.
            Vi bör nog invänta de studier som
          </note>
          <note>
            SIND gör av hur turistnäringen utvecklas och vilka effekter skattereformen
            har på densamma.
          </note>
          <note>
            Att turistnäringen ska kunna ta del av samma regionalpolitiska
            stöd eller utvecklingsbidrag som all annan näringsverksamhet betyder
            mycket för vår landsända.
          </note>
          <note>
            Avslutningsvis vill jag säga att vi hälsar glesbygdsdelegationen
            varmt välkommen till
          </note>
          <note>
            Östersund med Marianne Stålberg som chef.
          </note>
          <note type="speaker">
            Anf. 164 SIGGE GODIN (fp) replik:
          </note>
          <note>
            Herr talman! Det är intressant att höra Eivor
          </note>
          <note>
            Husing tala om kvinnorna i glesbygden och vad sänkta socialavgifter
            kan betyda. Detta innebär att socialdemokraterna på allvar anammat
            folkpartiets förslag att sänka socialavgifterna i de mest utsatta
            områdena i landet. Vi har fått kämpa i många år för att detta
            skulle bli verklighet. Det är bra om ni nu insett behovet.
          </note>
          <note>
            Men jag skulle vilja fråga Eivor Husing: Varför gäller detta
            inte kvinnorna? Avgifterna sänks ju inte för typiska företag som
            kvinnor bedriver -- på det ville ni inte vara med.
          </note>
          <note>
            Eivor Husing tycker att det är viktigt att kvinnorna kan få förvärvsarbeta
            även i inlandet. Det är vi överens om. Men skall de då inte ha
            samma förmåner och samma möjligheter att bedriva företagsamhet
            i form av egen verksamhet och få samma möjligheter som männen
            har? Kvinnor bedriver inte tekniska företag och industriell verksamhet,
            utan de är mera inom servicenäringen, och där gäller inte denna
            nedsättning. Varför gör ni skillnad mellan män och kvinnor i det
            sammanhanget?
          </note>
          <note>
            Sedan tror jag att Eivor Husing inte har besökt tillräckligt
            många kvinnor i inlandet för att studera barnomsorgen och möjligheten
            att få välja den formen. Fråga samtliga så kanske det blir ett
            annat resultat. De kvinnor jag har träffat i inlandet vet verkligen
            vad de vill, och de vill bestämma själva vilken form av t.ex.
            barnomsorg de skall ha. De vill dessutom själva bestämma inom
            vilka branscher de skall arbeta.
          </note>
          <note type="speaker">
            Anf. 165 EIVOR HUSING (s) replik:
          </note>
          <note>
            Herr talman! Sigge Godin går förbi vad jag sa när jag tog upp
            sänkta löneavgifter. Jag hoppades att den sänkta avgiften skulle
            leda till nya investeringar och därmed även sysselsättning som
            kvinnor kan ta del av.
          </note>
          <note>
            Jag har varit ute mycket i glesbygden och sett vad kvinnor arbetar
            med. Jag har även sett annan verksamhet inom dagisverksamheten
            än den jag nu skildrade. Jag skulle kunna berätta mycket.
          </note>
          <note>
            Det finns många kvinnor som startar eget. Flera projekt är på
            förslag i kommunerna i Västerbotten.
          </note>
          <note>
            Jag tror emellertid att folkpartiet helt har bitit sig fast vid
            att människor skall starta eget inom verksamhet som knyter an
            till den offentliga sektorn, främst när det gäller sjukvård. Kvinnor
            kan mycket mer än vård och omsorg!
          </note>
          <note type="speaker">
            Anf. 166 SIGGE GODIN (fp) replik:
          </note>
          <note>
            Herr talman! Vad jag försöker säga till Eivor
          </note>
          <note>
            Husing är att kvinnor inte har möjlighet att välja, eftersom
            de inte blir behandlade på samma sätt som män. Enligt Eivor Husings
            modell måste kvinnor alltid ägna sig åt industriell verksamhet.
            Service och tjänsteproduktion, vilket jag nu tänkte mig, är ju
            det viktigaste som kvinnor brukar ägna sig åt och har erfarenhet
            och utbildning för.
          </note>
          <note>
            Ska kvinnorna inte ha samma förutsättningar som männen? De har
            de ju faktiskt inte i dag. Det är det som jag opponerar mig mot.
            Jag har inte sagt att de enbart ska ägna sig åt vård och omsorg.
            Det skall de kvinnor och män göra som är intressade och har utbildning
            och fallenhet för det. De andra skall fritt få välja att forma
            en förvärvsverksamhet som de tycker är bra.
          </note>
          <note>
            Jag tycker att det här är lite beklämmande att ni socialdemokrater
            inte inser detta. Människor måste ha möjligheter att fritt välja
            och skapa sig en framtid, och dessutom skapa en framtid för den
            region och ort där de arbetar. Det är viktigt framför allt om
            vi ska få inlandet att kunna leva vidare, och dessutom kunna intressera
            kvinnor för att stanna kvar -- många kvinnor flyttar tillbaka.
            Det behövs kvinnor med kompetens, välutbildade kvinnor, som verkligen
            satsar på inlandet. Det finns några exempel, men med socialdemokratisk
            politik får de inte samma förutsättningar som männen.
          </note>
          <note type="speaker">
            Anf. 167 EIVOR HUSING (s) replik:
          </note>
          <note>
            Herr talman! Visst får kvinnor välja! Det är väl då det här med
            omsorg kommer in i bilden, eftersom
          </note>
          <note>
            Sigge Godin tror att alla vill starta eget. Jag träffar många
            kvinnor -- senast här i lördags när jag var ute i Nordsjö, där
            jag träffade kvinnor i åldern 21 till 61
          </note>
          <note>
            år. Där fanns det ingen som pratade om att de hade önskemål om
            att starta egen verksamhet inom sjukvården eller äldreomsorgen.
            Det fanns heller ingen som pratade om vårdnadsbidrag. I stället
            vill kvinnorna ha bra barnomsorg, och då är det dagis man vill
            ha. Det är inte ens dagbarnvårdare som efterfrågas.
          </note>
          <note>
            Det har kommit fram många förslag nu vad gäller kompetensutveckling
            för kvinnor. Vi kommer säkert att starta upp något. Det är bara
            att komma fram till vad som blir det bästa när det gäller kompetensutveckling
            för kvinnor.
          </note>
          <note>
            Andre vice talmannen anmälde att Sigge Godin anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 168 ÅKE SELBERG (s):
          </note>
          <note>
            Herr talman! Norrbotten har på många betydelsefulla områden haft
            en positiv utveckling under praktiskt taget hela 80-talet. Grunden
            till detta lades med den socialdemokratiska regeringens proposition
            ''Utveckling i Norrbotten''.
          </note>
          <note>
            Genom de åtgärderna och insatserna skapades en bättre situation
            för länets basindustrier, vilket också medfört att dessa kunnat
            hålla en hygglig investeringsnivå. Det har i sin tur lett till
            att de små företagen kunnat utvecklas bl.a. som underleverantörer.
            Det har också startats många nya företag. Aldrig har vi haft så
            hög sysselsättningsgrad som vi har för närvarande i vårt län.
          </note>
          <note>
            Den beskrivning som jag nu gett kan kanske få den oinvigde att
            tro att allting är bra i vårt län, men det finns många problem.
            Faktum kvarstår att länet har den största arbetslösheten i landet.
            Det finns också stora regionala skillnader inom länet mellan arbetslösheten
            i kustregionen och inlandsregionen.
          </note>
          <note>
            Dessutom finns nu tendenser till en vikande konjunktur. Det är
            ju så att reaktionen vid lågkonjunktur kommer i regel först till
            Norrbotten, och därför gäller det att vara lyhörd och bromsa arbetslösheten
            så tidigt som möjligt för att inte försämra de positiva effekter
            som nåtts i vårt län.
          </note>
          <note>
            Skogsbruken i Norrbotten är en väldigt viktig näring. Skogen,
            skogsarbetet har av tradition varit en av de stabilaste näringarna
            i länet med hög sysselsättningsgrad till gagn för framför allt
            landsoch glesbygd.
          </note>
          <note>
            Nu friställs skogsarbetarna på löpande band, främst från domänverket
            och de stora bolagen. Om detta får fortsätta kommer landsbygden
            att ytterligare tunnas ut, och ett helt kunnande kommer att försvinna.
            Här borde i första hand de stora bolagen, som domänverket, känna
            ett större ansvar för framtiden.
          </note>
          <note>
            Jordbruket är en annan näring, som har mycket stor betydelse
            för vår landsbygd. I våras togs ett stort och historiskt beslut
            när riksdagen beslutade att avreglering av jordbruket skulle inledas
            och genomföras. Dessutom skedde detta med mycket stor majoritet
            i kammaren.
          </note>
          <note>
            Man var också överens om att slå vakt om det norrländska jordbruket
            och att lönsamheten och produktiviteten i stort skulle bibehållas.
            Allt detta är bra. Men, när det gäller Norrbottens län är nu utvecklingen
            mycket negativ.
          </note>
          <note>
            På grund av att mjölkproducenterna fortfarande får bidra till
            överskottsproduktionen, fast man inte bidragit till överskotten,
            viker lönsamheten drastiskt. Om detta får fortsätta hotas både
            näringen och förädlingsindustrin. Det är därför nu nödvändigt
            att det beslut som vi fattade i våras omsätts i praktiken för
            att man skall komma bort från överskottsavgifterna och att den
            nya beräkningen av Norrlandsstödet omedelbart fullföljs. Om inte
            detta sker, riskerar vi att jordbruksnäringen utarmas totalt i
            dessa områden.
          </note>
          <note>
            Jag vill samtidigt uppmana de lantbrukare som går i tankar att
            lägga ned: Invänta resultatet av det beslut vi fattade i våras
            innan ni avvecklar!
          </note>
          <note>
            Herr talman! Under senare tid har debatten om bensinskatt och
            höjningarna av bensinpriset i samband med krisen i Mellanöstern
            gått varm.
          </note>
          <note>
            Därför är det naturligtvis tillfredsställande att finansministern
            nu gått in för en höjning av reseavdragen på arbetsresor. Om den
            unga, arbetsföra befolkningen inte anser sig ha råd att bo ute
            på lands- och glesbygd skulle det ju få förödande konsekvenser
            för framför allt äldre människors service och omvårdnad. Men mycket
            återstår att lösa för att inte de höga bränslepriserna skall slå
            enormt orättvist.
          </note>
          <note>
            I förra veckan besökte jag Muodoslompolo, längst upp i Pajala
            kommun. Där finns i stort sett ingen kollektivtrafik, ingen läkare,
            ingen tandläkare och i stort sett inget, eller väldigt litet,
            kultur- eller fritidsutbud. All denna service som människorna
            och kanske framför allt barnen är i behov av finns på elva mils
            avstånd, enkel väg. Liknande exempel skulle kunna tas från andra
            kommuner och områden i vårt land. Det finns alltså ett annat behov,
            nämligen den sociala servicen och kontakten människor emellan,
            som är så viktig för människors utveckling.
          </note>
          <note>
            Vad tjänar det till att vi genomför kampanjer som
          </note>
          <note>
            Landsbygd -90 och Hela Sverige skall leva samt tillsätter glesbygdsdelegationer,
            om vi inte följer upp och ser till att människorna också har råd
            att arbeta och bo och åtminstone får den nödvändigaste servicen?
            Därför måste resekostnaderna för glesbygden ses över. Men låt
            oss också dra lärdom av krisen i Persiska viken, så att vi skyndar
            på utbyggnaden och förbättringen av kollektivtrafiken på såväl
            landsväg som järnväg.
          </note>
          <note>
            Då kan mycket av de negativa effekterna mildras.
          </note>
          <note type="speaker">
            Anf. 169 MAUD BJÖRNEMALM (s):
          </note>
          <note>
            Herr talman! Jag hade från början tänkt tala om
          </note>
          <note>
            Bergslagens positiva utveckling, men den senaste tidens händelser
            med besked om företagsnedläggningar, varsel på grund av minskade
            orderingångar m.m. gör att den optimism som man känt har dämpats
            en aning.
          </note>
          <note>
            Bergslagen har i stort sett haft en positiv utveckling under
            de senaste åren, och de regionalpolitiska insatser som gjorts
            har gett resultat.
          </note>
          <note>
            Högkonjunkturen har naturligtvis haft sin del i den positiva
            utvecklingen, och en del rationaliseringar har därför skjutits
            på framtiden.
          </note>
          <note>
            Nu är vi på väg in i en lågkonjunktur och nu börjar det komma,
            det som vi fruktat: rationaliseringar, varsel, nedläggningar och
            arbetslöshet. Men det finns en skillnad i dag jämfört med förra
            gången som Bergslagen drabbades av en lågkonjunktur. Vi känner
            problemen och har lärt oss vilka insatser som behövs. Vi kräver
            också att få dem, och det snarast.
          </note>
          <note>
            Bergslagskommunerna har vid uppvaktningar på departementen kommit
            med olika förslag och idéer, som ofta bemötts positivt därför
            att det var väl underbyggda och realistiska förslag.
          </note>
          <note>
            Departementen säger att de skall titta vidare på förslagen, men
            sedan händer ingenting. Inget besked ges. Vi undrar varför?
          </note>
          <note>
            Bergslagen är fortfarande i behov av regionalpolitiska insatser
            för att klara de hot som finns mot en fortsatt positiv utveckling.
            Hoten är framför allt det ensidiga näringslivet, som det tar tid
            att förändra, samt infrastrukturen, avsaknad av högre utbildning
            och utflyttningen framför allt av unga kvinnor.
          </note>
          <note>
            Det finns alltför stora skillnader när det gäller arbetsmarknaden
            för kvinnor. De större orterna, dvs. länscentra, har en relativt
            sett bra arbetsmarknad, medan småorterna har en bristfällig, för
            att inte säga mycket bristfällig arbetsmarknad ur kvinnosynpunkt.
            De kvinnor som inte vill ägna sig åt vård- och omsorgsyrken har
            inte mycket att välja på. Det här har lett till att kvinnorna
            har flyttat.
          </note>
          <note>
            Men en differentiering av arbetsmarknaden kräver naturligtvis
            utbildning och möjligheter till utbildning. Det behövs och kommer
            att behövas satsningar på alla nivåer, inte minst när det gäller
            vuxenutbildningen.
          </note>
          <note>
            Vi tycker att den satsning som gjorts på Bergslagens tekniska
            högskola är bra och av stor betydelse, och den måste få fortsätta.
          </note>
          <note>
            Helt klart har Bergslagens tekniska högskola varit framgångsrik.
            Tyvärr finns det förespråkare som vill upplösa nuvarande organisation
            och som också anser att de medel som är öronmärkta för
          </note>
          <note>
            Bergslagens tekniska högskola skall fördelas mellan berörda högskoleenheter.
          </note>
          <note>
            Det här motsätter sig Bergslagskommunerna och menar att utbildningen
            i stället borde vidgas till att omfatta fler områden. Det har
            t.ex. visat sig att framför allt småföretagare har behov av kvalificerad
            fort- och vidareutbildning, men de har ofta svårt att kunna delta
            i utbildning på annan ort.
          </note>
          <note>
            De har ingen som under tiden sköter företaget.
          </note>
          <note>
            Därför måste utbildningen ske på hemorten och på tidpunkter som
            passar för arbetets gång.
          </note>
          <note>
            Utbildningen skall helt enkelt vara vad man kallar kundanpassad.
          </note>
          <note>
            Det finns i Bergslagen egentligen ingen tradition när det gäller
            högre studier, och därför är det bra när kvalificerad utbildning
            kan ges på hemmaplan.
          </note>
          <note>
            Ett alldeles utmärkt exempel på hur man kan utnyttja tekniken
            och högskolan för distansutbildning får vi i slutet av oktober
            i
          </note>
          <note>
            Ljusnarsberg. Via en TV-skärm följer kursdeltagarna hemma i Ljusnarsberg
            undervisningen vid högskolan i Örebro. Precis som studenterna
            i föreläsningssalen kan de ställa frågor direkt till läraren.
            Detta kan ske tack vare en tvåvägs bild- och ljudkommunikation.
            Tekniken öppnar verkligen nya utbildningsvägar, men detta under
            förutsättning att telenätet är tillräckligt utbyggt. Trots att
            Bergslagen geografiskt sett ligger centralt i landet är telenätet
            otillräckligt utbyggt och behöver med det snaraste förbättras.
            Bra och tillförlitliga datakommunikationer är av betydelse för
            regionens utveckling.
          </note>
          <note>
            Teleavgifterna kommer också att spela en avgörande roll. Kommer
            en eventuell aktiebolagsbildning och privatisering att göra det
            dyrare för företag att existera i glesbygden? Vilka regionalpolitiska
            hänsyn kommer att tas? Blir det samma regionalpolitiska hänsyn
            som SJ tar, då är risken stor att våra företag i Bergslagen går
            en svår framtid till mötes.
          </note>
          <note>
            Bra kommunikationer när det gäller såväl telekommunikationer
            som vägar och järnvägar är ett livsvillkor för Bergslagen.
          </note>
          <note>
            Det samarbete mellan kommunerna som
          </note>
          <note>
            Bergslagsdelegationen inledde och som nu kommunerna själva fortsätter
            med efter delegationens nedläggning bygger på en vision för samverkan
            och samarbete, som jag gärna vill förmedla: Ett Bergslagen där
            det är bra att leva, bo, arbeta och driva verksamheter, ett Bergslagen
            där människor kan identifiera sig med och känna stolthet över
            sin bygd.
          </note>
          <note type="speaker">
            Anf. 170 INES UUSMANN (s):
          </note>
          <note>
            Herr talman! Regionalpolitiken omfattar inte bara glesbygden
            utan också storstaden. Vi är ganska många, vi som bor och jobbar
            här i
          </note>
          <note>
            Stockholmsområdet. Tillsammans är vi, kvinnor och män, barn och
            ungdomar, gamla tanter och farbröder, ungefär en femtedel av Sveriges
            befolkning. Många av oss har vuxit upp på annat håll: i Västerbotten,
            Halland, Chile eller Iran. Men nu är Stockholmsregionen vår hembygd,
            som vi uppskattar och t.o.m. älskar.
          </note>
          <note>
            Vi vet att i dåliga tider får vi en nettoinflyttning till
          </note>
          <note>
            Stockholmsregionen från andra delar av Sverige, medan vi i goda
            tider har en utflyttning till det övriga Sverige. Därför är det
            för oss särskilt angeläget med en god tillväxt och en fast ekonomisk
            politik, genomförd av en socialdemokratisk regering.
          </note>
          <note>
            Jag åker ofta tunnelbanelinje 23 mellan Danderyd och Hallunda
            i Botkyrka. Man kan jämföra den linjen med spårvagnslinje 5 i
            Göteborg.
          </note>
          <note>
            På ungefär tre mils färdsträcka eller 45 minuters restid åker
            jag igenom ett tvärsnitt av Sverige. När jag kliver på i Mörby
            centrum träffar jag människor som är de mest välsituerade, välformulerade
            och välutbildade i världen. Jag passerar universitetet, och efter
            en kvart skulle jag kunna kliva av och ta en sväng kring de tusentals
            affärer som ligger runt
          </note>
          <note>
            Drottninggatan, gå på bio eller besöka någon av alla de teatrar
            som finns i innerstaden. Men jag fortsätter. Mellan Gamla stan
            och Slussen ser jag en flik av vår fantastiska skärgård, som vi
            också har i storstaden. Men sedan kommer jag till den del av
          </note>
          <note>
            Storstockholm dit det sällan kommer några yuppisar eller limousinebilar.
            I Skärholmen och norra Botkyrka bor Sveriges fattigaste människor
            i hyreslägenheter i ganska stereotypa miljöer. Ofta är det ensamstående
            mödrar, som har ett tungt knog med att få pengarna att räcka till,
            att pussla med tider så att både jobb och ungar får sitt. Och
            inte hinner de åka in till det glittriga city mer än kanske ett
            par gånger om året.
          </note>
          <note>
            Det som gör mig glad i Botkyrka, det är mötena mellan olika människor,
            mellan språken och kulturerna. Det kan skapa möjligheter, vitalitet
            och tolerans och vilja att hitta lösningar på problem.
          </note>
          <note>
            Det är detta som är vår region, ett rikt utbud av varor och tjänster,
            en god arbetsmarknad, ett rikt kulturutbud, möjlighet till utbildning
            och fin natur med en levande skärgård.
          </note>
          <note>
            Men här finns också bilismen i sin extremaste form med buller
            och avgaser. Här finns trängsel och konkurrens om de knappa markresurserna.
            Här finns ensamhet, alkoholism och narkotikamissbruk. Här finns
            en utslagning från arbetsmarknaden som är större än någon annanstans.
          </note>
          <note>
            Utvecklingen under de senaste åren har gått fort, vi i Stockholms
            län har blivit en del av en s.k. K-
          </note>
          <note>
            region. K står för kunskap och kreativitet bl.a.
          </note>
          <note>
            Mycket har varit positivt, men vi har också fått en hel del negativa
            effekter på köpet.
          </note>
          <note>
            Vi som representerar socialdemokraterna i
          </note>
          <note>
            Stockholms län i den här församlingen menar, att det är ett antal
            problem som vi måste lösa tillsammans rikspolitiskt och regionalt
            i landstinget och kommunerna i vårt län.
          </note>
          <note>
            Det finns många exempel. T.ex.
          </note>
          <note>
            trafikinvesteringarna har blivit eftersatta.
          </note>
          <note>
            Kollektivtrafiksystemet måste moderniseras och rustas upp. Samtidigt
            behöver den spårbundna trafiken byggas ut. Även vägsystemet behöver
            rustas upp och byggas ut för att klara vår regions transportbehov,
            men också för att lösa problem med avgaser, buller och framkomlighet.
          </note>
          <note>
            Vi måste få en bättre inomregional balans. Det gäller t.ex. att
            sprida arbetstillfällena ut i regionen.
          </note>
          <note>
            Genom en konkret samverkan mellan riksdagen och Stockholms läns
            landsting har man, genom den inomregionala skatteutjämningen,
            just i dagarna kunnat fatta beslut om att föra över ungefär en
            halv miljard kronor från de rikaste till de fattigaste kommunerna
            i länet. Det är en sådan samverkan mellan riksdag och landsting
            som vi behöver mer av i fortsättningen.
          </note>
          <note>
            Men det är också nödvändigt att vi får till stånd en omfördelning
            i länet som gör att vi kan bygga ut den högre statliga utbildningen
            och forskningen i de södra länsdelarna. Här behövs en starkare
            och mer medveten strategi för de statliga investeringarna.
          </note>
          <note>
            Bostadsbristen är ett akut problem. Nu kommer det under året
            i gång ett byggande på inte mindre än 10 000 lägenheter i regionen
            och det är bra. Men hyrorna får inte bli så astronomiska att folk
            inte har någon praktisk möjlighet att flytta in i en nybyggd lägenhet.
            Samtidigt måste vi få ekonomiska resurser som gör det möjligt
            att förnya och rusta upp de halvgamla bostadsområdena från slutet
            av
          </note>
          <note>
            60-talet och början av 70-talet.
          </note>
          <note>
            Det borde vara rimligt, anser vi socialdemokrater i
          </note>
          <note>
            Stockholms län, att vi får använda de övervinster som på grund
            av samhällets insatser har skapats i företagen i vår region till
            att lösa våra problem.
          </note>
          <note>
            Vi tycker också att det är rimligt att vi får använda de specialskatter
            som tas in från
          </note>
          <note>
            Stockholmsregionen för att kunna förnya vårt trafiksystem och
            våra bostadsområden.
          </note>
          <note>
            Vi menar till slut att det också är befogat att vi får använda
            den andel av investeringsmedlen för vägar och kollektivtrafik
            som motsvarar vår andel av det s.k. trafikarbetet. Detta är sannerligen
            inte för mycket begärt.
          </note>
          <note>
            Övriga frågor
          </note>
          <note type="speaker">
            Anf. 171 BERTIL DANIELSSON (m):
          </note>
          <note>
            Herr talman! Verkligheten hinner till slut alltid upp socialdemokraterna.
            Så har skett beträffande den ekonomiska politiken, så har skett
            i energipolitiken, så har skett inom vård- och omsorgspolitiken,
            och så har nu också skett inom bostadspolitiken.
          </note>
          <note>
            Men som så många gånger förr reagerar socialdemokraterna helt
            irrationellt. Den gamla politiken sitter djupt rotad, och nytänkande
            vad gäller nya lösningar och förslag lyser med sin frånvaro.
          </note>
          <note>
            Det räcker inte med att konstatera att ''så här kan det inte
            få fortsätta'', som finansministern beskriver den förda politiken,
            det gäller dessutom att finna ut en annan politik. Och en politik
            som är bättre än den gamla.
          </note>
          <note>
            Detta borde i de flesta fall inte vara särskilt svårt, men tyvärr
            blir ofta den ena villan värre än den andra, när socialdemokraterna
            skall lösa problem som de själva skapat. Inom bostadspolitiken
            är detta förhållande särskilt påfallande.
          </note>
          <note>
            För oss moderater har det sedan länge stått klart att bostadspolitiken
            måste läggas om. Den har alltför länge kännetecknats av tvång,
            brist på valfrihet, gynnade av vissa grupper och byggherrar, byråkratiskt
            krångel, kostnadsdrivande regler, onödiga skatter och för höga
            kostnader. Statens utgifter för denna sektor har, inte oväntat,
            skjutit i höjden.
          </note>
          <note>
            Herr talman! Felet i hela detta system är att politiken har förts
            av socialdemokraterna. Det är deras egen politik. Styrningen är
            för stor och skatterna och avgifterna för höga, för att nämna
            några exempel.
          </note>
          <note>
            De mycket kraftiga hyreshöjningar som nu aviseras är ett resultat
            av socialdemokratisk politik.
          </note>
          <note>
            Regeringen har själv skapat den kris som bostadsmarknaden uppvisar.
            När nu äntligen regeringen skall göra något åt detta elände hoppar
            den ur askan i elden.
          </note>
          <note>
            Förslaget om ett nytt bostadsfinansieringssystem med räntelån
            som i dag lämnats till riksdagen, kommer att innebära att småhusbyggande
            på landsbygden och i glesbygden helt kommer att upphöra. På en
            osäker arbetsmarknad och med små möjligheter att få ett nytt jobb
            om den enda arbetsplatsen på orten i fråga upphör, finns det ingen
            som är så äventyrligt lagd att han bygger ett hus för en miljon
            kronor och med perspektivet att detta hus belastas med en skuld
            på kanske två miljoner kronor efter ett antal år. Vem köper ett
            hus i en glesbygd utan jobb? Även om det går att sälja, inte finns
            det någon som betalar två miljoner.
          </note>
          <note>
            Nu menar regeringen att staten i vissa fall skall ge ekonomiskt
            stöd till dem som drabbas av stora förluster. Här öppnar sig möjligheter
            för godtycke.
          </note>
          <note>
            Inte heller kan det vara särskilt roligt för en villaägare att
            veta att går det riktigt illa, så kommer farbror staten -- kanske
            -- och ger en liten peng så att han kan leva vidare.
          </note>
          <note>
            Denna statliga kreditgaranti som nu kommer att införas kan leda
            till två reflexioner.
          </note>
          <note>
            För det första utgår regeringen uppenbarligen från att det nya
            systemet kommer att leda till att många enskilda villaägare gör
            stora förluster vid sina husförsäljningar. Detta visar på ett
            av förslagets svagheter.
          </note>
          <note>
            För det andra byggs byråkratin ut ytterligare genom att en särskild
            kreditgarantinämnd tillsätts. Var det inte meningen att vi skulle
            få enklare regler och mindre byråkrati?
          </note>
          <note>
            Regeringens förslag om räntelån med en skulduppskrivning i 18
            till 20 år innebär ett dråpslag mot allt villaboende, och då särskilt
            på landsbygden. Hur går det för dem som nyligen byggt ett hus
            med de då gällande reglerna, när de tvingas in i ett nytt och
            förödande system? Det kommer att gå illa!
          </note>
          <note>
            Man kan fråga sig om detta system har som syfte att avskaffa
            det egna villaboendet och villaägandet.
          </note>
          <note>
            Socialdemokraterna har hunnit ganska långt på vägen att avskaffa
            äganderätten inom bostadssektorn. Nu kommer det avgörande slaget
            på detta område.
          </note>
          <note>
            Herr talman! Detta säger vi moderater självfallet nej till. Att
            äga sin bostad har ett stort värde. Det måste vi slå vakt om även
            framöver.
          </note>
          <note>
            En nödvändig förändring av bostadspolitiken och bostadsfinansieringen
            måste ske, men det måste ske planerat och gradvis. Vi har sedan
            många år tillbaka anvisat vägar för hur detta skall gå till.
          </note>
          <note>
            Ett nytt lånesystem baserat på ett enhetslån, mindre byråkrati
            och krångel, reformering av
          </note>
          <note>
            Svensk Byggnorm samt en gradvis nedtrappning av statens subventioner
            till boendet i kombination med skattesänkningar är huvuddragen
            i den politik vi vill föra på detta område.
          </note>
          <note>
            Om våra förslag hade bifallits tidigare hade dagens kris på bostadsmarknaden
            inte uppstått, och regeringens panikförslag, som nu kommer, hade
            varit ännu mer obehövligt.
          </note>
          <note type="speaker">
            Anf. 172 AGNE HANSSON (c):
          </note>
          <note>
            Herr talman! Det är helt uppenbart att den bostadspolitik som
            vi har haft och där socialdemokraterna har haft ansvaret, har
            lett till den kris som vi nu befinner oss i. Jag kan praktiskt
            taget instämma i allt vad Bertil Danielsson här sade i sitt anförande
            och i sin analys av situationen, och jag skall inte uppta kammarens
            tid med att ytterligare analysera läget genom att ta upp exempel
            för att belysa krisen.
          </note>
          <note>
            Jag skulle vid detta sista avsnitt av den långa debatten vilja
            inleda med ett citat, som lyder så här:
          </note>
          <note>
            ''Sedan skattereformen presenterades har de mest orimliga påståenden
            om dess effekter på boendet gjorts. Påståenden om att kostnaderna
            i vanliga hyreslägenheter skulle stiga med ända upp till 1 000
          </note>
          <note>
            kr. i månaden. Så är det naturligtvis inte.
          </note>
          <note>
            För 1991 gäller att kostnaden för den genomsnittliga hyreslägenheten,
            som en följd av skattereformen, stiger med ungefär 10 % eller
            275
          </note>
          <note>
            kr. i månaden. Naturligtvis kan det i de enskilda fallen bli
            något mer eller något mindre.''
          </note>
          <note>
            Vem kan ha sagt detta? Jo, det sade bostadsminister Ulf Lönnqvist
            den 29 januari i år.
          </note>
          <note>
            Nu har det gått en tid sedan dess, och vi börjar än tydligare
            se effekterna av skattereformen för 1991.
          </note>
          <note>
            Nu har vi sett vilka krav som finns på hyreshöjningar, och ingenstans
            kan man se att kostnadsökningen blir 10 %. I alla krav för bara
            den sista av de tre etapperna som boendet har drabbats av genom
            skattereformen ligger kostnadshöjningarna på mellan 30 och 40
            %. I den sista etappen ligger i stort sett alla krav på hyreshöjningar
            runt 1 000 kr. eller däröver.
          </note>
          <note>
            Nu börjar oron att stiga. Man upptäcker allt tydligare att skattesänkningen
            äts upp av de ökade boendekostnaderna, av dyrare mat och resor
            samt av andra indirekta skatter.
          </note>
          <note>
            Ann-Charlotte Molander hyr en femrumslägenhet på Södermalm här
            i Stockholm. Hon är ensamstående med tre barn. Hon får en hyreshöjning
            på 1 315 kr. i månaden nästa år, om man inte kan förhandla ner
            det kravet. Hon är vårdare och har en lön efter skatt på 7 000
            kr. Hon får en hyra på 6 273 kr., och hon har då 700 kr. kvar
            att leva av. Det går alltså ungefär jämnt ut med nettolönen och
            hyran. Det hon skall klara sig på i fortsättningen blir alltså
            barnbidragen och bostadsbidraget. Hon kommer i stort sett att
            bli helt bidragsberoende.
          </note>
          <note>
            Var det verkligen den effekten vi ville åstadkomma genom skattereformen?
            Är det verkligen en rimlig effekt av en riktig bostadspolitik?
            Om det inte är det, måste man ställa sig frågan vad vi skall göra
            åt det. Jag vill ställa de frågorna till bostadsministern.
          </note>
          <note>
            Skattereformen och skatteomläggningen innebär att det blir ungefär
            50 000 fler hushåll i landet som får leva på bidrag. Denna bidragsmodell
            ger också en rad andra effekter. Den tar t.ex. inte bort marginaleffekten,
            utan den flyttar över den från fattiga till rika. Den ökar kostnaderna
            för kommunerna, vilket gör att de boende kan drabbas på andra
            sätt, t.ex. genom försämrad service.
          </note>
          <note>
            Sammanlagt räknar man med att kommunerna kommer att få 2,4 miljarder
            i ökade kostnader. Till detta kommer ökade kostnader för KBT.
            Det har sagts att regeringen kommer att kompensera kommunerna
            för detta. Gör man inte det, innebär det ytterligare ökade kostnader
            på de boende från andra håll.
          </note>
          <note>
            Detta är en orimlig väg. Kostnadskrisen är förlamande för utvecklingen
            av en fortsatt sund bostadspolitik. Det kunde vara intressant
            att få höra vad bostadsministern vill göra åt kostnadskrisen för
            de boende.
          </note>
          <note>
            Anf. 173 Bostadsminister ULF
          </note>
          <note>
            LÖNNQVIST:
          </note>
          <note>
            Herr talman! I dag har proposition lämnats till riksdagen om
            ett nytt bostadsfinansieringssystem.
          </note>
          <note>
            Jag skall återkomma till detta, men först några ord om situationen
            på dagens bostadsmarknad.
          </note>
          <note>
            Vi har i dag ett högt bostadsbyggande. Under 1989
          </note>
          <note>
            påbörjades nästan 60 000 nya lägenheter i vårt land. Årets siffra
            blir ungefär densamma. Det är de högsta igångsättningstalen sedan
            1974. För de närmaste åren framöver har vi behov av en bostadsproduktion
            på ungefär 50 000 lägenheter.
          </note>
          <note>
            Detta är vad som behövs för att klara den bristsituation som
            råder på bostadsområdet på en hel del håll i landet.
          </note>
          <note>
            Ett problem i sammanhanget är de höga byggkostnaderna. De beror
            främst på den kraftiga högkonjunktur som rått på byggområdet under
            några år. När efterfrågan på byggkapacitet --
          </note>
          <note>
            arbetskraft och material -- överstiger tillgången, ökar priserna.
          </note>
          <note>
            Byggsektorn består av tre storheter: nyproduktion av bostäder,
            ombyggnad av bostäder samt byggande för näringsliv och samhälle.
            I ett läge där det är nödvändigt att hålla en hög nyproduktion
            av bostäder samtidigt som det är angeläget att dämpa den totala
            efterfrågan för att på det sättet komma åt prisspiralen är det
            nödvändigt med åtgärder som drar ner byggandet på de andra båda
            områdena.
          </note>
          <note>
            Därför har regeringen genomfört begränsande åtgärder när det
            gäller näringslivsbyggandet och ombyggnader av bostäder. Vidare
            har en särskild investeringsskatt på 30 % på annat byggande än
            bostäder införts i Stockholmsområdet. För att öka tillgången på
            byggmaterial har beslut fattats om att byggmaterial godkänt i
            ett nordiskt land utan nytt godkännande skall få användas i Sverige.
          </note>
          <note>
            De insatta åtgärderna har dämpat kostnadsutvecklingen. Under
            åren 1986--1988
          </note>
          <note>
            ökade kostnaderna för bostadsbyggande tre gånger snabbare än
            inflationen. Under 1989 halverades ökningstakten. Under det första
            halvåret i år har byggkostnader och inflation stigit ungefär lika
            mycket.
          </note>
          <note>
            Men detta räcker inte. Det måste också göras klart att det är
            en uppgift för beställare och producenter att medverka till att
            dämpa kostnadsutvecklingen.
          </note>
          <note>
            Det är trots allt byggherrar och producenter som beställer och
            producerar de hus som byggs. De gör det lätt för sig genom att
            skylla på någon annan.
          </note>
          <note>
            Ofta skyller man på finansieringssystemet. Det är nu nödvändigt
            att de drar sitt strå till stacken och gör sitt för att dämpa
            kostnadsutvecklingen. Det ansvaret har vi rätt att kräva.
          </note>
          <note>
            Herr talman! I dagarna har kraven på hyreshöjningar lämnats från
            de allmännyttiga bostadsföretagen. Det är rekordhöga krav som
            redovisats. En del av de framförda kraven har anknytning till
            den finansiering av skattereformen som riksdagen fattat beslut
            om. Dessa krav ligger enligt redovisningen i massmedia betydligt
            högre än de genomsnittsvärden för skattereformens effekter som
            såväl SABO som bostadsdepartementet räknat fram. Till detta kommer
            krav på höga påslag också i övrigt.
          </note>
          <note>
            Effekterna av skattereformen måste redovisas för sig. Jag utgår
            ifrån att den redovisningen bara tar med de kostnadsökningar i
            boendet som har med skattereformen att göra, varken mer eller
            mindre.
          </note>
          <note>
            Jag vill för kammaren redovisa att jag inhämtat att inom ramen
            för den särskilda utvärdering av skattereformen som genomförs
            kommer statens pris- och konkurrensverk att granska skattereformens
            påverkan på boendekostnaderna både i början av detta år och i
            början av 1991.
          </note>
          <note>
            Hyresgäströrelsen har nu en viktig uppgift framför sig. Som vanligt
            kommer hyresgäströrelsen nu att granska kalkylerna och göra sina
            bedömningar.
          </note>
          <note>
            Normalt brukar den granskningen leda till att ursprungskraven
            prutas ned. De beräkningar vi utfört när det gäller skattereformens
            effekter på boendet pekar mot att de uppgår till ungefär 60 kr.
          </note>
          <note>
            per m2. Det skall då sättas i relation till de skattesänkningar
            som kommer nästa år.
          </note>
          <note>
            Låt mig ta ett exempel. En familj med två barn som bor i en 90
            m2 stor fyrarumslägenhet i allmännyttan, och där den ene inkomsttagaren
            tjänar 11 000 kr. i månaden och den andra 8 000 kr.
          </note>
          <note>
            i månaden, får följande effekter av skattereformen.
          </note>
          <note>
            Skattesänkningen på deras inkomster blir sammantaget ca 14 500
            kr. Barnbidraget för de två barnen ökar med tillsammans 4 600
            kr. Totalt ökar den disponibla inkomsten med ungefär 19 000 kr.
          </note>
          <note>
            De höjda boendekostnaderna uppgår till ca 5 400
          </note>
          <note>
            kr., vilket innebär att den disponibla inkomsten ökar med ca
            14 000 kr. under 1991 för denna familj.
          </note>
          <note>
            Hyresgäströrelsen har i en lång rad exempel redovisat sin syn
            på detta, och den redovisningen visar att de boende i vanliga
            lägenheter med vanliga inkomster är vinnare på skattereformen.
          </note>
          <note>
            Så till finansieringssystemet. Dagens finansieringssystem har
            spelat en viktig roll när det gällt att genomföra en social bostadspolitik
            i vårt land. Det infördes vid ett ränteläge på ungefär 7 %
          </note>
          <note>
            och en garanterad ränta på 3,9 %. Utvecklingen sedan dess har
            gjort att systemets kraft när det gällt att åstadkomma de olika
            mål man vill uppnå har avtagit. Den granskning som genomförts
            visar att neutraliteten i systemet försvagats, att pariteten inte
            kunnat uppnås och att den fördelningspolitiska träffsäkerheten
            minskat.
          </note>
          <note>
            Av dessa skäl bedömde regeringen det som nödvändigt att söka
            genomföra ett nytt finansieringssystem. Den s.k.
          </note>
          <note>
            boendekostnadsutredningens tillsattes. Dess förslag redovisades
            och remissbehandlades. De olika organ som har med bostadsbyggandet
            att göra var i stort sett ense om att det var ett bra system.
          </note>
          <note>
            Vissa kritiska synpunkter anfördes framför allt när det gällde
            kapitalförsörjningen.
          </note>
          <note>
            Inom bostadsdepartementet har dessa frågor bearbetats. Ett förslag
            som i allt väsentligt bygger på boendekostnadsutredningens principer
            där problemen med neutraliteten, pariteten och fördelningspolitiken
            rättats till, där låntagarnas trygghet förbättrats jämfört med
            utredningens förslag och där kreditmarknadsfrågorna fått en tillfredsställande
            lösning på grundval av remissinstansernas kritiska synpunkter,
            lämnas nu till riksdagen.
          </note>
          <note>
            Det är ett stabilt system som skall kunna klara den bostadsförsörjning
            som vi behöver för 1990-talet och som innebär ett fullföljande
            av den sociala bostadspolitiken. Systemet förutsätts träda i kraft
            för nyproduktionen den 1 juli 1992 och för beståndet i övrigt
            den 1 januari 1993.
          </note>
          <note>
            Hela lånefinansieringen sker på den allmänna lånemarknaden genom
            olika bostadslåneinstitut.
          </note>
          <note>
            Statens bostadsfinansieringsaktiebolag -- SBAB --
          </note>
          <note>
            jämställs med övriga kreditinstitut.
          </note>
          <note>
            I det nya finansieringssystemet får alla 30 %
          </note>
          <note>
            subvention på sina räntekostnader.
          </note>
          <note>
            Egnahemsägare får en skatteminskning med detta belopp av sin
            ränteutgift, och till de boende i hyreseller bostadsrätt lämnas
            motsvarande bidrag.
          </note>
          <note>
            Därmed har neutralitetskraven uppfyllts. Övriga ränteutgifter
            täcks i princip med räntelån och egna betalningar.
          </note>
          <note>
            Den del som faller på egna betalningar kommer för det första
            året då det nya systemet införts att vara
          </note>
          <note>
            3,75 % av ursprungsskulden, lika för alla upplåtelseformer. Denna
            nivå höjs sedan i tre steg så att den för hus som byggs 1995 eller
            senare kommer att vara 4 %. Återstoden av ränteutgifterna kan
            sedan täckas genom statligt garanterade räntelån. Dessa påverkar
            inte de egna betalningarna så länge lånen fortfarande byggs upp,
            dvs. under de första 15--20 åren av lånetiden.
          </note>
          <note>
            En del av systemets stabilitet är just att skulduppbyggnadsperioden
            inte får överstiga 20 år.
          </note>
          <note>
            Om realräntan -- marknadsräntan minus inflationen -- är högre
            än 4--5 % lämnas ett realräntebidrag, lika för alla, för att skydda
            låntagarna mot alltför stor skulduppbyggnad och för lång lånetid.
          </note>
          <note>
            Hushållens utgifter hålls kvar på i princip den nivå de har inom
            dagens räntebidragssystem vid den tidpunkt då omläggningen genomförs.
          </note>
          <note>
            Omläggningen gäller även de hus som den 31
          </note>
          <note>
            december 1992 finns kvar i det nuvarande räntebidragssystemet.
            Också dessa kommer att erbjudas skattekompenserande räntebidrag,
            realräntebidrag och kreditgarantier för räntelån.
          </note>
          <note>
            För nyinvesteringar och varaktiga underhållsåtgärder med en livslängd
            på 30 år ges från den 1 juli 1992 i huvudsak samma villkor som
            för nybyggnad.
          </note>
          <note>
            Den 1 januari 1991 införs ett investeringsbidrag som kompensation
            för den höjning av byggmomsen som tidigare beslutats. Detta gäller
            för permanentbostäder. För att klara övergången till ett nytt
            system på ett smidigt sätt kommer den övre delen av den s.k. räntebidragstrappan
            att tas bort den 1 januari 1991. Detta kommer att gälla alla hus
            för vilka lånen utbetalas efter den 1 januari 1991.
          </note>
          <note>
            Det sänker kostnaden i främst allmännyttans nyproduktion.
          </note>
          <note>
            Herr talman! Det nya finansieringssystemet är en viktig del av
            genomförandet av en bra bostadspolitik för 1990-talet. Vid de
            överläggningar som förts inför propositionens överlämnande har
            överenskommelse nåtts med vänsterpartiet om stöd till det förslag
            som tas upp i propositionen. Jag hoppas att det skall vara möjligt
            att nå en än bredare uppslutning bakom de förslag som nu överlämnats
            till riksdagen när frågan nu diskuteras i riksdagens bostadsutskott.
          </note>
          <note type="speaker">
            Anf. 174 AGNE HANSSON (c) replik:
          </note>
          <note>
            Herr talman! Det är bra att vi äntligen har fått en hög bostadsproduktion
            i landet. Men det kan också vara intressant att höra vad bostadsministern
            tror om prognoserna framöver. Med den kostnadskris som nu hotar
            är det uppenbart att just den här viktiga höga nivån kommer att
            brytas. Om man inte kan strypa kostnaderna hjälper det inte med
            åtgärder för att förhindra t.ex. kontorsbyggnation här i Stockholm.
          </note>
          <note>
            När det sedan gäller effekterna av skattereformen på boendet
            är det uppenbart att man inte enbart kan räkna på de direkta effekterna.
            Man måste också räkna på den allmänna effekten på ekonomin som
            skattereformen åstadkommer.
          </note>
          <note>
            Den inflation vi nu fått, det höga ränteläge som vi har och de
            indirekta skatterna i flera led gör att effekten blir så mycket
            större. Det är naturligtvis den som nu avläses i dessa höga krav
            på ökade hyror. Det är detta som man räknar in. Till detta kommer
            vad som har hänt i Mellersta Östern.
          </note>
          <note>
            Det finns minst fyra starka skäl som nu pekar på att man borde
            ompröva den hårda belastning på bostadssektorn som skattereformen
            innebär. Inte ens jag och vi från centern som har kritiserat förslaget
            vågade ens gissa att man i dag, när reformen genomförs, skulle
            ha en kostnadsökning på boendet på över 40 % i förhållande till
            den dag då utredningsarbetet startade.
          </note>
          <note>
            Sedan en kommentar till det exempel som bostadsministern tog.
            Man kommer inte alls att få några 19 000 kr. över eller bara en
            boendekostnadsökning på 5 400 kr. Den kommer att bli mer än dubbelt
            så stor med det kvadratmeterpris i ökning på hyran som man nu
            har begärt. Med det kvadratmeterpris i genomsnitt som
          </note>
          <note>
            SABO har begärt skulle det alltså bli 6 000 kr. netto kvar i
            det exempel som bostadsministern har visat för en tvåbarnsfamilj
            där två arbetar, för att klara alla andra kostnadsfördyringar
            som skattereformen åstadkommer på mat, kläder, resor osv. Jag
            tycker att det är belysande nog att vi har hamnat helt snett ur
            boendets synvinkel.
          </note>
          <note>
            När det gäller bostadsfinansieringssystemet övervältrar man ännu
            mer kostnader på de boende. . .
          </note>
          <note type="speaker">
            Anf. 175 BERTIL DANIELSSON (m)
          </note>
          <note>
            replik:
          </note>
          <note>
            Herr talman! Bostadsministern berömmer sig för att kostnadsutvecklingen
            inom byggsektorn har dämpats. Det är till att ha ganska låga ambitioner.
          </note>
          <note>
            Nu är inflationen 10--11 %, och byggkostnaderna för bostäder
            ökar inte mer än inflationen. Är det något att slå sig för bröstet
            för och säga att nu ökar bara byggkostnaderna med 10--11 %? Det
            tycker jag är en låg målsättning. Bättre måste vi väl ha det på
            det området.
          </note>
          <note>
            När det gäller systemet med räntelån utgår man i propositionen
            från en rad antaganden som är ganska förgyllda. Jag nämnde nyss
            inflationen, som är tvåsiffrig på årsbasis. I propositionen utgår
            man från att den skall vara 6 %. Skulduppskrivningarna får en
            helt annan profil om man utgår från den ränte- och inflationsutveckling
            som vi just nu upplever. Det finns inget tecken som tyder på att
            den kommer att dämpas, snarare tvärtom. Det är möjligt att bostadsministern
            antar att det skall bli en borgerlig regering och att räntan och
            inflationen därmed skall dämpas, men det var kanske inte riktigt
            så tänkt.
          </note>
          <note>
            Det vore skräp annars om inte bostadsministern är belåten med
            sitt eget förslag. Jag har hört dessa tongångar förr, nämligen
            att det förslag som regeringen har lagt fram är det avgörande
            och det som skall vara vägledande en lång tid framöver.
          </note>
          <note>
            ROT-programmet försvann ganska snart, för att inte tala om hela
            den berömmelse som man ägnade sig åt när det gäller den tredje
            vägens ekonomiska politik -- den är man nu tyst om.
          </note>
          <note>
            År 1988 sade man i valrörelsen att den ekonomiska krisen är avklarad.
            Vad upplever vi i dag? Jag måste vara försiktig om jag skall bedöma
            detta förslags varaktighet och de effekter som kommer att bli
            av det. Det kommer att bli ökade kostnader, framför allt för dem
            som bor i villa.
          </note>
          <note>
            Slutligen har vi de hyreskrav som har rests.
          </note>
          <note>
            Bostadsministern nämnde 60 kr. kvadratmetern.
          </note>
          <note>
            Det var väl att vara utomordentligt blygsam. De siffror som har
            nämnts ligger mycket högre, på tiodubbelt högre nivå. Det kommer
            att bli utomordenligt kännbart för det stora flertalet. Det är
            regeringen som har ansvaret för det.
          </note>
          <note>
            Anf. 176 Bostadsminister ULF LÖNNQVIST
          </note>
          <note>
            replik:
          </note>
          <note>
            Herr talman! Bertil Danielsson har levererat en våldsam skrämselpropaganda
            i dagens debatt. Han försöker skrämma boende i glesbygden med
            det nya finansieringssystemet. Men, Bertil Danielsson, i systemet
            är inbyggt en sådan säkerhet att man skall inte behöva komma i
            den situationen att någon skuldfälla ramlar ner. Tanken är att
            om värdeutvecklingen på huset är lägre av olika skäl än den skuld
            man drar på sig skall de bedömningar göras som vi har sagt att
            kreditgarantinämnden skall utgöra. Det är för att kunna klara
            ett bostadsbyggande även i glesbygden. Det är naturligtvis viktigt
            att man åstadkommer möjligheter för ett byggande över hela landet.
            Men jag tror att det är bättre, Bertil Danielsson, att vara beredd
            att beskriva detta på det sätt som framgår av propositionen i
            stället för att försöka gå ut med skrämselpropaganda av olika
            slag.
          </note>
          <note>
            Bertil Danielsson ägnade en stor del av sitt inlägg till att
            tala om hur illa det nuvarande bostadsfinansieringssystemet är
            och hur många fina förslag moderaterna har haft för att försöka
            åstadkomma en bättre tingens ordning. Låt mig stillsamt erinra
            om att ni moderater fanns med på olika sätt under sex års tid
            och att ni hade möjlighet att påverka denna politik. Jag märkte
            inte så värst mycket av era glänsande förslag i de sammanhangen.
          </note>
          <note>
            Nu har vi presenterat ett förslag som skall göra det möjligt
            att ha ett stabilt bostadsfinansieringssystem. Det är naturligtvis
            inte så, Bertil Danielsson, att det systemet endast skulle fungera
            vid en inflation på 6 %. Systemet har en sådan stabilitet att
            det har förutsättningar att klara de ekonomiska situationer som
            vi kan möta på olika sätt. Det är naturligtvis en förutsättning
            att det är ett stabilt system som vi har anledning att presentera,
            dvs. ett system som skall kunna bidra till att klara en bra bostadsförsörjning
            under 1990-
          </note>
          <note>
            talet.
          </note>
          <note>
            Agne Hansson frågade om prognoserna framöver.
          </note>
          <note>
            Bostadsfinansieringssystemet kommer att ge förutsättningar för
            att bygga de bostäder som vi har behov av. Sedan är det upp till
            kommunernas planering att göra bedömningarna av hur många bostäder
            som behövs i skilda sammanhang. Jag har angett att vi har ett
            behov av bostadsbyggande de närmaste åren på i storleksordningen
            50 000
          </note>
          <note>
            bostäder. Långtidsutredningen säger att mera långsiktigt kan
            det röra sig om ca 40 000 bostäder.
          </note>
          <note>
            Detta finansieringssystem ger förutsättningarna för att klara
            detta.
          </note>
          <note>
            Jag blev något förbryllad när Agne Hansson ville föra in även
            de hyreshöjningar som drabbat svenska folket under årens gång,
            oavsett om det har skett förändringar av något skattesystem eller
            ej, och lägga dem till skattereformens påverkan på boendekostnaderna.
            Så kan man alltså inte göra.
          </note>
          <note>
            Man skall renodla de kostnader som har med skattereformen att
            göra. Det är också det som
          </note>
          <note>
            SABO har räknat fram i sina grundläggande prognoser, och det
            är det vi har räknat fram. Det är detta, Agne Hansson, som ligger
            bakom den stora undersökning som hyresgäströrelsen har genomfört
            och där man nogsamt har granskat skattereformens effekter för
            de boende.
          </note>
          <note>
            Om inte Agne Hansson och Bertil Danielsson vill tro på mina siffror
            och uppgifter, tag till er den undersökning hyresgäströrelsen
            har gjort! Där kommer ni att kunna utläsa att vinnare på skattereformen
            står att finna bland vanliga människor i områden med flerfamiljshus.
          </note>
          <note>
            Jag vill gärna betona att det som nu har presenterats är de krav
            som olika bostadsföretag har på hyreshöjningar. Det är med utgångspunkt
            i detta man skall diskutera och förhandla. Det är viktigt att
            understryka att de kostnadsökningar som är en följd av skattereformen
            skall man självfallet redovisa som en följd av denna, varken mer
            eller mindre. Jag är övertygad om att de skrämselord som uttalas
            om skattereformens ohemula effekter kommer att avta. Skattereformens
            påverkan på boendet kommer att vara sådant att de allra flesta
            inkomsttagarna får en kraftigt ökad disponibel inkomst sedan skattereformens
            påverkan på boendekostnaderna har tagits i beaktande.
          </note>
          <note type="speaker">
            Anf. 177 BERTIL DANIELSSON (m)
          </note>
          <note>
            replik:
          </note>
          <note>
            Herr talman! Bostadsministern tycker att jag ägnar mig åt skrämselpropaganda
            när jag beskriver hur vi ser på frågan om skulduppskrivningen
            för villor på landsbygden. Jag tror tyvärr att det är en realitet.
          </note>
          <note>
            Det kommer att mötas av utomordentligt stor misstro och misstänksamhet
            av dem som skall bygga och bo på landsbygden, eftersom de vet
            att skulden kommer att öka under 20 år. Att överbrygga detta tror
            jag är en pedagogisk uppgift som överstiger även bostadsministerns
            förmåga, tro mig.
          </note>
          <note>
            Den garanti som då skall kunna utlösas är inte gratis. Det blir
            0,5 % till på räntan. En särskild nämnd skall nagelfara varje
            enskilt fall. Det kan inte vara särskilt muntert att veta att
            man möjligen kan få litet hjälp om det skulle gå riktigt illa.
          </note>
          <note>
            Jag vill göra en liten kommentar till frågan om ökningen av hyreskostnaderna,
            som kan bli en följd dels av regeringens allmänna politik, dels
            av skatteomläggningen. Det hjälper inte om man bara redovisar
            vad reformen ger i hyresökning. Den totala politiken påverkar
            hela samhället och naturligtvis även hyreshöjningarna. Oavsett
            hur man redovisar det, tror jag inte att man hjälper dem som får
            sin hyra höjd med flera hundra kronor i månaden. Det hänger inte
            på redovisningssystemet, utan den faktiska höjningen.
          </note>
          <note>
            När vi från vårt parti under årens lopp har försökt att försiktigt
            trappa ned räntebidragen för att på så sätt något minska statens
            utgifter, har det mötts av mycket stark kritik från socialdemokraterna.
            I våra förslag har vi haft mycket måttliga höjningar kombinerat
            med skattesänkningar. Det har då hetat att det är omöjligt med
            en hyreshöjning på 75 kr.
          </note>
          <note>
            per kvadratmeter och år. Nu är det tydligen opportunt att acceptera
            detta.
          </note>
          <note>
            Slutligen vill jag säga ytterligare några ord om glesbygds- och
            landsbygdsfrågor. Det kommer nog att bli två marknader när det
            gäller hus på landsbygden. Den ena marknaden består av de hus
            som inte har räntelån. De kommer att kunna köpas betydligt billigare
            än de som har räntelån. Ingen vågar eller kan dra på sig de stora
            kostnader som det blir fråga om. Det kommer således att uppstå
            två marknader om det över huvud taget kommer att finnas någon
            marknad. Jag misstänker att luften totalt går ur den marknaden
            och vi får en ytterligare inlåsning och minskad rörlighet när
            det gäller vår bostadspolitik. Det är olyckligt.
          </note>
          <note type="speaker">
            Anf. 178 AGNE HANSSON (c) replik:
          </note>
          <note>
            Herr talman! Bostadsministern, det är självklart att dessa kostnadsökningar
            även är orsakade av de indirekta effekter som skattereformen har
            gett.
          </note>
          <note>
            Skattereformens förmåga att bidra till stabil inflationsutveckling
            och ett stabilt ränteläge är i mycket hög grad avgörande för hur
            fördelningsprofilen är lagd i skatteomläggningen och hur mycket
            kompensatoriska krav de väcker och inte väcker. Ingen kan väl
            ha undgått att de väcker en rad kompensatoriska effekter. Varifrån
            tar SABO sin bas för sina krav om det inte har upptäckt den indirekta
            effekten? SABO är inget företag som skall drivas med vinstintresse.
          </note>
          <note>
            Är det nya bostadsfinansieringssystemet verkligen en garanti
            för att vi skall kunna klara 40 000
          </note>
          <note>
            lägenheter? Jag delar Bertil Danielssons oro när det gäller glesbygden.
            Jag tror att det finns en djup ovilja hos en bred allmänhet att
            ge sig in i en sådan här skulduppbyggnad. Det är ganska uppenbart
            att regeringen och bostadsministern nu har lagt fram ett förslag
            som visar att han inte vill vinna nästa val. Nu släpper han fram
            en subventioneringsbrasa som kommer att bli förödande för statsfinanserna
            i detta land om två år.
          </note>
          <note>
            Vad är det för konsekvens, bostadsministern, i att som i år ha
            en begränsad och skärpt räntetrappa och begränsade RBF-stöd och
            nu släppa alla slussar fria, ta bort räntetrappan och införa lån
            och subventioner för ombyggnader av hus som inte är mer än tio
            år? Vad kommer det att kosta staten om två år? Vad kommer det
            att få för följder för de boende när statens finanser inte kan
            klara de stora belastningarna på statsbudgeten? Den sociala bostadspolitiken
            kommer att bli ännu mer urholkad än vad den är nu. I dag har många
            inte råd att bo och det finns inte heller bostäder att bo i
          </note>
          <note>
            Jag tror att följande tre mål är mycket viktiga att arbeta för
            när det gäller 90-talets bostadspolitik.
          </note>
          <note>
            Det gäller för det första billigare bostäder, för det andra bättre
            boendemiljö och för det tredje ett mer resursbevarande byggande.
          </note>
          <note>
            Anf. 179 Bostadsminister ULF LÖNNQVIST
          </note>
          <note>
            replik:
          </note>
          <note>
            Herr talman! Bertil Danielsson säger att förslaget kommer att
            möta misstro och misstänksamhet. Det kommer naturligtvis att möta
            misstro och misstänksamhet i den tappning som Bertil
          </note>
          <note>
            Danielsson försöker ge det. Det förslag han söker beskriva när
            det gäller byggandet på glesbygden är i alla fall inte det förslag
            som vi har överlämnat till riksdagen i dag. Det är något helt
            annat, och jag vet inte varifrån Bertil Danielsson har fått det.
          </note>
          <note>
            Bertil Danielsson säger också att det inte är muntert att veta
            att man får hjälp om det går illa.
          </note>
          <note>
            Det måste väl vara en trygghet att veta att om det skulle bli
            fråga om industrinedläggning eller annat ien bygd så att det hus
            man har byggt inte längre får den värdetillväxt man har väntat
            sig, finns det en säkerhet för den enskilde så att han inte behöver
            hamna i en skuldfälla. Det måste vara den trygghet som gör att
            den bild som Bertil Danielsson försöker skapa av systemet inte
            hör hemma i verkligheten.
          </note>
          <note>
            Vidare säger Bertil Danielsson att moderaterna har mötts av motstånd
            när de har försökt trappa ned räntebidragen. Det möts naturligtvis
            med motstånd om man inte försöker sätta in något annat i stället.
          </note>
          <note>
            Ett nytt finansieringssystem måste därför innehålla andra ingredienser
            om det skall vara möjligt att trappa ned en del av de direkta
            bidragen.
          </note>
          <note>
            Det finansieringssystem som vi nu har lagt fram och som i allt
            väsentligt bygger på de principer som boendekostnadsutredningen
            presenterade har de inslagen. Därför ställde sig hela Boendesverige
            positivt till utredningsförslaget, alltifrån producenter, beställare
            av hus, byggherrar och förvaltare till hyresgäströrelsen.
          </note>
          <note>
            Småhusorganisationerna ställde sig också bakom de principer som
            redovisades i kommitténs förslag.
          </note>
          <note>
            Det fanns en kompakt samstämmighet från
          </note>
          <note>
            Boendesverige bakom detta. Det borde kunna få även Bertil Danielsson
            och hans parti att inse att det nu presenterade systemet är bra.
          </note>
          <note>
            Agne Hansson resonerade kring skattereformen och dess effekter
            på boendekostnaderna. Man kan naturligtvis inte ta upp andra effekter
            än de som har med skattereformen att göra. Ökade boendekostnader
            som de olika företagen tar ut på annat sätt kommer att finnas
            oavsett om skattereformer genomförs eller ej. De brukar också
            stå i överensstämmelse med att folk har fått ökade inkomster under
            året.
          </note>
          <note>
            Agne Hansson uttalade också sin oro när det gäller glesbygden
            och finansieringssystemet. Jag vill bara hänvisa till det som
            jag nyss har sagt med anledning av Bertil Danielssons farhågor.
          </note>
          <note>
            När det gäller att göra en överbryggning mellan ett nu pågående
            finansieringssystem och det nya systemet har det varit nödvändigt
            att göra vissa förändringar för att klara bl.a. nyproduktionen
            under 1991. Då handlar det om att man skall ta bort den övre delen
            av räntebidragstrappan. Det är alltså en kostnad i storleksordningen
            30 miljoner.
          </note>
          <note>
            Det är en åtgärd som främst är tillkommen för att man skall skapa
            den utjämning och jämlikhet som krävs om allmännyttiga bostadsföretag
            skall kunna fortsätta med sin bostadsproduktion. För dem som har
            haft möjlighet att låna upp till det som legat över trappans 125
            % har det inte varit något problem tidigare heller.
          </note>
          <note>
            De ombyggnadsregler som är viktiga och nödvändiga samt tioårsunderhållet
            är en fråga för nyproduktionen år 1991 och åren därefter. Agne
          </note>
          <note>
            Hansson, om det är fråga om tioårsunderhåll så handlar det om
            kostnader som uppstår först tio år framåt i tiden. Det är egentligen
            inte något konstigt. Inom ramen för ett nytt finansieringssystem
            ges alltså de som bor i hyreshus samma möjlighet som de som bor
            i småhus redan har, nämligen att de kan låna till kostnaderna
            för underhållet. Sedan får den som äger sitt hus göra avdraget
            på räntan, medan den som bor på annat sätt får ett motsvarande
            bidrag. Det är alltså ett led i strävan att skapa en fullständig
            neutralitet mellan systemen.
          </note>
          <note>
            Jag hoppas som sagt att det, när Agne Hansson och
          </note>
          <note>
            Bertil Danielsson har haft möjlighet att i detalj studera det
            nya förslaget, skall finnas förutsättningar för att fortsätta
            diskussionen i en mer konstruktiv anda än den som har redovisats
            här i dag.
          </note>
          <note>
            Andre vice talmannen anmälde att Bertil
          </note>
          <note>
            Danielsson och Agne Hansson anhållit att till protokollet få
            antecknat att de inte ägde rätt till ytterligare repliker.
          </note>
          <note type="speaker">
            Anf. 180 STIG BERTILSSON (m):
          </note>
          <note>
            Herr talman! Tack så mycket för det. Det är ingen överdrift att
            påstå att svenskt föreningsliv och i första hand idrottsröreslen
            i dag skakas av den skatteomläggning som socialdemokraterna och
            folkpartiet har genomfört. Runt om i våra föreningar börjar man
            i dag inse att det är idrottsrörelsen som är en av de stora förlorarna
            i uppgörelsen om skatterna, detta av den enkla anledningen att
            föreningar i allmänhet inte kan kompensera sig för skattehöjningarna
            genom att dra nytta av sänkta inkomstskatter.
          </note>
          <note>
            I stället får svenskt föreningsliv bara vara med och betala notan.
            Vad vi just nu ser är hur en gigantisk kostnadsövervältring på
            föreningslivet håller på att genomföras.
          </note>
          <note>
            Det blir, herr talman, full moms på i stort sett alla varor och
            tjänster för vilka föreningar saknar avdragsrätt -- de är ju i
            allmänhet inte momsregistrerade och har ingen momsredovisning.
          </note>
          <note>
            På exempelvis hotell- och restaurangkostnader är full moms redan
            införd. Detta gäller också för bensin, vilket i kombination med
            höjning av bensinskatten och höjda marknadspriser på bensin drabbar
            idrotten hårt.
          </note>
          <note>
            Vidare blir det, för att ta några ytterligare exempel, full moms
            på persontrafik med buss och på telefonkostnader. Dessutom fördyras
            fastighetsskötsel på grund av moms på sotning, sophämtning, el,
            vatten och avlopp.
          </note>
          <note>
            Skatteomläggningen som drabbar föreningarna innebär vidare att
            idrottspriser till ett värde av 300
          </note>
          <note>
            kr. beskattas. Dessutom skall föreningar betala avgifter på ersättningar
            -- t.ex. på domararvoden --
          </note>
          <note>
            som uppgår till 1 000 kr. per år. Det kan jämföras med att gränsen
            i dag är 14 850 kr., dvs. ett halvt basbelopp.
          </note>
          <note>
            Utöver de här mycket stora merkostnaderna kommer den administrativa
            bördan för föreningarna att växa dramatiskt genom de ökade kraven
            på föreningarna att lämna kontrolluppgifter, arbetsgivaravgifter
            och redovisning av sociala avgifter.
          </note>
          <note>
            Herr talman! När ungdomsledare och andra i föreningarna borde
            få ägna sig åt sitt ledarskap och inte åt byråkrati så lägger
            samhället de här bördorna på svenskt föreningsliv.
          </note>
          <note>
            Dessutom skapas det en onödig och meningslös administration hos
            skattemyndigheterna. I tider som borde användas till att effektivisera
            och minska den offentliga byråkratin så känns det frustrerande
            att konstatera att det är till administration man vill styra pengarna
            i stället för till föreningslivets egen verksamhet.
          </note>
          <note>
            Det har gjorts beräkningar som visar att summan av alla de pålagor
            som svensk idrottsrörelse nu råkar utför uppgår till åtmninstone
            500 milj. kr. per år.
          </note>
          <note>
            Det som kan synas som små oansenliga bäckar blir, när de flyter
            ihop, en gigantisk fors, en fors som hotar att dränka de krafter
            som så väl behövs inom svensk idrottsrörelse och i svenskt föreningsliv.
          </note>
          <note>
            Inför allt detta står skatteomläggningens ingenjörer uppenbarligen
            helt kallsinniga. Någon full kompensation för kostnaderna har
            inte utlovats.
          </note>
          <note>
            Jag är glad över att idrottsministern lyssnar på detta inlägg,
            även om han kanske inte var förberedd på det. Jag vill också ställa
            en fråga till honom. Är det meningen att ideell frivilligverksamhet
            inom föreningslivet skall bära en del av skatteomläggningens kostnader?
          </note>
          <note>
            Någon form av åtgärder har aviserats till budgetpropositionen
            i januari. Jag vågar påstå att svensk idrottsrörelse med noggrannhet
            kommer att nagelfara och värdera de förslag till lindringar som
            regeringen säger sig avse att då lägga fram.
          </note>
          <note>
            Herr talman! Skatteomläggningens effekter har redan till vissa
            delar slagit igenom. Åtgärder måste därför, menar vi moderater,
            vidtagas nu. Till att börja med är det orimligt att idrotten ensidigt
            skall drabbas av momskostnader. Därför anser vi, vilket jag gärna
            vill skicka med idrottsministern, att man omgående bör utreda
            möjligheten att registrera ideella och allmännyttiga föreningar
            i momsregistret och därmed ge dem avdragsrätt för all erlagd moms
            på varor och tjänster. En utredning skullle snabbt kunna visa
            om detta är en framkomlig väg för att motverka en del av skatteomläggningens
            negativa effekter för föreningslivet.
          </note>
          <note>
            Jag har, herr talman, förhoppningar om att regeringen skall kunna
            medverka till att en sådan utredning snabbt genomförs, eftersom
            en momsregistrering av föreningslivet till sin natur förmodligen
            inte strider mot de intentioner som regeringen har haft med skatteomläggningen.
          </note>
          <note>
            Jämförd med de byråkratiska pålagor som skatteomläggningen medför
            för föreningarna skulle en årlig momsredovisning inte skapa några
            stora problem i föreningslivet. Däremot skulle en avdragsrätt
            för erlagd moms innebära betydande besparingar och till en del
            kunna motverka skattereformens dråpslag mot idrotten.
          </note>
          <note>
            Vi moderater vill, herr talman, snarast möjligt se till så att
            skatteuppgörelsens effekter inte drabbar idrottsrörelsen. En snabbutredning
            av momsregistrering är, menar jag därför, ett konstruktivt förslag
            som om det visar sig genomförbart kommer att få betydande positiva
            effekter för idrottsföreningarna.
          </note>
          <note>
            Samtidigt vill jag herr talman, understryka att en momsregistrering,
            om den visar sig genomförbar, inte kompenserar fullt ut för föreningarnas
            nya avgifter och skatter. Regeringen måste därför snarast visa
            vad den ytterligare vill göra för att idrotten inte skall behöva
            bli en strykpojke i skatteomläggningens spår.
          </note>
          <note>
            Anf. 181 Bostadsminister ULF
          </note>
          <note>
            LÖNNQVIST:
          </note>
          <note>
            Herr talman! Jag vill säga ett par saker med anledning av detta
            inlägg.
          </note>
          <note>
            Först vill jag beträffande idrottspriser säga att det ganska
            länge har rått en missuppfattning i debatten om att det skulle
            innebära en försämring för idrottsrörelsen när idrottspriser över
            300 kr. nu skall beskattas. Om man i dagsläget under ett år får
            priser som uppgår till ett värde som överstiger 600
          </note>
          <note>
            kr. är man skyldig att skatta för dessa pengar. Nu blir det fråga
            om 300 kr. per tillfälle. Och eftersom det kan handla om många
            tävlingstillfällen är detta en påtaglig förbättring ur idrottsrörelsens
            synpunkt.
          </note>
          <note>
            När det gäller kontrolluppgifter blir det ingen skillnad jämfört
            med dagsläget. Man är inom idrottsrörelsen även i dagsläget skyldig
            att lämna kontrolluppgifter för de inkomster som olika utövre
            eller ledare får.
          </note>
          <note>
            Så till den summa som nämndes, 500 miljoner. Det är riktigt att
            den summan har redovisats av
          </note>
          <note>
            Riksidrottsförbundet på ett ganska tidigt stadium.
          </note>
          <note>
            Vi har bett om en precisering och bett om ett underlag som riksidrottsstyrelsen
            skall kunna anse mera säkert än det som lämnats. Vi har ännu inte
            fått det. Jag vill då hänvisa till att i anslutning till skattepropositionen
            redovisades för denna riksdag att om det skulle visa sig att skattereformen
            får sådana negativa effekter för folkrörelserna, bl.a.
          </note>
          <note>
            idrottsrörelsen, som idrottsrörelsen påpekat, skulle regeringen
            återkomma senast i anslutning till budgetpropositionen med olika
            förslag på området.
          </note>
          <note>
            När det sedan gäller frågan om att registrera ideella föreningar
            för moms vill jag understryka att idrottsrörelsen såg det som
            en oerhört stor lättnad när man för några år sedan tog bort momsredovisningsskyldigheten
            för ideella föreningar för sådan verksamhet som inte är skattepliktig.
            Ideella föreningar är som bekant befriade från skatt, med vissa
            undantag. Man tyckte att det var utomordentligt värdefullt när
            det gällde att minska på byråkratin. Om det nu skulle vara så
            att vissa föreningar önskar få tillbaka momsredovisningsskyldighet
            för att kunna göra olika avdrag medan man har inkomster att göra
            dessa på, finns naturligtvis den möjligheten genom att föreningar
            kan registrera den del av sin verksamhet som man vill ha införd
            i momsredovisningssystemet som ekonomisk förening eller bolag.
            Vissa större föreningar vill måhända överväga detta, men för andra
            föreningar är det fortfarande inte någon större vinst med ett
            sådant system, eftersom man som sagt saknar inkomster som man
            skulle kunna dra av momsen mot. Detta är väl en sak som föreningslivet
            i första hand måste avgöra. Det är naturligtvis i det sammanhanget
            som man får se vilka avväganden de själva är beredda att göra.
          </note>
          <note>
            Herr talman! Jag hade som sagt inte tänkt gå in i denna debatt,
            men eftersom det ställdes en rad frågor till mig ville jag ändå
            göra det. Jag kommer däremot inte att ytterligare delta i debatten.
          </note>
          <note type="speaker">
            Anf. 182 STIG BERTILSSON (m) replik:
          </note>
          <note>
            Herr talman! Jag vill tacka idrottsministern för dessa besked.
            Det var positivt att höra att idrottsministern i varje fall inte
            är negativ till momsavdrag för idrottsföreningar. Jag tycker att
            man kan tolka svaret så. Jag förstår mycket väl att idrottsföreningarna
            tidigare inte ville ha momsregistering. Men då hade man inte den
            byråkrati som har uppstått under senare år, inte minst med tanke
            på effekten av skatteomläggningen. Situationen är en helt annan
            i dag. Jag ser det idrottsministern nyss sade som en möjlighet
            att väsentligt förbättra idrottsföreningarnas ekonomi, för det
            skulle resultatet i dag bli av möjligheten till momsavdrag.
          </note>
          <note>
            Sedan helt kort om de 500 miljonerna. Det är, som idrottsministern
            helt rätt sade, en ganska osäker siffra. Just nu görs en enkät
            bland 25 % av landets idrottsföreningar. Det föreligger inga resultat
            ännu.
          </note>
          <note>
            Det är också korrekt. Ingenting i dag talar emellertid för att
            siffran blir lägre än 500 miljoner.
          </note>
          <note>
            Man skall inte bli överraskad om den blir betydligt högre.
          </note>
          <note>
            När det gäller kontrolluppgifterna på småbelopp nämnde jag förut
            inte det värsta av allt, nämligen att idrottsföreningarna i fortsättningen
            skall skicka in kontrolluppgifter om de betalar startavgifter
            för sina medlemmar deltar fär i tävlingar, förutsatt att avgifterna
            överstiger 100 kr. under ett år. Det kommer att skapa oändlig
            byråkrati. Jag vet idrottsföreningar där man i dag förutser att
            man får hundratals, kanske tusentals, kontrolluppgifter att sysselsätta
            sig med.
          </note>
          <note>
            Som helhet: Tack idrottsministern, för svaren på frågorna.
          </note>
          <note type="speaker">
            Anf. 183 JERRY MARTINGER (m):
          </note>
          <note>
            Herr talman! Antalet polisanmälda brott i Sverige uppgick under
            år 1989 till inte mindre än 1 144 800.
          </note>
          <note>
            Det är en ökning med 58 589 brott, eller 5,4 % från år 1988.
          </note>
          <note>
            Vissa brott har ökat ännu mer. Det kan exempelvis nämnas att
            antalet rån har ökat med 24,7 %, narkotikabrott med 15,9 %, biltillgrepp
            med
          </note>
          <note>
            14,2 % och våldtäkt med 9,7 %.
          </note>
          <note>
            Regeringens kriminalpolitik har otvivelaktigt banat väg för den
            här utvecklingen. Nedrustningen av polisen, den flitiga användningen
            av institutet åtalsunderlåtelse, halvtidsfrigivningen, oviljan
            att sätta in kraftfulla åtgärder mot ungdomsbrottsligheten och
            den släpphänta narkotikapolitiken är några av de faktorer som
            varit brottsbefrämjande.
          </note>
          <note>
            Den socialdemokratiska politiken med färre poliser på gatorna
            och på sina håll nästan tomma kriminalavdelningar har lett till
            att upptäcktsrisken minskat. Det finns ett stort mörkertal i brottsstatistiken.
          </note>
          <note>
            Den s.k. uppklaringsprocenten ligger nu på en mycket låg nivå.
            År 1989 klarades i genomsnitt endast 32 % av alla brott upp. När
            det gäller vissa typer av brott var uppklaringsprocenten ännu
            lägre. För t.ex. rån var den 18 %, för biltillgrepp
          </note>
          <note>
            14 %, för bostadsinbrott 8 %, för stöld från motorfordon 4 %
            och för cykelstöld 2 %.
          </note>
          <note>
            En förstärkning av polisens resurser skulle öka upptäcktsrisken
            och därmed också bestraffningsrisken, vilket i sin tur skulle
            få en brottsavhållande effekt. Förutsättningen för detta är förstås
            att de upptäckta brotten verkligen resulterar i en reaktion från
            samhällets sida. Men det är dåligt bevänt med den saken i dag.
          </note>
          <note>
            De många åtalsunderlåtelserna innebär att en stor mängd brott
            i vårt land inte resulterar i någon särskild påföljd för de skyldiga.
            Det är naturligtvis olyckligt, eftersom respekten för lag och
            rätt då minskar.
          </note>
          <note>
            När det gäller frågan om den s.k halvtidsfrigivningen har regeringen
            ännu inte lagt fram någon proposition, trots att frågan stötts
            och blötts i justitiedepartementet ända sedan 1986, då den s.k.
            fängelsestraffkommittén kom med sitt betänkande.
          </note>
          <note>
            Justitieministern har förklarat sig beredd att avskaffa den obligatoriska
            halvtidsfrigivningen, men bara under förutsättning att detta inte
            leder till några generella ökningar av de faktiska anstaltstiderna.
            Vad det kan bli fråga om är alltså endast en kosmetisk förändring
            utan verklig effekt på strafftiderna.
          </note>
          <note>
            Vi moderater har år efter år krävt att halvtidsfrigivningen skall
            avskaffas. Men i motsats till regeringen anser vi att avskaffandet
            av halvtidsfrigivningen med nödvändighet måste leda till längre
            fängelsetider för de dömda.
          </note>
          <note>
            Nuvarande regler är rena rama bedrägeriet mot svenska folket.
            Människor läser i tidningarna att en brottsling dömts till fängelse
            i t.ex. två år. Men i verkligheten är brottslingen ute i samhället
            redan efter ett år. Det är ingen bra bild medborgarna får av rättssamhället
            när de upptäcker detta. I utlandet skrattar man åt oss på den
            här punkten.
          </note>
          <note>
            ''Hälften kvar'' -- det är vad man skall ha när man har suttit
            inne den första halvan av straffet! Vi moderater anser att villkorlig
            frigivning inte skall vara obligatorisk, utan en belöning för
            gott uppförande som inte bör komma i fråga förrän större delen
            av straffet avtjänats.
          </note>
          <note>
            Jag sade inledningsvis att regeringen visat ovilja att sätta
            in kraftfulla åtgärder mot ungdomsbrottsligheten. Med detta menar
            jag att socialdemokraterna gång på gång röstat ned moderata förslag
            på det här området.
          </note>
          <note>
            Vi har t.ex. föreslagit att polisen skall ges tillstånd att registrera
            lagöverträdare under 15 år. Polisen har inte laglig möjlighet
            till detta i dag. När personer under 15 år begår upprepade brott
            saknas därför oftast uppgifter om deras tidigare brott, brottskamrater,
            förhörsledare, föräldrar och kontaktmän. Detta försvårar polisens
            arbete och minskar möjligheterna till effektiv brottsbekämpning.
          </note>
          <note>
            Herr talman! En stor del av brottsligheten kan härledas till
            missbruk av narkotika. Många missbrukare begår brott för att kunna
            finansiera sina narkotikainköp. Inom det här området har regeringens
            släpphänta kriminalpolitik varit särskilt förödande. Jag vill
            påstå att 80-talet blev ett förlorat decennium i kampen mot narkotikan.
            Det hade inte behövt bli så, om regeringen hade lyssnat på dem
            som tidigt varnade för t.ex. kokainet. Men nu är kokainet här,
            i full skala. Och i dess spår följer en mängd nya, syntetiskt
            framställda, centralstimulerande preparat.
          </note>
          <note>
            Som det nu ser ut står vi sannolikt inför en narkotikaboom utan
            like i svensk historia. Det är därför hög tid att förklara krig
            mot narkotikan på alla fronter. Narkotikastrafflagen måste ändras,
            så att den kan användas fullt ut -- alltså även mot missbrukarna.
            Det är ju de som trots allt är marknadens yttersta förutsättning
            och i praktiken den enda oersättliga länken i hela kedjan av aktörer
            inom narkotikahanteringen.
          </note>
          <note>
            Tiden medger inte att jag redogör för alla åtgärder som skulle
            behövas i det här kriget. Men det står klart att det bl.a. krävs
            lagändringar även när det gäller straffskalorna. Exempelvis måste
            livstidsstraff kunna utdömas vid den här typen av brott.
          </note>
          <note>
            Herr talman! Taletiden är slut. Jag vill bara understryka att
            vi moderater har ett mycket omfattande program när det gäller
            att få ned brottsligheten. Jag har här bara tagit upp ett fåtal
            inslag i det programmet.
          </note>
          <note type="speaker">
            Anf. 184 PAUL CISZUK (mp):
          </note>
          <note>
            Herr talman! Försvarspolitiken bör finnas med i en allmänpolitisk
            debatt. De politiska och militära förändringarna i vår omvärld
            har gett oss en unik möjlighet att grundligt ompröva vår försvarsorganisation.
            Vi kan göra det utan att riskera att blottställa oss inför någon
            potentiell angripare.
          </note>
          <note>
            Hoten mot det svenska samhällets fortbestånd har successivt förändrats.
            Andra hot än de militära har blivit dominerande.
          </note>
          <note>
            Miljöförstöringen hotar grundvalen för vår existens. Vad skall
            vi leva av när markförsurningen stoppar tillväxten i skogen och
            förgiftar livsmedel och vatten med tungmetaller och aluminium
            eller när Östersjön och Kattegatt producerar sumpgas i stället
            för fisk och skaldjur? Men vi blir ju färre när ozonskiktet försvinner
            och hudcancern breder ut sig.
          </note>
          <note>
            Sverige satsar i dag 2,5 % av den s.k.
          </note>
          <note>
            bruttonationalprodukten på militärt försvar, medan våra samlade
            satsningar på miljöåtgärder ligger på 0,64 % enligt tyska beräkningar.
            Det finns sannerligen anledning att omprioritera.
          </note>
          <note>
            Vårt militära försvar drar lika stora kostnader som hela vår
            sjukvård. Behoven inom sjukvården kommer att öka dramatiskt, även
            om miljöförstöringen hejdas, på grund av att antalet äldre ökar.
            Dessutom klarar vi inte uppsatta mål när det gäller barnomsorgen.
          </note>
          <note>
            Det kan anses tarvligt att jämföra och att ställa olika nödvändiga
            samhällsfunktioner mot varandra. Jag gör det inte därför att jag
            vill försämra vårt försvar utan därför att jag vill förbättra
            det och därför att jag tror att det går att komma fram till en
            försvarsorganisation som kan ge oss både nödvändig militär beredskap
            och kraft gentemot miljöhot och vårdkris. I en miljöpartistisk
            motion kallar vi den här modellen allmän värntjänst, som motsvarar
            vad vi tidigare kallade samhällstjänst.
          </note>
          <note>
            I korthet går förslaget ut på att ge alla ungdomar, alltså både
            pojkar och flickor, en grundläggande försvarsutbildning när de
            är i 18--20-årsåldern.
          </note>
          <note>
            Utbildningen bör vara i minst sju månader. Därtill kommer repetitionsutbildning.
            Vissa kortare moment, som grundläggande sjukvård och överlevnadskunskap,
            skall vara gemensamma för alla. Men sedan specialiserar man sig
            på några olika områden. Huvudområden bör vara militärtjänst, räddningstjänst,
            miljövärn, humanvärn, ekotjänst och internationellt bistånd.
          </note>
          <note>
            Militärtjänsten får, liksom nu, vara inriktad på olika specialiteter
            men skall enligt vad vi föreslagit i andra motioner mera vara
            inriktad på decentraliserat territorialförsvar och lättrörliga
            jägarbataljoner. Det skall vara en god beväpning och modern utrustning,
            men mycket litet av dyrbara stridsfarkoster som pansarfordon och
            JAS-
          </note>
          <note>
            plan.
          </note>
          <note>
            Räddningstjänsten innebär utbildning för förband som kan assistera
            den ordinarie räddningstjänsten vid stora olyckor både i Sverige
            och utomlands.
          </note>
          <note>
            Bara som ett exempel vill jag nämna de bränder som vi har upplevt
            i både Uppsala och Stockholm och som mycket väl utrustade brandkårer
            inte har klarat av helt enkelt därför att man haft för litet personal.
            Det finns alltså ett behov av att ha möjligheter att mobilisera
            extra styrkor.
          </note>
          <note>
            Miljövärnet bör bestå av dels fältarbetsförband som restaurerar
            sjöar, anlägger våtmarker och sköter naturreservat, dels av arbetslag
            som arbetar med provtagning och kartläggning av miljösituationen.
          </note>
          <note>
            Humanvärnet utbildar vårdlag som kan tjänstgöra inom vården av
            barn, äldre och sjuka dels vid olika fredstida arbetstoppar, dels
            vid kriser och i krig.
          </note>
          <note>
            Ekotjänsten utbildar arbetslag som kan rycka in vid utbyggnad
            av ekologiskt lantbruk, ekologisk energiteknik och avfallshantering.
          </note>
          <note>
            Den internationella biståndstjänsten bör syfta till beredskapsstyrkor
            för flyktingmottagande, internationella räddningsstyrkor, lantbruksbistånd
            och bistånd i ekologisk teknik.
          </note>
          <note>
            Denna allmänna värntjänst är en utveckling av den s.k. allmänna
            värnplikten, som vi nu har för män.
          </note>
          <note>
            Nuvarande system befinner sig i kris. Även om en riksdagsmajoritet
            fortfarande säger att värnplikten har en grundläggande betydelse
            och att den skall bibehållas, blir det en urholkning genom att
            man förkortar och differentierar utbildningstiden, lägger ned
            de bästa utbildningsförbanden och förvärrar lärarbristen. Stödet
            för värnpliktsutbildningen är verbalt men kommer till korta när
            JAS och pansarfordon skall betalas.
          </note>
          <note>
            Ett företag eller system i kris måste antingen avvecklas eller
            också utvecklas. Varför inte välja utveckling och marknadsanpassning,
            som ju blivit så gångbart även inom den offentliga sektorn?
          </note>
          <note>
            Hotbildsmarknaden ser inte ut som den gjorde
          </note>
          <note>
            1901. Oberoende av om man är pacifist, militarist eller ekologist
            borde man kunna se det ekonomiskt rationella med att ha en försvarsorganisation
            som kan göra något nyttigt även i fredstid.
          </note>
          <note>
            En försvarsvän bör kunna se fördelarna med att få en stor och
            flexibel försvarsorganisation. En sådan innebär möjligheter att
            hålla en militär beredskap som är lätt att anpassa till en växlande
            militär hotbild. Fältarbetsförband med olika civila huvuduppgifter
            kan få viss militär grundutbildning.
          </note>
          <note>
            Om militära hot visar sig besvärligare, kan man sätta in kompletterande
            utbildning och vapen --
          </note>
          <note>
            naturligtvis inte JAS-plan och pansarfordon men olika typer av
            svensktillverkade eller lagerhållna robotar, minor, granatgevär,
            handeldvapen osv.
          </note>
          <note>
            Herr talman! Ett försvar av här skisserat slag ger den bästa
            folkliga förankringen och innebär, tror jag, den bästa anpassningen
            till våra naturliga förutsättningar -- ett litet folk med stort
            territorium. Det handlar inte om en efterapning av stormakternas
            militärmakt men heller inte av
          </note>
          <note>
            Vietnams eller Afghanistans gerillakrig. Det jag föreslår är
            något som bör vara militärt avskräckande för en stormakt genom
            sin oberäknelighet och sin folkliga förankring.
          </note>
          <note>
            Samtidigt ger det kraft att möta de stora hoten mot vår miljö
            och vår inre solidaritet.
          </note>
          <note>
            Överläggningen var härmed avslutad.
          </note>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1990/91:10 till konstitutionsutskottet
          </note>
          <note>
            1990/91:11 till justitieutskottet
          </note>
          <note>
            1990/91:17 till näringsutskottet
          </note>
          <note>
            1990/91:23 till justitieutskottet
          </note>
          <note>
            1990/91:28 till jordbruksutskottet
          </note>
          <note>
            1990/91:30 till näringsutskottet
          </note>
          <note>
            1990/91:31 till jordbruksutskottet
          </note>
          <note>
            1990/91:32 till justitieutskottet
          </note>
          <note>
            1990/91:36 till jordbruksutskottet
          </note>
          <note>
            1990/91:38 till socialutskottet
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1990/91:9 Höjning av Sveriges kvot i
          </note>
          <note>
            Internationella valutafonden, m.m.
          </note>
          <note>
            1990/91:13 Godkännande av 1989 års internationella avtal om jute
            och juteprodukter
          </note>
          <note>
            1990/91:14 Ansvaret för service och vård till äldre och handikappade
            m.m.
          </note>
          <note>
            1990/91:18 Ansvaret för skolan
          </note>
          <note>
            1990/91:26 Ändring i lagen (1980:1102) om handelsbolag och enkla
            bolag
          </note>
          <note>
            1990/91:33 Ändring i lagen (1984:351) om totalisatorskatt
          </note>
          <note>
            1990/91:34 Ny bostadsfinansiering, m.m.
          </note>
          <note>
            1990/91:37 Vägtrafikskatten för utländska fordon, n.m.
          </note>
          <note>
            1990/91:44 Ytterligare försöksverksamhet för förnyelse av den
            offentliga sektorn
          </note>
          <note>
            1990/91:45 Ändringar i allemanssparandet
          </note>
          <note>
            Skrivelse
          </note>
          <note>
            1990/91:20 1990 års redogörelse för de statliga företagen
          </note>
          <note>
            Motion
          </note>
          <note>
            1990/91:Sk3 av Inger Schörling m.fl. (mp) om skattepolitiska
            åtgärder till följd av Irakkrisen
          </note>
          <note>
            (väckt med anledning av händelse av större vikt)
          </note>
          <note>
            7 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 11 oktober
          </note>
          <note type="speaker">
            1990/91:41 av Viola Claesson (v) till utrikesministern om Chile:
          </note>
          <note>
            I samband med försöken att återinföra censur och självcensur
            i Chile pågår fortfarande trakasserier och förföljelser riktade
            mot massmedia och journalisterna. De anklagas av bl.a. Pinochet
            för att bedriva en kampanj mot armén. För närvarande pågår processer
            mot ett trettiotal journalister. Fyra journalister har fängslats
            efter den 11 mars 1990.
          </note>
          <note>
            Militärdomstolarnas åklagare har enbart under september månad
            kallat anställda från fem olika massmedia till förhör.
          </note>
          <note>
            Den 26 september greps för sjunde gången Juan
          </note>
          <note>
            Pablo Cardenas, direktör för tidskriften ''Analises'', i Santiago
            de Chile. Cardenas anklagas nu enligt uppgift för ett samhällskritiskt
            debattinlägg som en av tidskriftens läsare fått publicerat.
          </note>
          <note>
            Militäråklagarna har förklarat Cardenas skyldig till det ''brott''
            han anklagats för.
          </note>
          <note>
            Den chilenska regeringens flathet har hittills omöjliggjort ett
            genomslag för demokratiska frioch rättigheter i Chile. Därför
            har yttrandefriheten satts på undantag. Utan fortsatt internationell
            uppmärksamhet och stöd åt bl.a. de massmedia och journalister
            som nu drabbats riskerar den utlovade demokratin och friheten
            i Chile att kvävas.
          </note>
          <note>
            Jag vill därför fråga utrikesministern:
          </note>
          <note>
            1. Hur ser regeringen på utvecklingen i Chile mot bakgrund av
            militärdomstolarnas fortsatta förföljelser av massmedia och dess
            journalister?
          </note>
          <note>
            2. Tänker regeringen agera internationellt för att stödja de
            chilenska journalisternas kamp för yttrande- och pressfrihet?
          </note>
          <note>
            1990/91:42 av Karl-Erik Persson (v) till miljöministern om glasbruket
            i Hammar:
          </note>
          <note>
            PLM har nyligen beslutat att lägga ned glasbruket i
          </note>
          <note>
            Hammar. Därmed upphör produktionen av returglas i Hammar. Det
            är numera oomtvistat att returglas är den ur miljö- och energisynpunkt
            bästa dryckesförpackningen.
          </note>
          <note>
            Det är också en av riksdagen uttalad målsättning att minska mängden
            avfall som måste deponeras, vilket entydigt talar för att returflaskan
            måste få en ökad marknadsandel.
          </note>
          <note>
            I Hammar finns också Svensk återglasvinning, det enda företag
            i Sverige som sysslar med återanvändning av krossglas. Deras verksamhet
            kan knappast ses som oavhängig till glasproduktionen i Hammar.
          </note>
          <note>
            Mot bakgrund av ovanstående vill jag fråga miljöministern:
          </note>
          <note>
            1. Hur ser miljöministern på att returflaskans marknadsandel
            stadigt sjunker till förmån för de miljöolämpliga aluminiumburkarna
            och PET-
          </note>
          <note>
            flaskorna?
          </note>
          <note>
            2. Avser regeringen att komma med konkreta förslag som kan leda
            till att avfallsmängden från dryckesförpackningar minskas?
          </note>
          <note>
            3. Avser regeringen att vidta åtgärder som kan garantera fortsatt
            återvinning av krossglas?
          </note>
          <note>
            8 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 10 oktober
          </note>
          <note>
            1990/91:81 av Martin Olsson (c) till statsrådet Erik
          </note>
          <note>
            Åsbrink om hobbybiodling:
          </note>
          <note>
            Biodlingen har mycket stort samhällsekonomiskt värde främst genom
            det pollineringsarbete som bina utför men även genom honungsproduktionen.
          </note>
          <note>
            Det är viktigt att skatteregler och andra regler inte motverkar
            en omfattande biodling.
          </note>
          <note>
            Hittills har från beskattning undantagits biodlare med högst
            15 bisamhällen, men skattereformen leder av allt att döma till
            att även dessa små biodlare drabbas av beskattning som hobby.
          </note>
          <note>
            Reglerna för hobbybeskattning passar dock inte biodlarna eftersom
            de stora initialkostnaderna då inte kan kvittas mot framtida överskott
            på verksamheten.
          </note>
          <note>
            Kostnaderna för att starta med t.ex. sex bisamhällen uppskattas
            till minst 30 000 kr.
          </note>
          <note>
            förutom lokalkostnader. Att skatta för framtida inkomster utan
            att få dra av initialkostnaderna ger så negativa resultat att
            många biodlare torde avveckla och nya ej vilja starta. Jag tog
            upp dessa frågor i våras i motionen 1989/90:Sk63, vilken dock
            avvisades av majoriteten utan särskild motivering.
          </note>
          <note>
            Eftersom det är viktigt att biodlingen stimuleras i stället för
            att motverkas vill jag fråga statsrådet
          </note>
          <note>
            Erik Åsbrink:
          </note>
          <note>
            Vilka initiativ avser regeringen att ta för att skattereformen
            inte skall omöjliggöra hobbybiodlingen?
          </note>
          <note>
            den 11 oktober
          </note>
          <note>
            1990/91:82 av Rune Backlund (c) till statsrådet Erik
          </note>
          <note>
            Åsbrink om avräkningsskatten:
          </note>
          <note>
            Riksdagen beslutade i våras om en särskild avräkningsskatt som
            skall tas ut av kommunerna för att neutralisera de vinster som
            kommunerna annars skulle göra på skatteomläggningen.
          </note>
          <note>
            Det visar sig nu att avräkningsskatten för 1991 i vissa kommuner
            inte bara neutraliserar skatteomläggningen, utan i själva verket
            blir en extra straffbeskattning av kommunen. I t.ex.
          </note>
          <note>
            Jönköpings kommun beräknas utfallet bli att kommunen betalar
            drygt 24 miljoner mer i avräkningsskatt än vad man vinner på skatteomläggningen.
          </note>
          <note>
            Vilka åtgärder avser statsrådet vidta för 1991 så att avräkningsskatten
            inte blir en extra straffbeskattning av vissa kommuner?
          </note>
          <note>
            1991/91:83 av Viola Claesson (v) till statsrådet Maj-
          </note>
          <note>
            Lis Lööw om invandrarverkets och arbetsmarknadsdepartementets
            administrativa rutiner:
          </note>
          <note>
            De sju chilenska syskonen Monte Sotos fleråriga kamp för att
            få hit sina åldrade föräldrar har nu, efter ett tredje försök,
            fått ett positivt gensvar hos statens invandrarverk. Modern, som
            är svårt märkt av cancer, kan äntligen få komma till Marks kommun
            i Sverige tillsammans med sin make för att återförenas med sju
            av sina barn och deras familjer.
          </note>
          <note>
            Alla utom den yngsta dottern, 21-åriga Marcela, har bildat familj,
            arbetar och har uppehållstillstånd i Sverige.
          </note>
          <note>
            Det anmärkningsvärda har inträffat att medan föräldrarna förbereder
            sig för att återse sina sju barn i Sverige så har invandrarverket
            beslutat att verkställa utvisning till Chile av den yngsta dottern
          </note>
          <note>
            Marcela. Om utvisningen fullföljs kommer av allt att döma mor
            och dotter aldrig mer att återse varandra. Av någon anledning
            tycks det som om
          </note>
          <note>
            Marcela Monte Sotos fall bedömts helt fristående från familjesituationen.
          </note>
          <note>
            Jag vill därför fråga Maj-Lis Lööw:
          </note>
          <note>
            Vilka förändringar i de administrativa rutinerna hos invandrarverket
            och arbetsmarknadsdepartementet anser regeringen erfordras för
            att undvika liknande fall i framtiden?
          </note>
          <note type="speaker">
            1990/91:84 av Annika Åhnberg (v) till statsministern om åsiktsregistrering:
          </note>
          <note>
            Riksdagen har beslutat att åsiktsregistrering ej skall förekomma.
            Likväl har enligt tidningsuppgifter en representant för SAP i
            säpos styrelse diskuterat strejkerna på Scania i våras, som ett
            hot mot säkerheten. Detta är djupt upprörande.
          </note>
          <note>
            Rätten att agera för rimliga löner och arbetsvillkor måste vara
            självklar i ett demokratiskt samhälle.
          </note>
          <note>
            Det är ett hot mot demokratin att stora ekonomiskt betydelsefulla
            företag som Scania i Södertälje tvingar ut sina anställda i stridsåtgärder
            genom att vägra förhandla.
          </note>
          <note>
            Det borde vara arbetarrörelsens uppgift att värna och utveckla
            möjligheterna till fackligt inflytande. I
          </note>
          <note>
            stället har man i detta fall och kanske fler, slagit in på en
            motsatt väg. Hur kan det över huvud taget vara möjligt att ens
            närma sig tanken att använda säpo för registrering av strejkande
            arbetare? Detta är en skam för hela vårt samhälle!
          </note>
          <note>
            Jag vill därför fråga statsministern:
          </note>
          <note>
            Vilka åtgärder avser regeringen vidta med anledning av vad som
            förevarit i säpos styrelse angående registrering av strejkande
            arbetare?
          </note>
          <note>
            9 § Kammaren åtskildes kl. 22.29
          </note>
        </div>
      </body>
    </text>
  </TEI>
</teiCorpus>
