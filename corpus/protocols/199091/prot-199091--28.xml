<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--28</head>
          <docDate when="1990-11-20">1990-11-20</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 14 november.
          </note>
          <note>
            2 § Svar på fråga 1990/91:125 om kulturella skillnader i synen
            på barnafödande
          </note>
          <note>
            Anf. 1 Socialminister INGELA THALÉN
          </note>
          <note>
            (s):
          </note>
          <note>
            Herr talman! Marianne Samuelsson har frågat mig vilka initiativ
            regeringen tar för att få fram information till berörd personal
            om olika kulturers syn på barnafödande.
          </note>
          <note>
            Inom ramen för HS 90-arbetet togs en underlagsstudie fram kallad
            ''Invandrarna i Hälsooch sjukvården'' (SOU 1984:45). I denna beskrivs
            invandrares särskilda behov i olika vårdsituationer.
          </note>
          <note>
            Socialstyrelsen har också givit ut allmänna råd:
          </note>
          <note>
            ''Inför döden. Om hänsyn till olika religiösa och etniska grupper
            i sjukvården''. Även om dessa råd behandlar frågor i samband med
            dödsfall, är principerna allmängiltiga.
          </note>
          <note>
            Generellt inom sjukvården gäller att personalen bör ta hänsyn
            till patienternas önskemål i största möjliga utsträckning. Föreligger
            språksvårigheter bör tolk anlitas. Jag skulle vilja framhålla
            att även svenska patienter kan ha speciella önskemål.
          </note>
          <note>
            Att med hjälp av förteckning e.d. försöka beakta olika gruppers
            syn på just förlossningsverksamheten torde knappast vara möjligt
            eller ändamålsenligt. I stället bör frågor av detta slag beaktas
            i utbildningen. Personalen bör alltid vara lyhörd för individuella
            önskemål och synpunkter oavsett etnisk bakgrund. Jag finner således
            inte att det för närvarande finns behov av särskilda initiativ
            på detta område.
          </note>
          <note type="speaker">
            Anf. 2 MARIANNE SAMUELSSON (mp):
          </note>
          <note>
            Herr talman! Jag tackar så mycket för svaret. Jag tycker dock
            inte att det riktigt tog upp den fråga som jag hade tänkt mig.
          </note>
          <note>
            Min fråga gällde just olika kulturell syn på förlossningar. Anledningen
            till att jag har ställt frågan är att jag i somras besökte en
            förlossningsavdelning och talade med läkaren där.
          </note>
          <note>
            Vi kom in på frågan om kulturella skillnader.
          </note>
          <note>
            Problemet i dag är förståelsen för andra kulturers syn på förlossningen.
            Det borde vara enkelt att få fram en övergripande skrift på hur
            man ser på förlossningen i olika kulturer.
          </note>
          <note>
            Sverige har och har haft många biståndsarbetare i olika kulturer.
            De har då en enorm kunskap på området som borde kunna sammanställas.
          </note>
          <note>
            Läkaren berättade bl.a. om en kvinna som skrek alldeles förfärligt
            under förlossningen. Man gav henne mer och mer smärtlindring.
            Efter förlossningen fick man reda på att skrikandet hörde till
            kvinnans kulturmönster. Det hade kanske varit lättare att förstå
            om kunskapen hade funnits. Det borde vara relativt enkelt att
            få fram den kunskapen med tanke på den stora kunskap som finns
            bland biståndsarbetarna.
          </note>
          <note>
            Anf. 3 Socialminister INGELA THALÉN
          </note>
          <note>
            (s):
          </note>
          <note>
            Herr talman! Det är alldeles riktigt att det är viktigt att personal
            får information och kunskap. Det var därför som jag svarade med
            att säga att jag tycker att det bör ingå i utbildningen. Det behöver
            då inte vara i den grundläggande utbildningen, dvs.
          </note>
          <note>
            utbildning till läkare, sköterska osv. Det kan också ingå i den
            fortbildning och personalutveckling som hälso- och sjukvården
            genomför fortlöpande. Då bör också den typen av information och
            kunskap ges till personalen.
          </note>
          <note type="speaker">
            Anf. 4 MARIANNE SAMUELSSON (mp):
          </note>
          <note>
            Herr talman! Kan detta tolkas som att det kommer att tas initiativ
            för att ta fram ett underlagsmaterial som gör det lättare att
            få utbildning på det området? I dag finns inte just något samlat
            material. Vissa kulturer kanske diskuteras i utbildningen, men
            allt kommer inte med. Det kanske inte heller finns något uppslagsverk
            att rätta sig efter.
          </note>
          <note>
            Anf. 5 Socialminister INGELA THALÉN
          </note>
          <note>
            (s):
          </note>
          <note>
            Herr talman! Riksdagen har beträffande utvecklingslinjerna för
            hälso- och sjukvården varit mycket tydlig i sitt ställningstagande.
            Landstingen är skyldiga att ha lösningar som gör att patienter
            kan få en likvärdig vård. Jag förutsätter att landstingen när
            det gäller personalutveckling och personalutbildning även tar
            hänsyn till förlossningar.
          </note>
          <note type="speaker">
            Anf. 6 MARIANNE SAMUELSSON (mp):
          </note>
          <note>
            Herr talman! Jag förutsätter också att landstingen tar hänsyn
            till detta. Men vi vet i dag att det finns en mycket ojämn fördelning
            av kulturer i olika landsting. Det är inte så att det finns endast
            en kultur i ett landsting. I vissa landsting finns många olika
            invandrargrupper. Situationen kan också ändra sig mycket snabbt.
            Plötsligt kommer en helt ny folkgrupp till Sverige. Det är därför
            som jag menar att det behöver tas fram ett mer övergripande material
            på området.
          </note>
          <note>
            Överläggningen var härmed avslutad.
          </note>
          <note>
            3 § Svar på fråga 1990/91:130 om märkning av metallprodukter
            som innehåller nickel
          </note>
          <note>
            Anf. 7 Socialminister INGELA THALÉN
          </note>
          <note>
            (s):
          </note>
          <note>
            Herr talman! Ylva Annerstedt har frågat mig vilka ytterligare
            åtgärder jag avser vidta för att introducera en obligatorisk märkning
            av metallprodukter som innehåller nickel.
          </note>
          <note>
            Nickelallergi är ett allvarligt problem. En av de vanligaste
            orsakerna härtill är håltagning i öronen med efterföljande användning
            av nickelhaltiga smycken. Allergiutredningen har behandlat frågan
            och bl.a. föreslagit att konsumentverket och kemikalieinspektionen
            fortsatt skall följa utvecklingen av konsumentprodukter och deras
            allergiframkallande effekter. Socialstyrelsen har utfärdat allmänna
            råd om håltagning i öronen.
          </note>
          <note>
            Råden utgör vägledning för miljö- och hälsoskyddsnämnden i deras
            tillsyn över yrkesmässigt bedriven håltagning i öronen. Statens
            provningsanstalt analyserar nickelhalten och har tagit fram en
            särskild nickelsymbol.
          </note>
          <note>
            Allergiutredningen har också tagit andra initiativ för att minska
            nickelhalten t.ex. i mynt, och ett fortsatt utvecklingsarbete
            pågår.
          </note>
          <note>
            Jag bedömer att de åtgärder som helt nyligen vidtagits inneburit
            avsevärt förbättrade möjligheter att undvika uppkomst av nickelallergi
            som en följd av håltagning i öronen och för överkänsliga personer
            att undvika kontakt med nickelhaltiga produkter. Jag har för närvarande
            inte för avsikt att föreslå ytterligare åtgärder.
          </note>
          <note type="speaker">
            Anf. 8 YLVA ANNERSTEDT (fp):
          </note>
          <note>
            Herr talman! Jag tackar socialministern för svaret.
          </note>
          <note>
            Jag håller med om att socialstyrelsens rekommendationer är ett
            bra steg i rätt riktning.
          </note>
          <note>
            Men samtidigt är problemen med nickelallergierna så stora att
            det inte räcker med rekommendationer.
          </note>
          <note>
            10 % av kvinnorna drabbas, och allt fler män.
          </note>
          <note>
            Bakom den siffran gömmer sig faktiskt över
          </note>
          <note>
            400 000 människor som har allergiska problem i varierande svårighetsgrad.
          </note>
          <note>
            Många människor kan inte äta med annat än plastbestick. De kan
            inte ta i vanliga dörrhandtag, eller ha kläder på sig som har
            blixtlås i metall.
          </note>
          <note>
            I handeln arbetar hundratusentals kvinnor. De allra flesta av
            dem hanterar pengar. I våra mynt finns det mängder av nickel.
            T.ex. silverfemman består av
          </note>
          <note>
            50 % nickel. En mängd kvinnor kan alltså inte sköta sina arbeten
            på grund av nickelallergi, eller tvingas bli omplacerade. Det
            är mot den bakgrunden som jag efterlyser en obligatorisk märkning
            av metallprodukter som innehåller nickel.
          </note>
          <note>
            När problemen med håltagning är så allvarliga räcker det inte
            med att säga så som socialstyrelsen gör att håltagningsutrustning
            och smycken med nickelhalt under 0,05 % resp. 0,01 um som ytbeläggning
            kan märkas med låg nickelhalt.
          </note>
          <note>
            Ingår det i det fortsatta utvecklingsarbete som nämns i svaret
            förberedelser till lagstiftning om obligatorisk märkning?
          </note>
          <note>
            Anf. 9 Socialminister INGELA THALÉN
          </note>
          <note>
            (s):
          </note>
          <note>
            Herr talman! Nej, det görs inga förberedelser ännu.
          </note>
          <note>
            Som jag sade i mitt svar är åtgärder nyligen vidtagna. Vi följer
            dem mycket noga, och vi kan konstatera att nickelmärkningen faktiskt
            har fått ett förhållandevis stort genomslag, bl.a. genom information
            i massmedia till allmänheten. Det är naturligtvis oerhört väsentligt
            att man inte minst i skolor och på annat håll ger en riktig och
            tydlig information. Men visar det sig inom en inte alltför avlägsen
            framtid att vi inte når några som helst resultat, måste givetvis
            frågan om lagstiftning tas upp till förnyad prövning. Jag menar
            emellertid att vi ändå först skall använda oss av vad vi redan
            har gjort och utvärdera detta, innan vi tillgriper obligatorisk
            lagstiftning.
          </note>
          <note type="speaker">
            Anf. 10 YLVA ANNERSTEDT (fp):
          </note>
          <note>
            Herr talman! Jag vill dra parallellen med att det t.ex. är obligatoriskt
            att ange vilka färgämnen och andra ämnen som finns i livsmedel.
            Jag tycker att det är en självklarhet att allergiker skall kunna
            se vad livsmedlen innehåller. Lika självklart tycker jag att det
            är att de som lider av nickelallergi skall ha möjlighet att se
            vilka föremål som innehåller nickel. Det är i alla fall 400 000
            människor som drabbas, varav 99 % faktiskt är kvinnor. Jag skulle
            vilja göra socialministern uppmärksam på att det redan finns lagstiftning
            på området, t.ex. i
          </note>
          <note>
            Danmark. Där kan man kanske få nyttiga erfarenheter för det fortsatta
            arbetet. Jag tycker dock att det är positivt att socialministern
            i fortsättningen uppmärksammar problemet och har sinnet öppet
            för fortsatta åtgärder, om utvecklingen inte skulle bli tillfredsställande.
          </note>
          <note>
            Överläggningen var härmed avslutad.
          </note>
          <note>
            4 § Svar på fråga 1990/91:132 om socialstyrelsens regionala enheter
            för tillsyn inom hälso- och sjukvården
          </note>
          <note>
            Anf. 11 Socialminister INGELA THALÉN
          </note>
          <note>
            (s):
          </note>
          <note>
            Herr talman! Ingegerd Elm har frågat mig om regeringen ämnar
            ompröva sitt beslut om lokalisering till Jönköping av en av socialstyrelsens
            regionala enheter för tillsyn inom hälso- och sjukvården.
          </note>
          <note>
            Socialstyrelsen har i en framställning till regeringen aktualiserat
            frågan om en annan lokalisering av den regionala tillsynsenhet
            som enligt ett tidigare regeringsbeslut skulle lokaliseras till
            Jönköping.
          </note>
          <note>
            Regeringen har i dagarna redovisat ett program med åtgärder för
            att begränsa utgiftstrycket i den offentliga sektorn. Detta avses
            att ske genom strukturella åtgärder av olika slag, bl.a. en omställning
            av den statliga administrationen. I
          </note>
          <note>
            avvaktan på resultatet av den beredning som nu pågår är det för
            närvarande inte aktuellt att ändra beslutet om lokaliseringen
            av de regionala tillsynsenheterna.
          </note>
          <note type="speaker">
            Anf. 12 INGEGERD ELM (s):
          </note>
          <note>
            Herr talman! Jag tackar socialministern för svaret.
          </note>
          <note>
            Bakom min korta fråga låg rykten om att regeringen med anledning
            av socialstyrelsens framställan, som socialministern här har redogjort
            för, övervägde att ändra sitt tidigare beslut i vad gäller placering
            av en av de regionala enheterna, den i Jönköping. Det var alltså
            detta som föranledde min fråga. Rykten bör ju på något vis utredas
            och få en relevant förklaring. Man bör få veta vad som är verklighet.
          </note>
          <note>
            Om regeringen skall ompröva ett tidigare beslut, bör det ha framkommit
            väsentliga och tidigare okända fakta som kan ligga till grund
            för ett nytt ställningstagande. I socialstyrelsens hemställan,
            som jag har kunnat ta del av, kan jag inte finna några sådana
            nya fakta.
          </note>
          <note>
            Det som socialministern sade om åtgärdsprogrammet är vi ju i
            den socialdemokratiska riksdagsgruppen eniga om.
          </note>
          <note>
            Programmet är nödvändigt, och jag har ingenting att invända mot
            att vi får lov att se över en hel del.
          </note>
          <note>
            Med anledning av den sista meningen i socialministerns svar skulle
            jag gärna vilja ha ett förtydligande. Arbetet med att begränsa
            utgiftstrycket bör rimligen gå ut på att man skall få en billigare
            administration. Skall de återstående etableringarna, dvs. i Malmö
            och Jönköping, eventuellt inte komma till stånd?
          </note>
          <note>
            Anf. 13 Socialminister INGELA THALÉN
          </note>
          <note>
            (s):
          </note>
          <note>
            Herr talman! Nej, så skall man inte tolka den meningen. Mitt
            svar är, precis som det står, grundat på det faktum att vi nu
            i hela regeringskansliet ser över den centrala administrationen.
            I avvaktan på resultatet kommer det inte att bli några förändringar,
            inte heller när det gäller de regionala tillsynsenheterna vid
            socialstyrelsen. Däremot kommer dessa enheter att mer eller mindre
            bli berörda när det gäller just förändringar i förhållande till
            socialstyrelsen. Vilka ändringar kan jag dock inte diskutera i
            dag, eftersom jag ännu inte har något underlag.
          </note>
          <note type="speaker">
            Anf. 14 INGEGERD ELM (s):
          </note>
          <note>
            Herr talman! Orsaken till den här följdfrågan var ju, att jag
            har litet svårt att förstå att det är någon skillnad mellan t.ex.
            Jönköping och Göteborg om man skall spara. Socialstyrelsens ursprungliga
            förslag, som regeringen också har ställt sig bakom, avser ju fem
            enheter i landet. Skall man diskutera det hela måste man ju finna
            en billigare lösning. Jag kan inte riktigt förstå att Jönköping
            i det här fallet skulle vara dyrare än Göteborg.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1990/91:133 om lasarettet i
          </note>
          <note>
            Skene
          </note>
          <note>
            Anf. 15 Socialminister INGELA THALÉN
          </note>
          <note>
            (s):
          </note>
          <note>
            Herr talman! Viola Claesson har frågat mig om regeringen avser
            att vidta några åtgärder för att förhindra nedskärningar av den
            typ som dem som kan komma att drabba verksamheten vid lasarettet
            i Skene.
          </note>
          <note>
            Hälso- och sjukvården befinner sig i inledningen till omfattande
            förändringar. Mycket sker och bör ske i en sektor, som inom Älvsborgs
            läns landsting år
          </note>
          <note>
            1988 omfattade över fyra miljarder kronor och nära
          </note>
          <note>
            15 000 anställda.
          </note>
          <note>
            Ett förändringsarbete måste ske utifrån de lokala förhållandena,
            men självfallet med bibehållande av hälso- och sjukvårdens mål,
            dvs. en god hälsa och vård efter behov och på lika villkor åt
            hela befolkningen. För att nå dessa mål måste sjukvårdshuvudmännen
            utnyttja sina resurser på ett ändamålsenligt och effektivt sätt.
            Detta innebär bl.a. att verksamheten ständigt behöver följas upp,
            omprövas och ibland förändras efter de nya behov och nya situationer
            som kan ha uppkommit. Vilka åtgärder som därvid måste till är
            man bäst skickad att bedöma på det lokala planet.
          </note>
          <note>
            Dessutom -- och framför allt -- har vi en kommunallagstiftning
            och en hälso- och sjukvårdslag, som klart uttalar att det är sjukvårdshuvudmannens
            angelägenhet att självständigt planera och utforma hälso- och
            sjukvården inom de ramar och riktlinjer som regering och riksdag
            fastställt.
          </note>
          <note>
            Mitt svar på Viola Claessons fråga blir alltså att regeringen
            varken har konstitutionella möjligheter eller någon avsikt att
            ingripa för att hindra
          </note>
          <note>
            Älvsborgs läns landsting eller något annat landsting att vidta
            de förändringar som landstingen bedömer erforderliga för att nå
            hälso- och sjukvårdens mål.
          </note>
          <note>
            Detta gäller även förändringar av det slag som kan komma att
            bli aktuella vid Skene lasarett.
          </note>
          <note>
            Då Viola Claesson, som framställt frågan, anmält att hon var
            förhindrad att närvara vid sammanträdet, medgav andre vice talmannen
            att
          </note>
          <note>
            Gudrun Schyman i stället fick delta i överläggningen.
          </note>
          <note type="speaker">
            Anf. 16 GUDRUN SCHYMAN (v):
          </note>
          <note>
            Herr talman! Jag skall be att få tacka socialministern för svaret.
          </note>
          <note>
            Jag tror att det är många som uppmärksammar det svar som socialministern
            ger, eftersom det här rör sig om en företeelse som inte bara gäller
            Skene. Det finns exempel från t.ex. Boden och Lysekil. Män, kvinnor
            och barn går man ur huse för att slå vakt om sina sociala rättigheter.
          </note>
          <note>
            Jag tycker att det är beklagligt att socialministern i sitt svar
            utgår ifrån att förändringarna görs för att landstinget skall
            kunna uppnå sina hälso- och sjukvårdsmål. Sanningen är ju den
            att man gör de här förändringarna, därför att man är tvungen.
            I
          </note>
          <note>
            och med att staten drar in pengar från landstingen har man inte
            råd att ha den tidigare verksamheten.
          </note>
          <note>
            Frågan är nu om man över huvud taget kan nå hälso- och sjukvårdens
            mål. Det är många som ställer sig mycket tvivlande. Socialministern
            får det att framstå som att det gäller att hitta effektiva lösningar.
            Det är därför som man gör på det här sättet. Jag tror att man
            i de flesta landsting där man tvingas besluta om sådana förändringar
            som de i
          </note>
          <note>
            Skene är mycket bekymrad.
          </note>
          <note>
            Jag skulle vilja konfrontera socialministern med några siffror
            från berörda landsting. Jag har inte tid att nämna alla siffror.
            Nettoflödet från staten till landstinget har vänt. 1980 gick 437
            miljarder kronor från staten till landstinget. 1988 gick 916 milj.kr.
          </note>
          <note>
            från landstinget till staten. Samtliga berörda i landstinget
            är väl medvetna om att de här siffrorna stämmer. Under hela 1980-talet
            har det ju skett en förändring när det gäller statsbidragen. I
            stället för att ge tar staten numera. Det är det som är den reella
            bakgrunden till de försämringar som vi nu kan se i Skene, i Lysekil
            och i Boden, för att ta några fler exempel och belysa problematiken
            mera generellt.
          </note>
          <note>
            Vad tänker man göra åt detta? Det handlar ju inte om effektivitet.
          </note>
          <note>
            Anf. 17 Socialminister INGELA THALÉN
          </note>
          <note>
            (s):
          </note>
          <note>
            Herr talman! Gudrun Schyman började med att ge sin bakgrundsteckning.
            Låt mig inledningsvis ge min bakgrundsteckning.
          </note>
          <note>
            Bakgrunden till förändringarna i strömmarna mellan staten och
            landsting/kommuner är att samhället totalt sett under 80-talet
            har varit tvunget att hitta en väg för att komma till rätta med
            samhällets samlade ekonomiska obalans. Det har också alldeles
            riktigt drabbat kommuner och landsting, precis som det tidigare
            drabbade statsbudgeten. Faktum kvarstår att omkring 9 % av bruttonationalprodukten
            fortfarande går till hälsooch sjukvård. Vi har också kvar mycket
            stora skillnader mellan olika landsting när det gäller kostnader
            per invånare. De skillnaderna har ingen som helst bäring på skillnader
            i folkhälsa, i dödlighet och i tillgänglighet, utan de beror enbart
            på olikheter i resp. landstings sätt att fungera.
          </note>
          <note>
            Jag kan ur politisk synpunkt känna samma vånda som de landstingskvinnor
            och landstingsmän som tvingas att göra ingrepp i landstingsorganisation,
            i detta fall för att förändra en verksamhet. Men översiktligt
            vill jag nog hävda att det finns alldeles tillräckligt stora skäl
            att också inom landstingsvärlden studera effektiviteten, styrformerna
            och nyttjandet av resurserna -- och då menar jag inte utnyttjandet
            utan nyttjandet av resurserna. Detta är landstingen medvetna om,
            och det är därför som man har tillsatt sin stora vägvalsutredning.
            Också regering och riksdag är medvetna om detta, och det är därför
            som man i riksdagens utskott ingående diskuterar dessa frågor
            och som regeringen har lagt fram förslag till förändringar av
            strukturen inom hälso- och sjukvården.
          </note>
          <note>
            Det är riktigt att landstingen har fått mindre statsbidrag, men
            det är också ett faktum att sjukvården i dag tar i anspråk samma
            andel av BNP
          </note>
          <note>
            som den gjorde tidigare.
          </note>
          <note type="speaker">
            Anf. 18 GUDRUN SCHYMAN (v):
          </note>
          <note>
            Herr talman! Socialministern talar om att det är viktigt att
            vi får till stånd en balans mellan statens utgifter och landstingens
            och kommunernas utgifter osv. och att man därför under hela 80-talet
            har vidtagit åtgärder som har lett till att penningströmmen har
            vänt. Från att tidigare ha gått från staten till landsting och
            kommuner går den nu från landsting och kommuner till staten.
          </note>
          <note>
            Jag vill dock säga att dessa pengar ingalunda har försvunnit,
            utan de finns kvar. Till vad har då staten använt de pengar som
            man har dragit in från landsting och kommuner? Vad är det som
            har motiverat att staten har tagit dessa pengar från landsting
            och kommuner? Samtidigt lägger man ju på landsting och kommuner
            ökade arbetsuppgifter.
          </note>
          <note>
            Min fråga är alltså: Vart har pengarna tagit vägen?
          </note>
          <note>
            Jag tycker också att man visst kan undersöka om man kan arbeta
            effektivare, framför allt så att konsumenterna, som skall gå till
            sjukvården och få del av omsorgen, får en bra behandling. Det
            behöver dock inte ske under någon form av svärd, som ett tvång
            att faktiskt spara.
          </note>
          <note>
            Anf. 19 Socialminister INGELA THALÉN
          </note>
          <note>
            (s):
          </note>
          <note>
            Herr talman! Jo, man måste faktiskt tala om att det också måste
            sparas. Men man skall inte idiotspara utan hushålla. Jag tycker
            att det är viktigt att man i detta sammanhang vidtar en lång rad
            åtgärder.
          </note>
          <note>
            Utan att leda denna frågestund för långt vill jag säga att jag
            vet att man i många landsting gör fantastiskt fina insatser i
            detta avseende på alla nivåer: i organisation, i sparande, i hushållande
            och i styrformer.
          </note>
          <note>
            Gudrun Schyman frågar vad vi har gjort av pengarna. Ja, inte
            har vi stoppat dem i någon påse.
          </note>
          <note>
            Jag undrar om Gudrun Schyman har sovit under 80-
          </note>
          <note>
            talet. Vi som har arbetat i vårt land har gemensamt betalat tillbaka
            en hel del skulder. Det har både kommuner och landsting bidragit
            till, men också staten. För att redovisa uppgifter på riksnivå
            kan jag peka på att andelen anställda i kommuner och landsting
            har ökat, medan andelen anställda i staten har minskat.
          </note>
          <note type="speaker">
            Anf. 20 GUDRUN SCHYMAN (v):
          </note>
          <note>
            Herr talman! Jag tycker att det är intressant att tala om vart
            pengarna har tagit vägen, och det gör jag inte utifrån att jag
            har sovit under 80-talet. Jag ser att penningströmmarna i vårt
            samhälle har vänt.
          </note>
          <note>
            Jag kan också se att det finns en rad av människor som under
            80-talet har tjänat mycket pengar. Jag tror att socialministern
            och jag kan vara överens om att så är fallet. Jag kan också se
            att regeringen har träffat en skatteuppgörelse med folkpartiet
            vilken innebär en ännu större omfördelning. Man tar pengar från
            de lågavlönade för att betala en skattereform för de högavlönade.
          </note>
          <note>
            Jag menar att det är en del i att penningflödet plötsligt vänder,
            från att ha gått till det som är nödvändigt till att gå till områden
            som inte kan betraktas som nödvändiga för en större allmänhet.
          </note>
          <note>
            Jag tycker att man skall tala för en effektivisering och förbättring
            av vård och offentlig sektor, men genom sådana drastiska nedskärningar
            som man nu är tvungen att göra raserar man hela förtroendet för
            den offentliga sektorn. Jag menar att socialministern då bidrar
            till en försämring.
          </note>
          <note>
            Anf. 21 Socialminister INGELA THALÉN
          </note>
          <note>
            (s):
          </note>
          <note>
            Herr talman! Jag skall gärna föra en debatt om penningströmmar
            med Gudrun Schyman. Jag skall också gärna föra en debatt om skattereformens
            brutto- och nettoeffekter. Låt mig bara mycket kort säga: För
            inte denna debatt om penningströmmarna mellan staten och landsting/kommuner
            mot bakgrund av skattereformen!
          </note>
          <note>
            Jag tycker faktiskt att ett mycket bra sätt att försvara den
            offentliga sektorn är att ge den möjligheten att visa sin förmåga
            och styrka när det gäller förändring i alla dessa avseenden. Då
            försvarar den offentliga sektorn sig själv, och jag tycker att
            de som arbetar i den, som styr den och som finns runt omkring
            den gör det med den äran.
          </note>
          <note>
            Då klarar man också denna typ av debatter.
          </note>
          <note type="speaker">
            Anf. 22 GUDRUN SCHYMAN (v):
          </note>
          <note>
            Herr talman! Jag tror att de människor som bor i
          </note>
          <note>
            Skene, i Lysekil och i Boden och som nu går ut för att protestera
            mot nedskärningar har svårt att acceptera att detta är exempel
            på att den offentliga sektorn visar sitt goda ansikte när det
            gäller effektivitet. Det behövs ett annat klimat för att man skall
            kunna åstadkomma effektivitet och för att den offentliga sektorn
            skall kunna visa sina goda sidor.
          </note>
          <note>
            Det är olyckligt att koppla ihop ekonomisk kris och nedskärningspolitik
            med effektiviseringar på detta sätt, dvs. genom att ställa berättigade
            lönekrav från tjänstemän eller andra som arbetar inom denna sektor
            mot verksamheten som sådan. Det är fråga om en panikartad nedskärning,
            som försvårar för människor att stå upp för den offentliga sektorn,
            som socialministern och jag är helt överens om att man skall ha.
            Den måste dock vara bra, och den måste få kosta.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1990/91:143 om ökad framställning av antihemofilifaktorer
            ur fårmjölk
          </note>
          <note>
            Anf. 23
          </note>
          <note type="speaker">
            Socialminister INGELA THALÉN (s):
          </note>
          <note>
            Herr talman! Barbro Westerholm har frågat mig vad jag avser att
            göra för att stimulera framställningen av antihemofilifaktorer
            via fårmjölk och därmed bidra till ett mer rationellt utnyttjande
            av det blod vi har tillgång till.
          </note>
          <note>
            Regeringen har nyligen till riksdagen överlämnat en proposition
            (prop. 1990/91:52) om användningen av genteknik på människa m.m.
          </note>
          <note>
            Propositionen berör inte närmare frågor om framställning av läkemedel,
            men där konstateras att gentekniken bl.a. innebär förfinade metoder
            för framställning av bättre och effektivare läkemedel.
          </note>
          <note>
            Den framställning av antihemofilifaktorer ur fårmjölk, som Barbro
            Westerholm tar upp i frågan, innebär emellertid att ett humant
            genmaterial med hjälp av genteknik förs in i en djurcell (får).
          </note>
          <note>
            Avsikten är sedan att ur fårets mjölk få fram ett mänskligt protein.
            Användning av djur för sådant ändamål förutsätter, att det innan
            försöket påbörjas, görs en etisk prövning av en djurförsöksetisk
            nämnd.
          </note>
          <note>
            Detta är ett exempel på att användning av djur för att kunna
            framställa viktiga läkemedel rymmer flera etiska aspekter. Det
            är frågor som diskuteras livligt och som jag förutsätter kommer
            att behandlas ingående av genteknikberedningen. Jag är därför
            inte beredd att nu, innan frågorna har prövats i vederbörlig ordning,
            ta ställning vare sig för eller emot en eventuell framställning
            av antihemofilifaktorer ur fårmjölk.
          </note>
          <note type="speaker">
            Anf. 24 BARBRO WESTERHOLM (fp):
          </note>
          <note>
            Herr talman! Jag får tacka socialministern för svaret. Det innebär
            att man skjuter denna principiellt viktiga fråga framför sig.
          </note>
          <note>
            Vi har 618 blödarsjuka i vårt land, varav hälften är mycket behandlingskrävande.
            För tillgodoseende av deras behov behövs 135 ton blodplasma om
            året.
          </note>
          <note>
            Så mycket går åt för att framställa de läkemedel som de behöver.
            Vi har också problemet med överföring av HIV-smitta resp. gulsot,
            som måste förhindras vid framställningen av preparaten.
          </note>
          <note>
            Det finns en metod för att framställa antihemofilifaktorer ur
            fårmjölk. Enligt uppgift från Nordiska ministerrådet, hämtad från
            England, skulle det krävas tolv får för 3 000 blödare. Vi har
            en femtedel av detta antal här i landet, och det är alltså enligt
            den gjorda undersökningen ett mycket litet antal djur som skulle
            fordras för att tillgodose vårt behov.
          </note>
          <note>
            Men det kostar naturligtvis en del pengar att få fram dessa djur.
            Det finns forskare som är beredda att göra det. Det finns också
            intresse från läkemedelsindustrins sida, men på grund av de opinioner
            som har varit kring den här teknikens utnyttjande vågar man sig
            inte på att använda den här metoden, till men för de blödarsjuka.
          </note>
          <note>
            Det är inte kontroversiellt att föra över gener till bakterier
            genom vilka man kan framställa läkemedel, men när vi kommer över
            till får blir det bekymmersamt. Jag ser det som oerhört viktigt
            att man för ut kunskap i samhället och undanröjer de emotionella
            hinder som finns för att utnyttja en metod som skulle gagna dessa
            patienter.
          </note>
          <note>
            Jag inser att jag inte kan inte puffa på socialministern mer
            i debatten i dag, utan att det är i genteknikberedningen som arbetet
            fortsätter. Där sitter jag själv, och där kommer jag att driva
            den här frågan vidare.
          </note>
          <note>
            Anf. 25 Socialminister INGELA THALÉN
          </note>
          <note>
            (s):
          </note>
          <note>
            Herr talman! Jag delar i grunden Barbro
          </note>
          <note>
            Westerholms uppfattning i den här frågan. Skälet till mitt svar
            är just det som Barbro Westerholm slutade med, att vi har gett
            genteknikutredningen i uppdrag att pröva de etiska frågorna och
            de problem som rör etiska diskussioner. Då är det rimligt att
            genteknikutredningen åtminstone får gå in mer i detalj på frågorna,
            innan man lyfter ut en sådan här speciell fråga. Jag känner också
            till det intresse och den grupp av kunniga forskare som finns
            på det här området.
          </note>
          <note type="speaker">
            Anf. 26 BARBRO WESTERHOLM (fp):
          </note>
          <note>
            Herr talman! Det är bra att vi delar den grundläggande inställningen.
            Jag tycker att det är bekymmersamt att detta drar ut på tiden.
            Det är inte bara de blödarsjukas behov av blod det handlar om,
            utan det är också andra patienters blodförsörjning som kommer
            in i bilden. Vi har brist på den varan. Jag skall göra mitt bästa
            i genteknikberedningen.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1990/91:176 om tandsköterskors yrkes- och arbetsskador
          </note>
          <note>
            Anf.27 Socialminister INGELA THALÉN
          </note>
          <note>
            (s):
          </note>
          <note>
            Herr talman! Siw Persson har återkommit med frågan om varför
            tandsköterskor särbehandlas i sina försök att få sina skador klassade
            som yrkeseller arbetsskador.
          </note>
          <note>
            Enligt Siw Persson har nu ännu flera tandsköterskor blivit allvarligt
            skadade av sitt arbete med kvicksilver i amalgam. Trots att de
            har intyg från mycket kvalificerade läkare på att deras skador
            härrör från arbetet med kvicksilver, uppger
          </note>
          <note>
            Siw Persson att de konsekvent nekas att få skadorna klassade
            som yrkes- eller arbetsskador.
          </note>
          <note>
            Bevisregeln i 2 kap. 2 § lagen om arbetsskadeförsäkring (1976:380)
            är lika för alla yrkesverksamma på den svenska arbetsmarknaden.
          </note>
          <note>
            Har någon, oavsett yrke, varit utsatt för skadlig inverkan i
            arbetet skall således en skada som han eller hon ådragit sig anses
            vara orsakad av denna inverkan, såvida inte betydligt starkare
            skäl talar emot det.
          </note>
          <note>
            Det förhållandet att tandsköterskor inte får sina skador godkända
            kan, mot bakgrund av vad jag nyss sagt, därför inte förklaras
            på annat sätt än att det föreligger svårigheter att i det enskilda
            fallet finna tillräckligt stöd för ett samband mellan kvicksilverexpositionen
            och den aktuella skadan.
          </note>
          <note>
            Någon särbehandling av tandsköterksor får och skall inte förekomma.
          </note>
          <note type="speaker">
            Anf.28 SIW PERSSON (fp):
          </note>
          <note>
            Herr talman! Jag ber att få tacka ministern för svaret. Låt mig
            börja med ett litet papper som kemikontoret har gett ut med jämna
            mellanrum.
          </note>
          <note>
            Där står det följande: Kvicksilver är en silverglänsande flytande
            metall utan lukt, avger ångor särskilt vid uppvärmning, gift.
            Det är dödskallemärkt. Under rubriken hälsorisk står det:
          </note>
          <note>
            Giftigt vid inandning, farligt vid hudkontakt.
          </note>
          <note>
            Vidare står det: Vid risk för bildning av ånga, använd så långt
            som möjligt slutna system, i annat fall kan mekanisk ventilation
            och pumputsug behövas. Längre ned står det sedan om personlig
            skyddsutrustning.
          </note>
          <note>
            Jag vill för ministern påtala bl.a. följande: Att när det gäller
            profylaxtandsköterskor och hygienister har de som vi andra människor
            bara två händer och eftersom de aldrig har någon assistans har
            de aldrig någon hand ledig för det här högvolymsuget som man rekommenderar.
          </note>
          <note>
            Så sent som på 1970-talet gick man, i undervisningslitteraturen
            för tandvårdspersonalen, ut med varningen att kvicksilvret i amalgamet
            kunde skadas av hud och svettrester. Det stod inte ett ord om
            att kvicksilver mycket lätt tas upp av huden. Så sent som i dag,
            år 1990, finns det inga särskilda föreskrifter för hur man skall
            behandla amalgam som till 50 % består av kvicksilver.
          </note>
          <note>
            I dag är det närmare 200 tandsköterskor som genom mångårigt arbete
            har blivit skadade av detta. Trots att de kan visa upp läkarintyg
            från experter som t.o.m. sitter i socialstyrelsens tungmetallgrupp
            får de inte sin skada klassad som yrkes- eller arbetsskada. Vad
            kan detta bero på ministern? De har ingen realistisk chans att
            komma med bevis när inte ens experter hjälper.
          </note>
          <note>
            Anf. 29 Socialminister INGELA THALÉN
          </note>
          <note>
            (s):
          </note>
          <note>
            Herr talman! Det finns inga praxisfall från försäkringsöverdomstolen
            som rör tandsköterskor.
          </note>
          <note>
            Försäkringsrätten för södra Sverige har nu i oktober, efter hörande
            av socialstyrelsen, meddelat en dom just i ett sådant här fall.
            Skadan godkändes inte som arbetsskada men domen är överklagad.
          </note>
          <note>
            För närvarande ligger detta mål hos försäkringsdomstolen för
            prövning.
          </note>
          <note>
            Siw Perssons fråga utgick ifrån att tandsköterskorna särbehandlas
            ur lagsynpunkt.
          </note>
          <note>
            Enligt lagen skall inte någon yrkesgrupp särbehandlas, de får
            inte och de skall inte särbehandlas. Men det är självklart att
            dessa arbetsskadeärenden måste prövas enligt gängse praxis och
            enligt gängse hantering i försäkringsdomstol och försäkringsöverdomstol.
          </note>
          <note>
            Det finns bara denna väg att gå lagligt och juridiskt i Sverige,
            ingen annan väg.
          </note>
          <note>
            Den andra frågan som Siw Persson var inne på handlade om det
            förebyggande arbetet. Detta är en fråga som hänger samman med
            den tidigare, eftersom eventuella skador uppstår där. Men det
            är även en fråga om hur arbetsmiljön för tandsköterskor och tandhygienister
            ser ut. Det är kanske en fråga som vi får ta upp i ett annat sammanhang.
          </note>
          <note type="speaker">
            Anf. 30 SIW PERSSON (fp):
          </note>
          <note>
            Herr talman! Jag tog upp detta som kemikontoret pekat på just
            därför att det visar på att det inte vore orimligt om den personal
            som i kanske 20--25 år har arbetat under sådana förhållanden blivit
            utsatta för giftiga ångor och hudpenetration av kvicksilver.
          </note>
          <note>
            Det skulle vara logiskt att misstänka att det ligger en hel del
            i detta när de klagar över att de är sjuka och att de skall behandlas
            rätt. Nu finns dessa tandsköterskor. De har, som jag sade, tagit
            kontakt med läkare som är experter och t.o.m. sitter i tungmetallgruppen
            för socialstyrelsen. Dessa intyg underkänns och överprövas av
            riksförsäkringsverket, av deras förtroendeläkare som, till skillnad
            från experterna, inte har den personliga kännedomen på samma sätt.
          </note>
          <note>
            Anf. 31 Socialminister INGELA THALÉN
          </note>
          <note>
            (s):
          </note>
          <note>
            Herr talman! Jag är medveten om att detta forum inte är till
            för att svararen skall ställa en fråga, men jag måste fråga Siw
            Persson: Vad anser Siw Persson att socialministern skall göra?
          </note>
          <note type="speaker">
            Anf. 32 SIW PERSSON (fp):
          </note>
          <note>
            Herr talman! Tack så mycket socialministern. Jag skall passa
            på tillfället att lämna över en massa papper om jag får det. Jag
            hoppas att socialministern särskilt sätter sig in i detta ärende
            från början till slut. Jag är särskilt engagerad i detta därför
            att det gäller kvinnor. Det är inte bara kvinnor, det är även
            män. Det är ett antal tandläkare som har dött i en sällsynt hjärntumörsjukdom.
            Det hade varit befriande om ministern följt ett eller flera ärendens
            gång från början till slut för att se hur dessa tandsköterskor
            behandlas. Jag tycker att det hade varit befriande.
          </note>
          <note>
            Anf. 33 Socialminister INGELA THALÉN
          </note>
          <note>
            (s):
          </note>
          <note>
            Herr talman! Om det är så enkelt att befria Siw
          </note>
          <note>
            Persson skall jag göra det omedelbart. Jag har följt ett par
            av dessa fall mycket noggrant. Jag är faktiskt mycket väl insatt
            i detta. Men min fråga är: Vad anser Siw Persson att jag skall
            göra åt riksförsäkringsverkets expertbedömning och åt att försäkringsdomstolarna
            inte dömer enligt Siw
          </note>
          <note>
            Perssons uppfattning? Det är en mycket intressant frågeställning
            som jag gärna skulle vilja ha ett svar på.
          </note>
          <note type="speaker">
            Anf. 34 SIW PERSSON (fp):
          </note>
          <note>
            Herr talman! Det hade varit bra om socialministern hade skrotat
            den överprövning som vi har med förtroendeläkare och förtroendetandläkare
            och i stället litat helt på de experter som finns. Men jag vet
            att ministern aldrig skulle gå med på detta. Hon skakar dessutom
            redan på huvudet. Det är mycket allvarligt detta med en överprövning
            av läkare och tandläkare som inte känner de enskilda patienterna
            på samma sätt som de experter som i tidigare skede har kommit
            i kontakt med dem. Jag vet att ministern tycker det är att svära
            i kyrkan när man ifrågasätter riksförsäkringsverkets förtroendeläkare
            och förtroendetandläkare.
          </note>
          <note>
            Anf. 35 Socialminister INGELA THALÉN
          </note>
          <note>
            (s):
          </note>
          <note>
            Herr talman! Det handlar inte om att jag anser att någon svär
            i kyrkan, och det handlar heller inte om att ha någon uppfattning
            om riksförsäkringsverkets förtroendeläkare. Det är i stället fråga
            om ett rättssystem och huruvida detta skall fungera lika för alla
            grupper enligt den lag som riksdagen har tagit ställning till
            och fattat beslut om eller inte följa den lag som riksdagen har
            fattat beslut om. Enligt min mening skall man följa den lag som
            riksdagen har fattat beslut om till dess att riksdagen ändrar
            lagen.
          </note>
          <note type="speaker">
            Anf. 36 SIW PERSSON (fp):
          </note>
          <note>
            Herr talman! Det är en önskedröm att vi har ett system som behandlar
            alla lika. Jag har i den här frågestunden pekat på flera fall
            där människor inte behandlas lika inför lagen. Till skillnad från
            vad som gäller för andra yrkesgrupper, spelar det ingen roll vilken
            bevisföring dessa människor kommer fram med, eftersom den i alla
            fall underkänns.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1990/91:185 om assisterande tandvårdspersonal
          </note>
          <note>
            Anf. 37 Socialminister INGELA THALÉN
          </note>
          <note>
            (s):
          </note>
          <note>
            Herr talman! Marianne Andersson i Vårgårda har frågat mig när
            regeringen avser att lägga fram en proposition med förslag till
            ändring av behörighetsregleringen för assisterande tandvårdspersonal.
          </note>
          <note>
            Utredningen för översyn av vissa ansvarsfrågor inom hälso- och
            sjukvården har avlämnat betänkandet (Ds S 1986:10) Behörighetsreglering
            för assisterande tandvårdspersonal. Betänkandet har remissbehandlats.
          </note>
          <note>
            Avsikten är att regeringen skall förelägga riksdagen förslag
            om ändringar i behörighetslagstiftningen i början av år 1991.
          </note>
          <note>
            Anf. 38 MARIANNE ANDERSSON i
          </note>
          <note>
            Vårgårda (c):
          </note>
          <note>
            Herr talman! Först vill jag tacka statsrådet för det ganska positiva
            svaret på min fråga. Det är alltid oroligt och osäkert för en
            yrkesgrupp att inte veta hur arbetsuppgifterna kommer att utvecklas,
            särskilt när det gäller en så specialiserad yrkesgrupp som tandhygienister
            och tandsköterskor. Deras utbildning är i stöpsleven, och de är
            oroliga för att den skall hamna vid sidan om i den kommande gymnasiereformen.
            De oroar sig också för hur tandhygienistutbildningen på högskolenivå
            skall se ut i framtiden. Förutsättningen för ett bra beslut om
            utbildningen är att det finns beslut om hur behörighetsregleringen
            skall se ut. Detta är just nu den absolut viktigaste frågan för
            den här yrkesgruppen. Det är därför av största vikt att ett förslag
            kommer innan vi skall ta ställning till utbildningarna.
          </note>
          <note>
            Betänkandet Behörighetsreglering för assisterande tandvårdspersonal,
            som innebär att tandläkare kan delegera fler uppgifter till annan
            personal, kom redan 1986, och så länge har alltså denna fråga
            varit öppen. Inget har hänt, trots att det i budgetpropositionen
            i våras aviserades att en proposition i ärendet skulle komma i
            år.
          </note>
          <note>
            Jag är tacksam för att ministern nu säger att en proposition
            skall komma nästa år, men jag vill ändå ställa en följdfråga:
            Kommer förslaget så pass tidigt att vi kan fatta beslut i ärendet
            innan vi fattar beslut om utbildningarna, åtminstone gymnasieutbildningarna,
            eller så att detta beslut kanske kan fattas i samband med det
            om utbildningarna?
          </note>
          <note>
            Anf. 39 Socialminister INGELA THALÉN
          </note>
          <note>
            (s):
          </note>
          <note>
            Herr talman! Det är min avsikt att försöka lägga fram propositionen
            så att det i varje fall blir möjligt att göra det senare.
          </note>
          <note>
            Anf. 40 MARIANNE ANDERSSON i
          </note>
          <note>
            Vårgårda (c):
          </note>
          <note>
            Herr talman! Jag tror inte att jag uppfattade svaret riktigt.
            Skall propositionen läggas fram så att det blir möjligt att samordna
            besluten, så att man vet vad det är man beslutar om när man fattar
            beslut om utbildningarna? Det ser jag i så fall som positivt.
          </note>
          <note>
            Det sker ju faktiskt förändringar inom tandvården.
          </note>
          <note>
            Vi vet att tandhälsan har förbättrats ganska mycket under senare
            tid, och samtidigt har tandläkarna fått syssla med alltmer komplicerade
            arbeten. Det som diskuterades här tidigare, amalgamet, är ju bara
            ett av flera sådana arbetsområden. Arbetsinnehållet förändras
            alltid, och man bör då verkligen se över behörigheten för annan
            personal som berörs.
          </note>
          <note>
            När vi nu talar alltmer om ekonomiska problem är det viktigt
            att vi utnyttjar resurserna på bästa sätt.
          </note>
          <note>
            Säkert är det i dag så att den assisterande tandvårdspersonalens
            resurser och kompetens inte utnyttjas så effektivt som möjligt.
            Vi behöver verkligen se till att arbeta för att nå dit.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1990/91:187 om försäkringskassorna och det
            s.k. ohälsotalet
          </note>
          <note>
            Anf. 41 Socialminister INGELA THALÉN
          </note>
          <note>
            (s):
          </note>
          <note>
            Herr talman! Mariana Wallin har frågat mig vilka initiativ regeringen
            avser att vidta för att försäkringskassorna skall få reella möjligheter
            att medverka till att sänka ohälsotalet.
          </note>
          <note>
            Uppdraget till riksförsäkringsverket att under de närmaste åren
            se till att sänka ohälsotalet står fast.
          </note>
          <note>
            Vid överläggningen med RFV inför årets budgetarbete diskuterades
            just hur man kan skapa det utrymme som behövs. Frågan om att stärka
            rehabiliteringslinjen är av hög prioritet, och ett gott resultat
            förutsätter att försäkringskassorna frigör resurser för detta
            arbete.
          </note>
          <note type="speaker">
            Anf. 42 MARIANA WALLIN (fp):
          </note>
          <note>
            Herr talman! Jag skall be att få tacka socialministern för svaret.
            Jag beklagar att jag kanske inte är lika optimistisk i bedömningen
            som socialministern när det gäller försäkringskassornas förmåga
            att sänka ohälsotalet och nå det mål som har satts upp, nämligen
            att minska sjukfrånvaron med två dagar fram till den 1 juli 1991.
          </note>
          <note>
            I regeringens krispaket saknas förslaget om en sjuklönereform,
            och där låg mycket av möjligheten till en omfördelning av personalen
            på kassorna. I
          </note>
          <note>
            stället har nu rutinerna blivit sådana att det blir ytterligare
            sten på bördan. Enligt förslaget kommer det att bli fler kompensationsnivåer
            och kontroller.
          </note>
          <note>
            Det kommer för arbetstagarna att bli olika nivåer, och man måste
            kontrollera att arbetsgivarna betalar rätt. Det man spar in genom
            en sänkning av sjukpenningen, äts i stället upp av rutinarbete
            och byråkratiskt krångel.
          </note>
          <note>
            Tanken var att man skulle frigöra ca 1 500
          </note>
          <note>
            årsarbetare som skulle kunna användas för att få ner ohälsotalet,
            för att få till stånd en snabbare samordning av rehabiliteringen
            och förhindra långtidssjukskrivningar och förtidspensioneringar.
          </note>
          <note>
            Försäkringskassorna skulle ha huvudansvaret för detta. Hur blir
            det nu med de resurserna? Jag kan inte ur socialministerns svar
            läsa ut att det kommer att bli fråga om några resurser.
          </note>
          <note>
            Socialministern säger i svaret att man har fortsatt att diskutera
            denna fråga med riksförsäkringsverket. Jag kan då referera till
            en artikel av Gustav Jönsson, överdirektör i riksförsäkringsverket,
            i Dagens Nyheter i går. Han uttrycker precis samma farhågor som
            jag gör här och säger att dessa möjligheter inte finns. Betyder
            socialministerns svar att det är just frågan om ett eventuellt
            införande av sjuklön som kommer att diskuteras?
          </note>
          <note>
            Anf. 43 Socialminister INGELA THALÉN
          </note>
          <note>
            (s):
          </note>
          <note>
            Herr talman! På den sista frågan från Mariana
          </note>
          <note>
            Wallin kan jag säga nej.
          </note>
          <note>
            Det nu aktuella förslaget innebär en mycket stor försämring av
            sjukförsäkringssystemet. Syftet är att minska belastningen i socialförsäkringen
            med mellan 6 och 7 miljarder kronor. Skälet till detta är något
            som har diskuterats allmänt, nämligen den stora belastningen på
            statsutgifterna, och detta behöver vi kanske inte diskutera nu.
            En sådan stor försämring innebär naturligtvis också i sitt regelverk
            påfrestningar på försäkringskassorna, inte minst i omläggningsskedet.
            I samband med detta måste vi självfallet också, tillsammans med
            berörd myndighet, mer detaljerat gå igenom vad vi behöver göra
            i övrigt för att underlätta för den administrativa och handläggande
            personalen att både arbeta med förändringen i sjukförsäkringen
            och att fortsätta det arbete som faktiskt har dragit i gång på
            ett mycket positivt sätt runt om i alla länskassor när det gäller
            rehabiliteringen. Vi har fått många upplysningar om att just detta
            pågår.
          </note>
          <note>
            Arbetet tillsammans med riksförsäkringsverket är i gång. Vi arbetar
            för närvarande med budgeten, och vi kommer också att i budgeten
            till riksdagen ge anvisningar och förslag om hur vi skall kunna
            gå vidare.
          </note>
          <note>
            Gustav Jönsson från riksförsäkringsverket är inte den ende som
            har varit ute i debatt, utan det har också ett antal företrädare
            för försäkringskassorna runt om i landet gjort. Och alla har kanske
            inte haft samma negativa uppfattning om förslaget som man har
            på centralt håll.
          </note>
          <note type="speaker">
            Anf. 44 MARIANA WALLIN (fp):
          </note>
          <note>
            Herr talman! Det ger i alla fall en liten vink om att diskussionen
            kommer att fortsätta, och det är jag naturligtvis tacksam för.
          </note>
          <note>
            I folkpartiet känner vi naturligtvis en besvikelse över att man
            inte har infört arbetsgivarinträdet, eftersom det var en av delarna
            i den överenskommelse som vi tidigare gjorde med socialdemokraterna,
            och över att man nu inte heller inför en sjuklön.
          </note>
          <note>
            Jag kanske då kan ställa ytterligare en fråga till socialministern:
            Vilket besked skall vi ge till de människor som när det gäller
            handläggning av rehabiliteringen redan i dag har väntetider på
            ett år innan de över huvud taget har fått fram underlag för beslut
            och prövning?Detta är naturligtvis ett stort besvär för dem, men
            jag vet också att försäkringskassornas personal lider mycket av
            detta. Kommer det att ges ett besked snart?
          </note>
          <note>
            Anf. 45 Socialminister INGELA THALÉN
          </note>
          <note>
            (s):
          </note>
          <note>
            Herr talman! Det är alldeles självklart att väntetider på runt
            ett år är alldeles oacceptabla. I
          </note>
          <note>
            den diskussion vi hade förra hösten informerades vi om att man
            hade väntetider på tre à fyra år, och de var ännu mer ohållbara.
          </note>
          <note>
            De beslut som riksdagen har fattat i samband med den särskilda
            rehabiliteringspropositionen, de förslag som nu ligger på utskottets
            bord och som kommer att behandlas av riksdagen, de förslag som
            regeringen kommer med i budgetpropositionen, det fortsatta arbetet
            med rehabiliteringen och kopplingen till arbetsskadeförsäkringen
            m.m., kommer att vara tillräckligt tydliga signaler för att ge
            arbetsutrymme, så att den handläggande personalen på försäkringskassorna
            med gott mod skall kunna arbeta med den viktiga uppgiften rehabilitering.
            Den är mycket högt prioriterad och kommer tillsammans med det
            viktiga arbetsmiljöarbetet på arbetsplatserna att kunna ge människor
            chansen till en bättre hälsa.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1990/91:186 om bilersättningar
          </note>
          <note type="speaker">
            Anf. 46 Statsrådet ERIK ÅSBRINK (s):
          </note>
          <note>
            Herr talman! Knut Wachtmeister har frågat mig om jag avser att
            föreslå någon ändring i reglerna om uttag av arbetsgivaravgift
            i de fall då anställd fått kostnadsersättning för användning av
            egen bil i tjänsten.
          </note>
          <note>
            Vid den här tiden förra året lades förslagen till den första
            etappen i skattereformen fram inför riksdagen. Enligt de för år
            1990 beslutade reglerna skall skatt betalas för sådan ersättning
            som en anställd fått för användning av egen bil i tjänsten till
            den del den överstiger 12 kr. per mil. Några motsvarande ändringar
            gjordes emellertid inte vad gäller uttaget av arbetsgivaravgift
            för år 1990.
          </note>
          <note>
            Enligt de rekommendationer som riksskatteverket därefter utfärdat
            skall en ersättning som överstiger
          </note>
          <note>
            25 kr. per mil behandlas som lön i socialavgiftshänseende, varför
            arbetsgivaren skall erlägga arbetsgivaravgift på hela ersättningsbeloppet.
          </note>
          <note>
            I juni i år beslutade riksdagen om ändrade regler beträffande
            uttag av socialavgifter som gäller fr.o.m. år 1991. I fortsättningen
            kommer både skatt och socialavgifter att tas ut på den del av
            utgiven bilersättning som överstiger 12 kr. per mil. Någon ytterligare
            ändring är för närvarande inte behövlig.
          </note>
          <note type="speaker">
            Anf. 47 KNUT WACHTMEISTER (m):
          </note>
          <note>
            Herr talman! Jag tackar för svaret och beklagar att statsrådet
            måste ta sig till riksdagen för att svara på en enda fråga. Den
            väntade nya lagstiftning som träder i kraft den 1 januari 1991
            har dessutom eliminerat det problem som jag tagit upp i min fråga
            som gäller innevarande år. Enligt det nya förslaget skall ersättning
            för resa med egen bil i tjänsten som bekant delas upp, så att
            ersättning utöver normal kostnadsersättning skall beläggas med
            arbetsgivaravgift och preliminär skatt.
          </note>
          <note>
            Mot bakgrund härav är det märkligt att riksskatteverket menar
            att för innevarande år arbetsgivaravgift skall erläggas på hela
            ersättningsbeloppet om detta uppgår till 25 kr. per mil. Riksskatteverket
            stöder sig därvidlag på en regeringsrättsdom där en uppdelning
            av ersättningen i en kostnadsersättningsdel och en lönedel inte
            varit aktuell.
          </note>
          <note>
            Nu säger Erik Åsbrink: ''Några motsvarande ändringar gjordes
            emellertid inte vad gäller uttaget av arbetsgivaravgift för år
            1990.'' Ja, men det är just det som är felet. Det nya förslaget,
            som för övrigt i dag tillstyrks av skatteutskottet, visar ju att
            det gamla inte var bra.
          </note>
          <note>
            Nu är detta emellertid en tolkningsfråga, och riksskatteverket
            hade säkerligen inte brutit mot gällande lag om man hade gjort
            en annan tolkning av vad regeringsrätten sagt. Det står ju ingenting
            i lagen om att man inte får göra den uppdelningen.
          </note>
          <note>
            Anser statsrådet att det är bra att man har en regel som gäller
            år 1990, där det skall tas ut arbetsgivaravgift på hela beloppet,
            och en annan för år 1991 och framöver?
          </note>
          <note type="speaker">
            Anf. 48 Statsrådet ERIK ÅSBRINK (s):
          </note>
          <note>
            Herr talman! Jag tror vi är överens om att den ändring som nu
            träder i kraft och som gäller för nästa år och allt framgent är
            bra. Vi får nu ett enhetligt system när det gäller såväl inkomstskatt
            som sociala avgifter. Under år 1990 har vi emellertid övergångsvis
            haft en annan lösning med olikartade regler.
          </note>
          <note>
            Jag kan rent allmänt hålla med om att det inte är bra att sådant
            sker. Det bör undvikas. I detta fall hade vi en speciell situation,
            ett genomförande av en mycket omfattande skattereform, och då
            kan ibland under en kortare övergångstid inträda vissa specialförhållanden
            som gör att man går ifrån enhetligheten.
          </note>
          <note>
            Jag tänker inte ge mig in på att betygsätta riksskatteverkets
            hanterande. Det har efter bästa förmåga tolkat gällande lagar,
            och den lagtolkningen kan bara ifrågasättas av en domstol.
          </note>
          <note>
            Jag tänker alltså inte göra det här, och det är inte heller,
            såvitt jag kan se, riksdagens sak att göra en sådan tolkning.
          </note>
          <note>
            Jag vill också påminna om att det finns två sidor i den här frågan.
            Tar man ut avgift på hela beloppet, vilket man gör för år 1990
            när ersättningen överstiger 25 kr./mil, utgår å andra sidan också
            förmåner. Det är en förmånsgrundande avgift som tas ut. Det vore
            därför fel att beskriva detta som enbart en nackdel. Det finns
            både plus- och minustecken i detta.
          </note>
          <note type="speaker">
            Anf. 49 KNUT WACHTMEISTER (m):
          </note>
          <note>
            Herr talman! Jag börjar med det sist sagda. Jag delar den uppfattning
            statsrådet har. Det är viktigt att också få en tillfredsställande
            lösning, eftersom kostnadsersättningen inte är pensionsgrundande
            vilket lönedelen är, som statsrådet säger.
          </note>
          <note>
            Det gläder mig att statsrådet erkänner att det är olyckligt om
            vi har olika regler för 1990 och 1991.
          </note>
          <note>
            Men sedan är jag inte riktigt med när statsrådet säger att det
            riksskatteverket nu har sagt bara kan ändras av domstol. Det kan
            det väl ändå inte. Vad riksskatteverket säger är en rekommendation
            till taxeringsnämnderna att handlägga ett ärende på ett visst
            sätt. Men såvitt jag vet står det ingenstans skrivet i lagen att
            man inte får dela upp en bilersättning i en kostnadsdel och en
            lönedel.
          </note>
          <note>
            Om nu statsrådet anser att tolkningen är olycklig, hoppas jag
            att det tas som en rekommendation i taxeringsnämnderna att man
            inte bör tolka den gällande lagen som riksskatteverket har gjort
            i sin rekommendation. Man kan enligt min uppfattning mycket väl
            tänka sig att redan för år 1990 dela upp bilersättningen i en
            kostnadsdel och en lönedel, vilket ju skall gälla från den 1 januari
            1991.
          </note>
          <note type="speaker">
            Anf. 50 Statsrådet ERIK ÅSBRINK (s):
          </note>
          <note>
            Herr talman! Jag vill understryka att jag inte har velat säga
            att riksskatteverkets tolkning skall ifrågasättas. Jag kan med
            instämmande läsa innantill ur betänkandet från socialförsäkringsutskottet
            där man säger att frågan om riktigheten av verkets tolkning endast
            kan avgöras av domstol. Det var det jag sade, och jag vill alltså
            instämma i utskottets yttrande.
          </note>
          <note>
            Jag har också uttalat att det i princip är önskvärt att vi har
            enhetliga regler när det gäller underlaget för inkomstskatten
            och sociala avgifter. Detta förverkligas nu nästa år. Jag har
            inte för avsikt att nu med retroaktiv verkan föreslå några förändringar
            för inkomståret 1990.
          </note>
          <note type="speaker">
            Anf. 51 KNUT WACHTMEISTER (m):
          </note>
          <note>
            Herr talman! Jag beklagar detta, men hoppas samtidigt att taxeringsnämnderna
            ute i bygderna lyssnar till vad statsrådet här har sagt om det
            olyckliga i att ha olika regler och tolkar bestämmelserna annorlunda
            än riksskatteverket.
          </note>
          <note>
            Jag tycker ändå att det är egendomligt att socialförsäkringsutskottet
            säger att en rekommendation som riksskatteverket har lämnat endast
            kan ändras av domstol. I så fall är riksskatteverket verkligen
            en stat i staten, och så olyckligt är det väl ändå inte.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1990/91:189 om objektiv skolundervisning
          </note>
          <note type="speaker">
            Anf. 52 Statsrådet GÖRAN PERSSON (s):
          </note>
          <note>
            Herr talman! Elisabeth Fleetwood har frågat mig om vilka åtgärder
            jag avser att vidta för att tillförsäkra våra elever en objektiv
            undervisning.
          </note>
          <note>
            I gällande läroplaner fastställs att urval och behandling av
            stoff i alla ämnen skall präglas av saklighet och allsidighet.
            Undervisning byggd på denna princip uppfyller på bästa sätt kravet
            på objektivitet. Dessutom sker inom statens institut för läromedel
            en granskning av basläromedel utifrån saklighets- och allsidighetsaspekter.
          </note>
          <note>
            I propositionen Ansvaret för skolan (1990/91:18)
          </note>
          <note>
            behandlas behovet av en översyn av läroplanerna delvis med utgångspunkt
            i att ange vem -- läraren, skolledningen osv. -- som bär ansvaret
            för att målen uppnås. Jag avser att snarast återkomma till regeringen
            med förslag till en sådan översyn under nästa år. Därigenom förtydligas
            också kravet på lärarna att bedriva en saklig och allsidig undervisning.
          </note>
          <note>
            Regeringen föreslår också att det nya skolverkets uppgifter skall
            vara läroplansutveckling, uppföljning och utvärdering samt tillsyn.
            Inom ramen för utvärderingen kommer skolverket att kunna ge regering
            och riksdag en samlad bild av skolan och samtidigt konstatera
            om och hur kommunerna fullgör sina åligganden gentemot eleverna.
            Tillsynen som skall komplettera utvärderingen syftar till att
            rätta till sådana brister och förhållanden som har stor betydelse
            för de enskilda som berörs men som inte ger utslag i den samlade
            utvärderingen.
          </note>
          <note>
            En viktig uppgift såväl i utvärderingen som tillsynen blir granskningen
            av undervisningens allsidighet och saklighet.
          </note>
          <note type="speaker">
            Anf. 53 ELISABETH FLEETWOOD (m):
          </note>
          <note>
            Herr talman! Jag ber att få tacka för svaret. När läste igenom
            det fann jag en rad honnörsord som vi är helt överens om borde
            gälla -- saklighet, allsidighet, objektivitet osv. Samtidigt är
            väl både skolministern och jag medvetna om den debatt som försiggick
            i våras när lärartjänsterna kommunaliserades och den oro som då
            rådde och fortfarande råder bland många av lärarna och även bland
            eleverna.
          </note>
          <note>
            Mot den här bakgrunden och med tanke på den rädsla och oro som
            man känner för att denna objektivitet inte skall finnas i skolorna,
            kan jag inte låta bli att konstatera att jag många gånger tycker
            mig finna en brist på politisk jämvikt, inte minst i läroböckerna.
            Jag blev ännu mer stärkt i min uppfattning när läste följande
            ord av Ingvar
          </note>
          <note>
            Carlsson från partikongressen 1987: ''Skolan skall vara den spjutspets
            som formar den socialistiska människan.''
          </note>
          <note>
            Vi som inte är socialistiska människor och inte vill bli det
            blir oroliga när statsministern på en partikongress går ut och
            säger något sådant. Jag skulle därför vilja komplettera mina frågor
            genom att ställa följande fråga till skolministern: Är de här
            orden vägledande för undervisningen? Befrämjar det i så fall en
            objektiv undervisning? Tar Göran
          </note>
          <note>
            Persson möjligen avstånd från att skolan skall vara spjutspetsen
            som formar den socialistiska människan? Frågorna är inte snälla,
            men de är viktiga.
          </note>
          <note type="speaker">
            Anf. 54 Statsrådet GÖRAN PERSSON:
          </note>
          <note>
            Herr talman! Jag blev något konfunderad när jag fick frågan av
            fru Fleetwood. Frågan är inte direkt ett under av precision, utan
            mycket svepande. När hon nu preciserar frågeställningen åberopar
            hon ett citat från 1987 års partikongress. Fru Fleetwood har haft
            en valperiod på sig däremellan att ställa frågor till riksdagen.
            Hon har också kunnat ställa frågor till statsministern som hon
            träffar i olika sammanhang och till andra skolministrar. Nu kommer
            frågan upp. Jag tycker inte att det särskilt imponerande, om jag
            skall uttrycka mig försiktigt, att fru Fleetwood har gått omkring
            och burit på en ängslan för objektiviteten i skolundervisningen,
            baserad på ett uttalande gjort 1987.
          </note>
          <note>
            Det är troligen inte heller detta som saken handlar om. Det handlar
            i stället om moderata samlingspartiets tillkortakommanden i diskussionen
            om kommunaliseringen av lärartjänsterna. Moderaterna har larmat
            våldsamt på gator och torg och stött en opinion som har utmålat
            detta som ett övergrepp mot allsidigheten i skolan.
          </note>
          <note>
            Moderaterna har haft två tillfällen att gå emot detta förslag,
            förutom vid riksdagsbeslutet. Det första tillfället var den allmänna
            motionstiden.
          </note>
          <note>
            Moderaterna tog då inte ens upp frågan. Det andra tillfället
            var i höst när vi lade fram nya statsplansförslag. Jag kan bara
            konstatera att när de behandlades i riksdagen, stod moderaterna
            i stort sett bakom regeringens linje. Man tar inte heller nu upp
            förslaget om att återinföra den statliga regleringen.
          </note>
          <note>
            Moderaternas dubbelspel börjar bli avslöjat och känt ute på skolorna.
            Man tillgriper då naturligtvis taktiken anfall är bästa försvar.
            Då tar man fram ett uttalande från 1987 års partikongress och
            försöker göra politik av detta. Jag tycker att det är svagt.
          </note>
          <note>
            Jag kan för min del, herr talman, nöja mig med att konstatera
            att de principer som har funnits för den svenska skolan i det
            här avseendet kommer att ligga fast. Det kommer inte att vara
            aktuellt att ändra på något i det sammanhanget.
          </note>
          <note type="speaker">
            Anf. 55 ELISABETH FLEETWOOD (m):
          </note>
          <note>
            Herr talman! Skolministern, jag tycker precis tvärtom. Jag tycker
            inte att det är svagt, utan jag tycker det är starkt.
          </note>
          <note>
            Jag har mycket svårt att förstå att ord från en statsminister
            som bara är tre år gamla och som gäller något så viktigt som ideologiska
            frågor i undervisningen skulle vara passé. Det är inte möjligt
            att så är fallet. I så fall kan man säga att massor av de frågor
            som berördes vid 1987 års partikongress är obsoleta. Det är de
            naturligtvis inte. Det här finns kvar. Det gör oss oroade.
          </note>
          <note>
            Det är klart att anfall är bästa försvar. Det är därför
          </note>
          <note>
            Göran Persson går till så hårt anfall mot mig när jag väcker
            den här frågan. Anfall är ett bra försvar.
          </note>
          <note>
            Men det går också att försvara sig mot ett bra anfall, och det
            är det jag gör.
          </note>
          <note>
            Vi förlorade omröstningen i kammaren. Göran
          </note>
          <note>
            Persson vet emellertid också att det var mycket svårt att vinna
            omröstningen i kammaren, och ni har inte lyckats vinna stöd för
            detta ute bland skolfolket.
          </note>
          <note type="speaker">
            Anf. 56 Statsrådet GÖRAN PERSSON (s):
          </note>
          <note>
            Herr talman! Poängen i mitt inlägg var faktiskt, fru
          </note>
          <note>
            Fleetwood, att ni har haft två chanser sedan dess att ta upp
            frågan. Vid båda tillfällena har ni avstått.
          </note>
          <note>
            För dem som har följt diskussionen ute på skolorna framstår det
            som uppenbart att moderata samlingspartiet har drivit en linje
            som partiet inte är berett att stå för. Det har rört sig om ett
            frieri i en mycket besvärlig och inflammerad situation.
          </note>
          <note>
            När den sakliga prövningen kom, stod ni på den linje som jag
            drev. Så är det. Det är möjligen besvärande för er, och ni får
            därför ta fram den typ av grepp som ni nu använder.
          </note>
          <note>
            Det är något kränkande mot alla dem som arbetar i skolan att
            man inte tilltror dem kraften och förmågan att driva en allsidig
            och objektiv undervisning. De har allt stöd för detta i läroplanen
            och i kursplaner. Något annat har inte gällt och kommer inte att
            gälla. På den punkten finns ingen anledning till oro.
          </note>
          <note>
            Moderaterna borde kanske däremot fundera litet över hur det står
            till med den egna trovärdigheten när det gäller den kärnfråga
            som det egentligen handlar om och som fru Fleetwood går runt.
          </note>
          <note type="speaker">
            Anf. 57 ELISABETH FLEETWOOD (m):
          </note>
          <note>
            Herr talman! Jag kanske är mindre ödmjuk när jag säger att här
            kommer ännu ett av de angrepp som vi får höra när vi tar upp sakfrågorna,
            nämligen att det är kränkande för skolans folk. Jag tror att skolans
            folk är tillräckligt moget för att bedöma det själv. Det behöver
            jag praktiskt taget inte bemöta.
          </note>
          <note>
            Däremot kvarstår citatet: ''Skolan skall vara den spjutspets
            som formar den socialistiska människan.'' Vilka beslut vi än fattar
            i skolfrågor här i kammaren måste den här uppfattningen finnas
            kvar tills Ingvar Carlsson säger att han hade fel. Om han säger
            det skall jag inte ta upp detta längre.
          </note>
          <note>
            Detsamma gäller om Göran Persson kan hälsa från statsministern
            att han hade fel den gången. Ett citat från en partikongress kan
            dock inte vara något som man inte behöver bry sig om.
          </note>
          <note type="speaker">
            Anf. 58 Statsrådet GÖRAN PERSSON (s):
          </note>
          <note>
            Herr talman! Fru Fleetwood vet naturligtvis hur det går till
            när en läroplan fastställs. Den fastställs av regeringen efter
            principiella resonemang av riksdagen. Den läroplan vi har i dag
            har vi varit överens om. Den läroplan som vi skall göra kommer
            vi säkert också att bli överens om. Den präglas av allsidighet,
            saklighet och objektivitet.
          </note>
          <note>
            De som skall hantera läroplanen i klassrummen, våra lärare, har
            kompetens och förmåga att göra det. Från den utgångspunkten finns
            ingen anledning att föra en debatt.
          </note>
          <note>
            Jag vill återkomma till vad det egentligen handlar om. Ni från
            den moderata sidan har hamnat i en position där ni har ställt
            ut löften, gett förklaringar och invaggat folk i en del förhoppningar
            som ni nu inte vill och kan infria. Det är det stora sveket. Det
            inser säkert de som har följt denna debatt. Det bästa för Fleetwood
            är då att använda anfall som försvar. Då tar hon till ett uttalande
            från 1987. Jag tycker faktiskt att det är ganska avslöjande.
          </note>
          <note type="speaker">
            Anf. 59 ELISABETH FLEETWOOD (m):
          </note>
          <note>
            Herr talman! Vi är överens om läroplanen och det är viktigt vad
            den innehåller och vad som fastställs.
          </note>
          <note>
            Jag är orolig för, Göran Persson, bl.a. hur socialdemokratiska
            skolpolitiker ute i landet skall uppfatta Ingvar Carlssons ord
            om att skolan skall vara en spjutspets som formar den socialistiska
            människan. Är hans ord utan betydelse för den socialdemokratiska
            skolpolitiken? Jag anser faktiskt att lärarna har bättre omdöme
            i det fallet än vad man måste ha. Är man rättrådig och rättrogen
            som socialdemokratisk skolpolitiker skall man väl tro på vad statsministern
            säger? Det kanske är en retorisk fråga.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1990/91:204 om dataundervisningen i grundskolan
          </note>
          <note type="speaker">
            Anf. 60 Statsrådet GÖRAN PERSSON (s):
          </note>
          <note>
            Herr talman! Margitta Edgren har frågat utbildningsministern
            om dataundervisningen i grundskolan.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Jag vill erinra om att den försöksverksamhet med datorn som pedagogiskt
            hjälpmedel i bl.a.
          </note>
          <note>
            grundskolan, som bedrivs inom ramen för det s.k.
          </note>
          <note>
            DOS-projektet, inleddes höstterminen 1988 och skall avslutas
            vid utgången av innevarande läsår. En utvärdering av försöksverksamheten
            har inletts vid
          </note>
          <note>
            Linköpings universitet, och en fullständig utvärderingsrapport
            kommer att överlämnas till regeringen nästa höst.
          </note>
          <note>
            Jag delar uppfattningen att det finns vissa problem när datorstöd
            används i undervisningen. Men jag är också övertygad om att datorstöd
            i undervisningen bl.a. ger elever ökade möjligheter att tillämpa
            ett undersökande arbetssätt och att kommunikation via dator bryter
            handikappade elevers isolering och ökar deras självförtroende.
            Detta har också framgått av en preliminär rapport om det pågående
            utvärderingsarbetet som nyligen har överlämnats till regeringen.
          </note>
          <note>
            Frågan om fortsatta insatser kring dataundervisningen i skolan
            avser jag i första hand att återkomma till i samband med 1991
            års budgetproposition.
          </note>
          <note type="speaker">
            Anf. 61 MARGITTA EDGREN (fp):
          </note>
          <note>
            Herr talman! Jag tackar statsrådet för svaret. Men det som sägs
            i svaret har jag inte frågat om. Svaret är något av ett god dag
            yxskaft. Jag har inte frågat om datorstöd i undervisningen. Min
            fråga gäller det som står i läroplanen om att högstadieeleverna
            skall ha 80 timmar dataundervisning. Vi får allt fler rapporter
            om att eleverna, trots att denna undervisning infördes 1984, fortfarande
            inte får en sådan undervisning. Dessa 80 timmars undervisning
            på högstadiet är egentligen en lång lidandes historia, alltifrån
            70-talet när vi satsade oerhört många miljoner för att utveckla
            en egen dator för skolan, det s.k. Kompisprojektet. Redan
          </note>
          <note>
            1983 fick vi i gång datautbildning för lärare. 1984
          </note>
          <note>
            satsade staten 60 miljoner för att skolorna skulle utrustas med
            Kompisdatorer och datorsalar. 1985
          </note>
          <note>
            bildades en dataprogramgrupp för att man skulle skjuta på utvecklingen
            av programvaror och för att man skulle kunna samordna skolans
            programvaror med marknadens. 1987 gjorde Ulla Riis, pedagog i
          </note>
          <note>
            Linköping, en utvärdering som visade att eleverna långt ifrån
            fick sina 80 timmar. På vissa håll fick eleverna ingenting, och
            på andra håll fick eleverna maximalt 20 timmar.
          </note>
          <note>
            1988 startade den s.k. DOS-gruppen för att man ytterligare skulle
            skjuta på utvecklingen. Nu, 1990, visar alltså en lokal undersökning
            i Stockholm att varannan elev inte får någon undervisning alls
            i datalära och att bara var femte får regelbunden undervisning.
            Det är detta som är problemet. Jag håller däremot med om det som
            statsrådet säger i svaret, nämligen att datorstöd kan vara en
            underbar möjlighet för att bryta handikappade elevers isolering
            och att det ger möjligheter för eleverna att tillämpa ett undersökande
            arbetssätt.
          </note>
          <note>
            Men det är ju det som är målet, men vägen dit har man på vissa
            håll ännu inte börjat att gå.
          </note>
          <note type="speaker">
            Anf. 62 Statsrådet GÖRAN PERSSON (s):
          </note>
          <note>
            Herr talman! Margitta Edgren säger att man på vissa håll inte
            ens har börjat gå denna väg. Det är klart att man har gjort det
            och att man går åt rätt håll. Det är inget tvivel om den saken.
            Och det är klart att vi inom den svenska skolan har gjort mer
            än man har gjort i något annat land just när det gäller introduktionen
            av datorer och datorstöd och att vi har satsat väldigt mycket
            resurser på det. Det finns anledning att vara glad över det, eftersom
            det har varit en bra satsning. Sedan har det inte alltid funnits
            lärarkapacitet. Och i en del sammanhang har denna undervisning
            inte kunnat ske på ett sådant sätt att den på ett bra sätt har
            integrerats med andra ämnen. Det finns brister, det är vi medvetna
            om, och det säger jag också i svaret.
          </note>
          <note>
            En sådan här stor introduktion tar sin tid, och jag tror att
            det är mycket farligt att generalisera med tanke på enstaka kommuner
            eller enstaka skolor.
          </note>
          <note>
            Om man tittar över tiden är det inget tvivel om att processen
            går åt rätt håll. Innan vi gör så tvärsäkra uttalanden som Margitta
            Edgren gör är det nödvändigt för oss att ha ett fullständigt underlag.
          </note>
          <note>
            Det är därför som vi har bett universitetet i
          </note>
          <note>
            Linköping att göra den här typen av genomgång.
          </note>
          <note>
            När vi har den kommer vi att återkomma. Och vi kommer självfallet
            också att koppla detta till läroplansöversynen och läroplansresonemangen.
          </note>
          <note>
            Vi kommer också att ta upp DOS-gruppen och den avveckling vi
            nu gör av den statliga skoladministrationen och diskutera den
            saken i bl.a. budgetpropositionen. Det är mitt svar. Och jag tror
            att man, om man läser svaret och tittar på det i sitt sammanhang,
            finner att det faktiskt innehåller de saker som Margitta Edgren
            har tagit upp, men utifrån ett något vidare perspektiv som jag
            kanske är tvungen att anlägga.
          </note>
          <note type="speaker">
            Anf. 63 MARGITTA EDGREN (fp):
          </note>
          <note>
            Herr talman! Men, statsrådet, vi är helt överens.
          </note>
          <note>
            Det har räknats upp en hel rad åtgärder som innebär att det har
            satsats oerhört mycket personlig kapacitet, människor och oerhört
            mycket pengar.
          </note>
          <note>
            Men vi har fått ut så litet av det. Vad jag i all ödmjukhet vill
            komma fram till är statsrådets uppfattning om huruvida han har
            gjort någon bedömning av vad vi har lärt oss av detta. Hur kan
            vi använda de kunskaper som vi nu har, så att vi inte gör samma
            fel igen? Finns det något annat sätt att i läroplanen få in detta
            utan att man skriver att det skall vara 80 timmars undervisning
            när eleverna inte får det? Jag tycker att det är destruktivt att
            det står något i läroplanen som inte kan omsättas i verkligheten.
          </note>
          <note>
            Statsrådet talar om enstaka undersökningar. Ulla
          </note>
          <note>
            Riis visade 1987 hur det låg till, och nu har man lokalt i Stockholm
            följt upp detta. Det visade sig då att varannan elev i högstadiet
            i Stockholm inte får någon undervisning alls. Och i Stockholm
            finns det ändå både utbildade lärare och datorsalar.
          </note>
          <note type="speaker">
            Anf. 64 Statsrådet GÖRAN PERSSON (s):
          </note>
          <note>
            Herr talman! Jag tror att vi skall ta fasta på vad
          </note>
          <note>
            Margitta Edgren säger, nämligen: Vad kan vi lära oss av den här
            typen av introduktion av ett nytt inslag i skolans verksamhet?
            En sak som man naturligtvis kan lära sig är att även om riksdagen
            och regeringen beslutar om att det skall vara x tiotal timmar
            undervisning i varje skola vid ett visst årtal, så är det faktiskt
            andra faktorer som utöver beslutet i viss mån kommer att vara
            avgörande för om man lever upp till detta eller inte. I detta
            sammanhang skall man naturligtvis vara ödmjuk och öppen och förstå
            dessa samband. Då handlar det inte bara om att skaffa utrustning,
            utan det handlar framför allt om lärarkapacitet och pedagogisk
            ledning på skolorna, så att den här typen av insatser sätts in
            i sitt rätta sammanhang.
          </note>
          <note>
            Däremot är jag inte överens med Margitta Edgren när hon säger
            att vi har fått ut litet av detta. När vi har utvärderat detta
            färdigt tror jag att vi kommer att se att vi har fått ut väldigt
            mycket av det och att det kommer att visa sig ha varit en mycket
            klok satsning att på ett tidigt stadium föra in datorn i skolan
            som ett hjälpmedel att användas inom skilda ämnen i undervisningen.
            Det är mot den bakgrunden som jag vill vara litet försiktig innan
            jag gör alltför tvärsäkra uttalanden. Därför återkommer jag i
            budgetpropositionen.
          </note>
          <note type="speaker">
            Anf. 65 MARGITTA EDGREN (fp):
          </note>
          <note>
            Herr talman! Jag avvaktar budgetpropositionen.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1990/91:206 om livsmedelshjälp till Sovjetunionen
          </note>
          <note>
            Anf. 66 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Ingrid Hasselström Nyvall har frågat mig om Sverige
            är berett att snabbt sätta in livsmedelshjälp till Sovjetunionen
            om en hungerkatastrof uppstår.
          </note>
          <note>
            Den ekonomiska krisen i Sovjetunionen har fördjupats. Produktionen
            och särskilt distributionen av livsmedel möter allvarliga problem.
            Det tidigare plansystemet har inte ersatts av ett nytt fungerande
            marknadssystem. Under tiden uppstår svåra problem, t.ex. hamstring.
          </note>
          <note>
            Risken finns att en svår livsmedelsbrist kan uppstå under vintern.
          </note>
          <note>
            Självklart följer vi den dramatiska utvecklingen i
          </note>
          <note>
            Sovjetunionen noga. Situationen är allvarlig, inte bara på livsmedelsområdet
            utan för hela den sovjetiska ekonomin. Landet har i dag stora
            problem som allvarligt påverkar dess ekonomiska relationer med
            omvärlden. Till detta kommer politiska problem och i synnerhet
            svårigheter med unionens sammanhållning.
          </note>
          <note>
            Utvecklingen i Sovjetunionen inger oro. Hur
          </note>
          <note>
            Sovjetunionen lyckas lösa sina problem är naturligtvis av stor
            betydelse för omvärlden och påverkar vår egen ekonomi och säkerhet.
            I många internationella fora studeras nu situationen, och överväganden
            pågår om vad som bör göras. Sverige deltar aktivt i detta arbete.
          </note>
          <note>
            Det bistånd som vi har satt av för samarbete med
          </note>
          <note>
            Sovjetunionen, särskilt de baltiska republikerna och Leningradområdet,
            skall användas för långsiktiga kunskapsutvecklande insatser på
            viktiga områden. Stöd till de ekonomiska reformerna utgör en central
            del av detta.
          </note>
          <note>
            Anf. 67 INGRID HASSELSTRÖM NYVALL
          </note>
          <note>
            (fp):
          </note>
          <note>
            Herr talman! Tack för svaret, statsrådet Hjelm-
          </note>
          <note>
            Wallén. Jag hade nog hoppats på att få ett något mera konkret
            och mer aktuellt inriktat svar. Min fråga väcktes spontant i fredags
            morse efter ett radioinslag om den svenska planeringen inför en
            tänkbar utvandringsvåg från Sovjetunionen -- en utvandring främst
            föranledd av den svåra livsmedelssituationen i Sovjetunionen.
            TV och andra massmedia vittnar praktiskt taget dagligen om långa
            köer framför tomma hyllor.
          </note>
          <note>
            Denna vecka skulle enligt radioinslaget bl.a.
          </note>
          <note>
            invandrarverket, försvaret och andra myndigheter som kan beröras
            diskutera kommande åtgärder.
          </note>
          <note>
            Dessa åtgärder skulle naturligtvis sättas in främst vid gränserna.
            En sådan beredskap är säkert nödvändig, men den väckte ändå frågan:
            Hur kan man nå in i Sovjetunionen med akut hjälp? Vad planerar
            Sverige på detta område? Jag vore tacksam om jag fick statsrådets
            syn på detta.
          </note>
          <note>
            Jag vet att andra länder förbereder hjälp i stor skala. Här tror
            jag att Sverige, eventuellt i samarbete med Finland, skulle kunna
            gå in mer direkt genom t.ex. Röda korset och andra frivilliga
            organisationer. Hur kan man undvika -- för det tror jag att man
            måste -- de stora sovjetiska byråkratiska systemen, där alltmer
            tycks försvinna på vägen?
          </note>
          <note>
            Statsrådet antydde någonting i denna riktning. Hur skall man
            få livsmedlen att nå fram? Har de svenska biståndsorganen funderat
            kring detta?
          </note>
          <note>
            Jag vet att lilla Sverige inte kan klara att föda miljoner människor
            i Sovjet, men det är plågsamt att här ha stora överskott av bl.a.,
            spannmål, smör och socker medan folk lider akut nöd bara ett femtiotal
            mil bort.
          </note>
          <note>
            Anf. 68 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Jag har förståelse för att denna fråga spontant
            uppstått. Samtidigt hoppas jag att riksdagens ledamöter förstår
            att denna fråga långt ifrån är så enkel att man bara rakt kan
            säga ja eller nej. Situationen i Sovjetunionen är svåröverblickbar.
            Landet har faktiskt haft en rekordskörd i år, men samtidigt råder
            det brist på livsmedel. Problemen finns alltså i distributionssystemet
            och förstärks av hamstring och liknande faktorer. Vad det handlar
            om är att planekonomin håller på att förändras till något nytt,
            med ett fungerande prissystem.
          </note>
          <note>
            Man skall också komma ihåg att omställningen skapar en politisk
            debatt i Sovjet, där bristen på livsmedel utgör ett slagträ i
            debatten. Det är därför viktigt att göra en ordenlig analys innan
            man tar till livsmedelsbistånd. Risken är, precis som Ingrid
          </note>
          <note>
            Hasselström Nyvall sade, att man annars gör fel.
          </note>
          <note>
            Frågan diskuteras nu i internationella fora. Vid
          </note>
          <note>
            ESK-mötet som pågår i Paris har denna fråga diskuterats. Vi stöder
            de internationella strävandena att söka ge bistånd till Sovjetunionen.
          </note>
          <note>
            Vi kommer att följa situationen väldigt nära, för den är nära
            oss. Skulle en verklig hungerkatastrof utbryta i vårt grannland,
            kommer självfallet den svenska regeringen inte att vara overksam.
          </note>
          <note>
            Anf. 69 INGRID HASSELSTRÖM NYVALL
          </note>
          <note>
            (fp):
          </note>
          <note>
            Herr talman! Jag är tacksam för dessa ytterligare synpunkter.
            Självfallet vet också jag att det inte går att svara ja eller
            nej. Men jag hade önskat något mera av antydan om att den svenska
            regeringen också har en ''akut'' blick på saken. Statsrådet säger
            i sitt svar att det bistånd som vi har satt av för samarbete med
            Sovjetunionen, särskilt de baltiska republikerna och Leningradområdet,
            skall användas för långsiktiga kunskapsutvecklande insatser på
            viktiga områden. Då kommer man litet grand att tänka på det gamla
            talesättet: Medan gräset gror -- -- --. Här kan det faktiskt gå
            över i tragedier, om man låter det långsiktiga målet vara det
            enda.
          </note>
          <note>
            Jag skulle också vara intresserad av att höra om man avser att
            sätta av något mera av katastrofanslaget till dessa insatser.
            Vad tänker man sig för storlek ekonomiskt på bidragen -- inte
            exakt, men ungefär totalt?
          </note>
          <note>
            Anf. 70 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Jag har nyss sagt att det inte går att svara på
            den här typen av frågor. Hur
          </note>
          <note>
            Östeuropabiståndet skall användas har riksdagen slagit fast i
            sitt beslut förra våren.
          </note>
          <note>
            Anf. 71 INGRID HASSELSTRÖM NYVALL
          </note>
          <note>
            (fp):
          </note>
          <note>
            Herr talman! Man har genom katastrofanslaget möjlighet att gå
            in med extraordinära åtgärder när så behövs. Det är klart att
            vi inte skall fastställa det ännu, men när man hör att så många
            instanser inom det svenska samhällsmaskineriet --
          </note>
          <note>
            invandrarverket, försvaret osv. -- nu verkligen gör en genomgående
            planering för en sådan situation, kommer man att fråga sig: Vad
            görs på biståndssidan?
          </note>
          <note>
            Anf. 72 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Jag kan försäkra Ingrid Hasselström
          </note>
          <note>
            Nyvall att den svenska regeringen också följer frågan om livsmedelsbrist
            i Sovjetunionen mycket nära. Vi kommer att vidta alla de åtgärder
            som behövs för att få information.
          </note>
          <note>
            Anf. 73 INGRID HASSELSTRÖM NYVALL
          </note>
          <note>
            (fp):
          </note>
          <note>
            Herr talman! Jag tackar för det. Jag vet att debatten kommer
            att fortsätta på torsdagen, då min partikollega Håkan Holmberg
            kommer att ha en debatt med invandrarminister Maj-Lis Lööw i detta
            ärende. Då kan vi få ytterligare synpunkter från regeringen.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1990/91:160 om JAS-
          </note>
          <note>
            projektet
          </note>
          <note>
            Anf. 74 Försvarsminister ROINE CARLSSON
          </note>
          <note>
            (s):
          </note>
          <note>
            Herr talman! Gudrun Schyman har med anledning av en tidningsartikel
            frågat mig om jag är beredd att medverka till att vi får en parlamentarisk
            debatt om
          </note>
          <note>
            JAS-projektet innan beslut fattas om delserie 2 av flygplanen.
          </note>
          <note>
            Låt mig först erinra om att regeringen i ett beslut den 13 december
            1989 har redovisat att JAS-
          </note>
          <note>
            projektets fortsatta inriktning skulle kunna läggas fast i det
            kommande försvarsbeslutet och i samband därmed diskuteras i riksdagen.
          </note>
          <note>
            Det som nu har inträffat i JAS-projektet förändrar förutsättningarna
            för regeringens beslut från december 1989. Försvarets materielverk
            har lämnat en utvärdering till regeringen av den senaste offerten
            från Industrigruppen JAS på delserie 2 av flygplanen. Materielverkets
            bedömning är att en beställning av delserie 2 inte kan ske nu
            beroende på det hittills begränsade tekniska underlaget från genomförda
            flygutprovningar och de delvis osäkra åtagandena i den inlämnade
            offerten.
          </note>
          <note>
            Regeringen delar materielverkets uppfattning att man inte nu
            kan beställa ytterligare flygplan med det aktuella flygutprovningsläget
            och inlämnad offert som grund.
          </note>
          <note>
            Regeringen kommer inom kort att ge försvarets materielverk i
            uppdrag att ta upp överläggningar med Industrigruppen JAS för
            att klarlägga hur ett säkrare underlag för beslut om JAS-projektets
            fortsatta inriktning kan erhållas.
          </note>
          <note>
            Det inträffade har inte på något sätt förändrat regeringens grundinställning,
            att JAS-projektet även fortsättningsvis skall debatteras i riksdagen
            före viktiga beslut.
          </note>
          <note>
            Gudrun Schyman kan följaktligen vara övertygad om att regeringen
            kommer att medverka till att
          </note>
          <note>
            JAS-projektet kan diskuteras i riksdagen, innan ytterligare avgörande
            beslut om projektets inriktning fattas.
          </note>
          <note type="speaker">
            Anf. 75 GUDRUN SCHYMAN (v):
          </note>
          <note>
            Herr talman! Jag skall be att få tacka försvarsministern för
            svaret. Jag är väldigt glad över att vi kommer att få möjlighet
            att diskutera
          </note>
          <note>
            JAS-projektet i riksdagen, innan det fattas några nya beslut.
            Då utgår jag från att det innebär att det inte kommer att fattas
            några beslut i form av ickebeslut heller. Nu rullar inte projektet
            på utifrån någon tidigare bestämd tidsplan, utan nu måste man
            verkligen stanna upp och fråga sig om det hela är möjligt.
          </note>
          <note>
            Jag vet sedan tidigare debatter att försvarsministern och jag
            inte delar uppfattningen om JAS-projektets vara eller icke vara.
            Jag menar att det både ekonomiskt, tekniskt och framför allt säkerhetspolitiskt
            i dag är ett dödfött projekt. Det finns någon som har kallat det
            för en väldigt dyr jordfräs. Det kanske är litet drastiskt uttryckt,
            men det är ändå litet grand att slå huvudet på spiken, tycker
            jag.
          </note>
          <note>
            När man nu inte skall diskutera den här frågan i samband med
            det försvarsbeslut som ändå kommer att fattas i vår -- även om
            det blir av ringare omfattning än vad vi trodde -- när skall vi
            då diskutera den? Kommer vi att göra det i vår innan riksdagen
            slutar, eller kommer vi att skjuta på det?
          </note>
          <note>
            Kommer den att kunna bli föremål för en bred debatt t.ex. i valrörelsen,
            vilket jag tycker skulle vara ett bra sätt att få till stånd en
            bred och demokratisk debatt -- det är ju ändå med mycket knappa
            majoriteter som man här i riksdagen fattat beslut om JAS, och
            det skedde för ganska länge sedan; mycket har hänt i världen sedan
            dess, och mycket har hänt också i de olika politiska partierna,
            inte minst det socialdemokratiska. Jag tror därför att det vore
            bra att många människor, som inte redan tidigare av prestigeskäl
            är uppbundna i den här frågan, finge möjlighet att göra sina stämmor
            hörda. Jag skulle därför vilja fråga: Hur ser tidsramarna ut för
            den fortsatta diskussionen, och i vilken utsträckning är man beredd
            att föra den i breda fora?
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1990/91:198 om försvarssamarbete mellan Finland
            och
          </note>
          <note>
            Sovjetunionen
          </note>
          <note>
            Anf. 76 Försvarsminister ROINE CARLSSON
          </note>
          <note>
            (s):
          </note>
          <note>
            Herr talman! Paul Ciszuk har, med anledning av att norska militära
            flygplan från 331:a skvadronen i
          </note>
          <note>
            Bodö landat på Kallax flygfält den 10 oktober, frågat mig om
            likartat samarbete förekommer med
          </note>
          <note>
            Finland och Sovjet.
          </note>
          <note>
            Paul Ciszuk gör antagandet att Kallax i krigstid skall kunna
            användas som reservbas för Bodö. En sådan planläggning, helt oförenlig
            med den fastlagda svenska säkerhetspolitiken, föreligger inte.
          </note>
          <note>
            Den aktuella flygningen ägde rum inom ramen för det s.k. SVENOR-(SVErige,
            NORge)avtalet. Ett likalydande bilateralt avtal har även tecknats
            med
          </note>
          <note>
            Danmark. Avtalet, som äger tillämpning endast i fredstid, har
            rent flygsäkerhetsmässiga grunder.
          </note>
          <note>
            Det möjliggör för piloter från endera landets flygvapen att genomföra
            träning i nödlandning på en flygplats i det andra landet. Sådan
            nödlandningsträning genomförs efter strikta procedurer och under
            resp. luftfartsmyndighets kontroll. Avsikten är att ett flygplan
            som råkar i nöd vid flygning i gränstrakterna skall kunna gå till
            närmaste flygbas och landa, även om denna är belägen på den andra
            partens territorium.
          </note>
          <note>
            Vederbörlig framställan på diplomatisk väg skall göras för varje
            särskild övning. Regeringen prövar för varje tillfälle inlämnad
            framställning för sådan verksamhet. Så har skett även för den
            aktuella flygningen.
          </note>
          <note>
            Det finns inget motsvarande avtal med Finland eller Sovjetunionen.
          </note>
          <note type="speaker">
            Anf. 77 PAUL CISZUK (mp):
          </note>
          <note>
            Herr talman! Jag får tacka så mycket för svaret.
          </note>
          <note>
            Det var intressant från flera synpunkter.
          </note>
          <note>
            Försvarsministern säger att jag gör antagandet att
          </note>
          <note>
            Kallax skall användas som reservbas för Bodö. Jag har fått den
            uppfattningen, och den har jag fått av ett tidningsreportage i
            Norrländska
          </note>
          <note>
            Socialdemokraten av den 11 oktober. Man har där intervjuat major
            Anders Jonsson på F 21. Han säger:
          </note>
          <note>
            ''--Piloter från norska flygflottiljens 331:a skvadron i Bodö
            har gjort övningsflygningar med jaktflygplanet F 16 här på F 21:s
            bas på måndagen och tisdagen.
          </note>
          <note>
            -- -- --
          </note>
          <note>
            -- Det handlar om ett flygsäkerhetssamarbete som
          </note>
          <note>
            Sverige, Norge och Danmark har. I händelse att ett lands bas
            slås ut ska piloterna inte behöva sumpa flygplanen utan istället
            kunna använda ett annat lands bas.''
          </note>
          <note>
            Det är någonting annat än att den här möjligheten skall användas
            bara om flygplanen råkar i nöd. Jag kan förstå att det då är vettigt
            med ett sådant här samarbete och att det kan vara förenligt med
            en neutralitetspolitik. Men är det på det sätt som den intervjuade
            majoren från F 21 har uppfattat, det är det anmärkningsvärt. Det
            visar då att vår neutralitetspolitik kanske har varit mer politisk
            liturgi än praktisk politik.
          </note>
          <note>
            Om det nu är som försvarsministern säger kan man också fråga
            sig hur vi skall göra framöver.
          </note>
          <note>
            Neutralitetspolitiken är väl inte så aktuell längre.
          </note>
          <note>
            Det kanske rent av vore skäl att försöka få till stånd ett sådant
            här avtal också med Finland och Sovjet för att överbrygga spänningarna
            på Nordkalotten?
          </note>
          <note>
            Anf. 78 Försvarsminister ROINE CARLSSON
          </note>
          <note>
            (s):
          </note>
          <note>
            Herr talman! Det var utmärkt att Paul Ciszuk ställde den här
            frågan med utgångspunkt i den artikel han citerade ur. Jag hoppas,
            Paul Ciszuk, att det svar som har redovisats från regeringen är
            det som Paul Ciszuk har tilltro till och icke den redovisning
            som görs i tidningsartikeln.
          </note>
          <note type="speaker">
            Anf. 79 PAUL CISZUK (mp):
          </note>
          <note>
            Herr talman! Naturligtvis har jag i första hand tilltro till
            det jag får höra här från försvarsministern. Men jag ser då också
            att det här föreligger ett stort informationsproblem. Jag får
            väl höra efter med officerarna på flygflottiljen om de verkligen
            har uppfattat det rätt.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1990/91:183 om härbärgen för socialt utslagna
          </note>
          <note type="speaker">
            Anf. 80 Statsrådet BENGT LINDQVIST (s):
          </note>
          <note>
            Herr talman! Gunnar Björk har frågat socialministern vad hon
            avser att föreslå riksdagen för åtgärder för att tillgodose behovet
            av härbärgen för socialt utslagna. Arbetet inom regeringen är
            så fördelat att det är jag som skall svara på frågan.
          </note>
          <note>
            Gruppen bostadslösa består till stor del av personer med omfattande
            missbruk eller psykiska och sociala problem. Härbärgen är en nödlösning
            i akuta situationer. Härutöver behövs -- i större utsträcking
            än som finns nu -- särskilda, skyddade boendeformer för längre
            tids boende. Det är kommunerna som har ansvaret för att den här
            typen av boende anordnas i den omfattning som behövs.
          </note>
          <note>
            De bostadslösas situation är i dag allvarlig, men enligt vad
            jag erfarit vid kontakt med företrädare för några av de större
            kommunerna finns tillgång till platser vid härbärgen eller andra
            former av joureller korttidsboende för dem som begär sådan hjälp.
            Det är alltså inte i första hand fler härbärgen som behövs.
          </note>
          <note>
            Det är viktig att kommunerna kontinuerligt ägnar stor uppmärksamhet
            åt dessa gruppers behov av såväl vårdinsatser som särskilda boendeformer.
          </note>
          <note type="speaker">
            Anf. 81 GUNNAR BJÖRK (c):
          </note>
          <note>
            Herr talman! Jag vill tacka för svaret. Jag tycker kanske att
            statsrådet något tonar ned de bekymmer som det här utgör. Det
            är ändå så att förmögenhetsskillnaderna ökat ganska kraftigt i
          </note>
          <note>
            Sverige de senaste tio åren. Antalet hem- och bostadslösa har
            ökat ganska kraftigt. Enligt de forskningsrapporter som finns
            har det tidvis rört sig om upp emot 4 000--5 000 personer i Stockholm,
            om någonstans mellan 200 och 1 000 personer i
          </note>
          <note>
            Göteborg och om ca 200 personer i Malmö. Det är klart att antalet
            varierar ganska mycket, och exakta siffror är svåra att få.
          </note>
          <note>
            Jag tror att det finns en stor risk att bidragsberoendet också
            ökar den närmaste tiden, framför allt till följd av skattereformen,
            i och med att kostnaderna för boendet stiger ganska kraftigt.
          </note>
          <note>
            Vi ser också framför oss en kraftigt ökad arbetslöshet, som i
            värsta fall kan leda till ytterligare utslagning och risk för
            fler bostadslösa.
          </note>
          <note>
            Jag tycker att det är en skamfläck för Sverige att vi har haft
            så många uteliggare. Skall vi i fortsättningen hävda att Sverige
            är ett land där man har bättre grundtrygghet än i andra länder
            får den utslagningen inte fortsätta.
          </note>
          <note>
            Det kan också vara så att våra goda system även lett till ett
            bidragsberoende som i vissa fall försvårat rehabilitering. Statsrådet
            pekar i sitt svar också på att utsläppning av psykiskt sjuka har
            lett till att en del blir uteboende.
          </note>
          <note>
            Jag tycker att det är trist att vi fått en så stor ökning av
            antalet uteliggare. Vi kan inte acceptera att så många socialt
            utslagna får söka sig nattkvarter i trappuppgångar och kulvertar.
            Det är inte heller första gången som den här frågan väckts här
            i riksdagen. Jag tycker inte att man riktigt på allvar tagit itu
            med det här problemet. Jag tycker inte heller att statsrådets
            svar visar någon större handlingskraft, eftersom han snarast negligerar
            själva frågan.
          </note>
          <note type="speaker">
            Anf. 82 Statsrådet BENGT LINDQVIST (s):
          </note>
          <note>
            Herr talman! Vi är naturligtvis överens om att det är djupt otillfredsställande
            att det i ett välfärdssamhälle som det svenska finns ett stort
            antal människor som är bostadslösa, hemlösa eller uteliggare.
            Jag använder dessa tre beteckningar och tror att det bakom dem
            står delvis olika grupper av olika storlek. Men alla tre grupperna
            är ett uttryck för att vi har brister och svårigheter i vårt samhälle.
          </note>
          <note>
            När det gäller de egentliga uteliggarna, som saknar fotfäste
            i samhället och som är mycket svårfångade, tror jag att bakgrunden
            till deras problem är mer sammansatt än vad vi i förstone vill
            tro. Det handlar både om ett hårdnande klimat i samhället, en
            ny tidsanda, och om direkta problem, t.ex. att de tillfälliga
            arbetsmöjligheter som dessa grupper tidigare hade har försvunnit
            på grund av förändringarna på arbetsmarknaden. Dessa personer
            tog ofta tillfälliga skuff i hamnen eller inom byggbranschen.
            Sådana jobb finns i dag inte alls i samma utsträckning som tidigare.
            Det har fört med sig att uteliggarna i dag i mycket större utsträckning
            än tidigare är förtidspensionerade.
          </note>
          <note>
            Vidare kan vi se att det förekommer en intolerans på bostadsmarknaden
            som gör att det blir fler vräkningar av personer som är störande
            eller beter sig annorlunda. Tyvärr följs sådana åtgärder inte
            alltid upp med insatser för att ta hand om, skydda och stödja
            dessa grupper, så att utslagningsprocessen inte fortsätter.
          </note>
          <note>
            Vi har också brister i den uppsökande verksamheten, t.ex. vid
            utslussningen från psykvården och även från kriminalvården. Ett
            akut problem inom missbrukarvården är att antalet vårdplatser
            för de tunga missbrukarna är för litet.
          </note>
          <note type="speaker">
            Anf. 83 GUNNAR BJÖRK (c):
          </note>
          <note>
            Herr talman! Jag tror att den bild som statsrådet här ger är
            korrekt. Detta är ett mycket sammansatt problem. Det är t.ex.
            viktigt att uppföljningen inom psykvården sköts bättre än vad
            som i dag kanske är fallet.
          </note>
          <note>
            Vi tycks vara ganska överens om problemet. Jag vill bara konstatera
            att problemet kan vara en effekt av den ekonomiska politik och
            den socialpolitik som socialdemokraterna under lång tid fört och
            även av avsaknaden av en effektiv fördelningspolitik. Detta kan
            vara ett skäl till den ökade utslagningen.
          </note>
          <note type="speaker">
            Anf. 84 Statsrådet BENGT LINDQVIST (s):
          </note>
          <note>
            Herr talman! Jag har svårt att sätta den kommande skattereformen
            i samband med fenomenet ett ökat antal uteliggare i det svenska
            samhället. Däremot är det också enligt min uppfattning så, att
            fördelningspolitiken under 80-talet har lett till ökade klyftor
            i samhället, något som vi naturligtvis måste göra någonting åt.
            Däremot tror jag att det direkta sambandet mellan det problemet
            och det ökade antalet uteliggare är ganska svagt. Bakom varje
            uteliggare har det varit en lång process av misslyckanden och
            svårigheter, som lett fram till den här situationen. Vi borde
            också vid olika tillfällen i den processen ha kunnat ge ett bättre
            stöd än vi lyckats med.
          </note>
          <note>
            Det är alltså plats för en uppryckning, men i första hand är
            det socialtjänsten inom kommunerna som måste stå för den uppryckningen.
          </note>
          <note type="speaker">
            Anf. 85 GUNNAR BJÖRK (c):
          </note>
          <note>
            Herr talman! Min koppling till skattereformen är att boendekostnaden
            som en effekt av denna kommer att öka ganska kraftigt. Skattereformen
            ger som bekant inga som helst fördelar till dem som har de låga
            inkomsterna. Samtidigt kommer kommunerna att få det ekonomiskt
            ganska svårt.
          </note>
          <note>
            Kostnaderna för socialtjänsten ökar. Jag läste på vägen hit Expressen,
            som hade en artikel om den goda ekonomin för socialtjänsten i
            Stockholm.
          </note>
          <note>
            Man hyr t.ex. sviter för de hemlösa. Använder man medlen på det
            sättet, ramlar kommunernas pengar för sociala ändamål i väg ganska
            fort. Jag ser alltså risken för en svår situation för uteliggarna
            också framöver.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1990/91:190 om kvinnojourerna
          </note>
          <note type="speaker">
            Anf. 86 Statsrådet BENGT LINDQVIST (s):
          </note>
          <note>
            Herr talman! Elisabeth Fleetwood har frågat vilka åtgärder justitieministern
            avser vidta från statens sida för att förmå våra kommuner att
            säkerställa kvinnojourernas verksamhet. Frågan har överlämnats
            till mig för besvarande.
          </note>
          <note>
            I likhet med vad riksdagen tidigare har uttalat anser jag att
            kvinnojourerna utgör ett värdefullt komplement till kommunernas
            och landstingens verksamhet. Staten kan inte ålägga kommunerna
            att ge ekonomiskt stöd till kvinnojourerna. Staten lämnar emellertid
            stöd till kvinnojourernas verksamhet, dels genom projektmedel
            som utbetalas av socialstyrelsen, dels genom organisations- och
            projektmedel som civildepartementet disponerar.
          </note>
          <note>
            Regeringen har på olika sätt verkat för att öka medvetenheten
            och kunskapen kring frågor som rör kvinnomisshandel. Det har bl.a.
            skett genom statsbidrag till fortbildningsinsatser och genom att
            det anslag för utvecklings- och försöksverksamhet som socialstyrelsen
            disponerar har kunnat användas för att stödja kvinnojourerna.
          </note>
          <note>
            Socialstyrelsen har i sin anslagsframställning för nästa budgetår
            föreslagit att ett särskilt organisationsbidrag skall utgå till
            riksorganisationer som arbetar med kvinnor som utsatts för våld.
            Den frågan bereds för närvarande i budgetarbetet.
          </note>
          <note type="speaker">
            Anf. 87 ELISABETH FLEETWOOD (m):
          </note>
          <note>
            Herr talman! Jag börjar med att tacka Bengt
          </note>
          <note>
            Lindqvist för svaret.
          </note>
          <note>
            Naturligtvis är jag medveten om att regeringen inte direkt kan
            bidra med pengar till kvinnojourerna.
          </note>
          <note>
            Det finns emellertid mycket annat som regeringen kan bidra med
            genom att visa sitt intresse för dessa frågor. Jag vill inte frånkänna
            regeringen ett sådant intresse. Vad jag skulle vilja är emellertid
            att man intensifierar denna verksamhet.
          </note>
          <note>
            Jag läste en artikel i Kommunaktuellt -- det var nr
          </note>
          <note>
            37 av den 15 november, om nu Bengt Lindqvist skulle vilja läsa
            den artikeln. Av artikeln framgår hur olyckligt det är ställt
            i våra kommuner. 170
          </note>
          <note>
            kommuner i Sverige har i dag inte någon kvinnojour, trots att
            situationen för kvinnorna i det här avseendet tycks vara ungefär
            densamma över hela landet.
          </note>
          <note>
            Det visar sig också att kommunalpolitiker, manliga sådana, är
            mycket ointresserade och ibland säger när man tar upp den här
            frågan: Det där är väl ingenting, det vet jag ingenting om och
            det får kvinnorna sköta själva. När man hör sådant blir man ju
            näst intill chockerad.
          </note>
          <note>
            Det finns också landsting som stöder mansjourer med mycket pengar,
            medan kvinnojourerna inte får ett öre.
          </note>
          <note>
            Det här är naturligtvis inte bra. Vad jag hoppas är att Bengt
            Lindqvist t.ex. bemöter den här artikeln i
          </note>
          <note>
            Kommunaktuellt och talar om hur viktig denna fråga är och att
            han försöker förmå kommunalpolitiker, som inte begripit hur värdefulla
            kvinnojourerna är, att bevilja bidrag till verksamheten.
          </note>
          <note>
            Kanske den här debatten oss emellan kan leda till än bättre tingen
            ordning. Det är naturligtvis riktigt som Bengt Lindqvist säger
            att regeringen inte kan ålägga kommunerna att göra någonting.
            Han säger också att kvinnojourerna är ett värdefullt komplement
            till kommunernas och landstingens verksamhet. Jag skulle vilja
            säga att det inte bara är ett värdefullt utan ett nödvändigt komplement
            i dagens läge.
          </note>
          <note>
            Jag skulle vilja ställa följande kompletterande fråga: Vad tror
            Bengt Lindqvist kan göras för att förmå sovande kommunalgubbar
            av båda könen att vakna?
          </note>
          <note type="speaker">
            Anf. 88 Statsrådet BENGT LINDQVIST (s):
          </note>
          <note>
            Herr talman! Jag hoppas att det här meningsutbytet kan hjälpa
            till att väcka de eventuellt sovande.
          </note>
          <note>
            Vi har samma uppfattning om värdet av kvinnojourernas verksamhet.
            Denna har visat sig vara ett viktigt komplement, säg gärna nödvändigt
            komplement, för att tidigt ge kvinnor som råkar illa ut det stöd
            som de inte minst akut behöver.
          </note>
          <note>
            Vi gör nu två saker på detta området inom regeringskansliet.
            Den ena är att vi har en interdepartemental arbetsgrupp, som tillkommit
            på en riksdagsbeställning, för att analysera förekomsten av våld
            mot kvinnor. Det arbetet är i gång. Det andra är att socialstyrelsen
            har kartlagt kvinnojourernas verksamhet och just pekat på hur
            ojämn verksamheten är och hur ojämnt kommunerna backar upp den.
            Detta material finns att tillgå, och det kommer kommunerna säkerligen
            att studera.
          </note>
          <note>
            För övrigt bearbetar vi, som jag sade, frågan om organisationsbidrag,
            dvs. ett ekonomiskt stöd från statens sida till riksorganisationer
            som arbetar med dessa frågor.
          </note>
          <note type="speaker">
            Anf. 89 ELISABETH FLEETWOOD (m):
          </note>
          <note>
            Herr talman! Bengt Lindqvist säger ''eventuellt sovande''. Jag
            önskar att jag kunde instämma i detta ''eventuellt''. Det finns
            tyvärr de som fortfarande sover, och de måste väckas.
          </note>
          <note>
            Vi debatterar här ett av de mest tragiska mänskliga relationsproblem
            som man kan tänka sig. Det gäller inte bara kvinnorna utan även
            deras barn. Ytterst gäller det även männen. I varje misshandelssituation
            är det många människor som drabbas. Den människosyn som ligger
            bakom detta våld drabbar i sin yttersta förlängning hela samhället.
            Därför är det desto viktigare att vi här reagerar och försöker
            hjälpa kvinnojourerna att ta sitt ansvar.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1990/91:167 om Samhall
          </note>
          <note>
            Anf. 90 Arbetsmarknadsminister MONA
          </note>
          <note type="speaker">
            SAHLIN (s):
          </note>
          <note>
            Herr talman! Marianne Jönsson har frågat mig hur jag ser på kritiken
            mot Samhall, som förts fram bl.a. i en debattbok och vilka åtgärder
            regeringen ämnar vidta för att utveckla och förnya verksamheten.
          </note>
          <note>
            Enligt Marianne Jönsson är det förhållandet att bara 4--5 % av
            Samhalls anställda går över till den reguljära arbetsmarknaden
            ett tecken på att
          </note>
          <note>
            Samhall inte kan motverka förtidspensionering och utslagning
            på ett effektivt sätt.
          </note>
          <note>
            Jämfört med 1980-talets början, då bara ca 1 % gick över till
            den reguljära arbetsmarknaden är det en framgång att ha nått 5
            % övergångar. Det innebär att ca 1 500 personer går till annat
            arbete under ett år. Men jag hoppas naturligtvis att Samhall och
            arbetsförmedlingen skall kunna bibehålla en hög nivå på övergångarna
            och helst öka dem.
          </note>
          <note>
            Samtidigt måste man ha i minnet att Samhall skall ge arbete åt
            människor, som ofta har svåra funktionsnedsättningar. Innan de
            anställs hos
          </note>
          <note>
            Samhall har de oftast varit sökande hos arbetsförmedlingen under
            lång tid och förgäves sökt mängder av arbeten. Om de inte fått
            arbete hos Samhall skulle alternativet vara förtidspensionering
            och utestängning från arbetslivet. Om Samhall anställer personer
            med svåra handikapp innebär det samtidigt att möjligheterna att
            öka övergångarna försvåras.
          </note>
          <note>
            Eva Rådahls bok har föranlett de fackliga organisationerna hos
            Samhall att protestera i mycket hårda ordalag mot vad hon för
            fram. LOs och PTKs företrädare säger också att Samhall under sina
            tio år har utvecklats till en bra arbetsplats, som givetvis kan
            göras bättre.
          </note>
          <note>
            Jag har samma uppfattning. Regeringen kommer denna vecka att
            besluta om direktiv för en översyn av Samhall. Arbetet med direktiven
            började långt innan Rådahls bok blev aktuell. Efter tio år kan
            det vara tid att se över verksamheten. Det innebär inget misstroende
            mot Samhall utan bara att regeringen vill se om en bra verksamhet
            kan utvecklas ytterligare och bli ännu bättre.
          </note>
          <note type="speaker">
            Anf. 91 MARIANNE JÖNSSON (c):
          </note>
          <note>
            Herr talman! Tack för svaret! Jag måste säga att jag är ganska
            nöjd med svaret. Ministern meddelar att det denna vecka skall
            tillsättas en översyn när det gäller Samhalls verksamhet. Det
            var just det jag efterlyste i min fråga om verksamheten vid
          </note>
          <note>
            Samhall.
          </note>
          <note>
            Jag kan från början säga att jag inte instämmer i
          </note>
          <note>
            Eva Rådahls kritik i boken Löftesmaskinen.
          </note>
          <note>
            Jag sitter med i 1999 års handikapputredning och har sysslat
            mycket med dessa frågor. Vi vet hur viktigt det är att de handikappade
            har arbete. Det var därför jag ställde frågan.
          </note>
          <note>
            Jag ser Samhall som ett viktigt instrument för att ge jobb åt
            handikappade. Men som ministern säger är ingenting så bra att
            det inte kan göras bättre.
          </note>
          <note>
            Samhall har nu firat tioårsjubileum, och det kan då finnas anledning
            att stanna upp ett tag och se hur vi skall gå vidare. Jag ser
            den nu inledda kampen mot ohälsan som en chans för Samhall att
            vidareutveckla sig. Försäkringskassorna köper tjänster av Samhall,
            och det gör även
          </note>
          <note>
            Arbetslivsfonden. Samhall kan ställa upp med referensplatser
            som studieobjekt och mönster för annan verksamhet på arbetslivets
            alla områden.
          </note>
          <note>
            Därför anser jag precis som arbetsmarknadsministern att man skall
            samarbeta.
          </note>
          <note>
            Generaldirektören i AMS har gått ut och sagt att man skall ta
            över hela ansvaret för de pengar som riksdagen ger till Samhall
            i merkostnadsersättning för att ge meningsfulla arbeten åt handikappade.
          </note>
          <note>
            Jag vill fråga ministern om hon delar generaldirektörens uppfattning?
            Det gör inte jag.
          </note>
          <note>
            Så hade vi det en gång i tiden när kommunerna och landstingen
            drev detta som en skyddad verksamhet. Det är naturligtvis en viss
            form av kritik att man inte tilltror Samhall att handha dessa
            pengar.
          </note>
          <note>
            Anf. 92 Arbetsmarknadsminister MONA
          </note>
          <note type="speaker">
            SAHLIN (s):
          </note>
          <note>
            Herr talman! Det gläder mig att Marianne Jönsson gör denna beskrivning.
            Jag delar uppfattningen att
          </note>
          <note>
            Samhall har betytt väldigt mycket för de handikappade under dessa
            tio år. Men efter tio år är det, precis som Marianne Jönsson sade,
            dags att se över hur de mål vi satte upp för tio år sedan har
            uppfyllts och hur Samhall skall kunna fungera i den annorlunda
            arbetsmarknad som vi går in i under 90-
          </note>
          <note>
            talet. Jag är orolig inte minst över den svåra situation som
            många underleverantörer i dag har, något som jag vet drabbar också
            Samhall på många områden.
          </note>
          <note>
            På Marianne Jönssons konkreta fråga om AMS
          </note>
          <note>
            förslag att få ta över verksamheten på det sätt som
          </note>
          <note>
            Marianne Jönsson beskrev kan jag svara som så, att jag är mycket
            skeptisk. Men jag vill pröva både
          </note>
          <note>
            AMS förslag och Samhalls egna tankar om att få bilda bolag, just
            med tanke på att vi måste göra klart för oss målen för Samhall
            i samband med att vi nu utvärderar de tio år som har gått. Sedan
            får vi bestämma i vilken form och på vilket sätt verksamheten
            skall bedrivas. Jag kan alltså sträcka mig så långt att jag säger
            att jag är mycket skeptisk till AMS förslag.
          </note>
          <note type="speaker">
            Anf. 93 MARIANNE JÖNSSON (c):
          </note>
          <note>
            Herr talman! Får jag också uppehålla mig något vid de 4 à 5 procenten.
            Det är många runt om i landet som står och klappar på dörren till
            Samhalls 410
          </note>
          <note>
            arbetsplatser. Visst är detta en förbättring jämfört med förhållandena
            i början av 80-talet, då det bara var 1 %. Jag tycker att detta
            är en mycket viktig fråga, som man bör titta på i samband med
            att man skriver direktiven för den planerade översynen.
          </note>
          <note>
            Samhalls arbetsplatser skall räcka till så många.
          </note>
          <note>
            Vem skall egentligen bestämma?
          </note>
          <note>
            Generaldirektören i Samhall har sagt att det är fråga om att
            både vilja och kunna. Det håller jag visserligen med om, men denna
            verksamhet är ju avsedd för så många som möjligt som behöver få
            en rehabilitering för att sedan kunna komma ut på den öppna marknaden.
            Därför undrar jag: Vem skall ytterst bestämma? Är det den enskilde,
            är det facket eller är det arbetsförmedlingen som disponerar över
            platserna?
          </note>
          <note>
            Anf. 94 Arbetsmarknadsminister MONA
          </note>
          <note type="speaker">
            SAHLIN (s):
          </note>
          <note>
            Herr talman! Övergångarna måste ses i ljuset av att
          </note>
          <note>
            AMS och Samhall har satt upp det gemensamma målet att man skall
            kunna öka rekryteringen av vad man kallar de högst prioriterade
            grupperna, t.ex.
          </note>
          <note>
            de psykiskt störda, utvecklingsstörda och flerhandikappade. Man
            har uppmätt att 43 % av nyanställningarna i dag gäller dessa grupper.
            Man måste se övergångarna i ljuset av vilka grupper som
          </note>
          <note>
            Samhall öppnar sig för.
          </note>
          <note>
            Jag vill emellertid låta den utredningsman som vi skall tillsätta
            på torsdag se över frågan om vilket ansvar de olika delarna av
            arbetsmarknaden har.
          </note>
          <note>
            Jag tycker också att översynen skall gälla våra tankegångar om
            de flexibla lönebidragen. Vi måste förbättra våra möjligheter
            att använda den ordinarie arbetsmarknaden och utnyttja de vanliga
            arbetsgivarna och deras ansvar för grupper som i dag kanske inte
            finns på den öppna arbetsmarknaden men som mycket väl kan finnas
            där i framtiden.
          </note>
          <note type="speaker">
            Anf. 95 MARIANNE JÖNSSON (c):
          </note>
          <note>
            Herr talman! Jag är nöjd med det svaret.
          </note>
          <note>
            Det är naturligtvis väldigt viktigt att man ser till hela det
            spektrum av möjligheter vi har att ge de handikappade arbete.
          </note>
          <note>
            Jag vill också ställa en fråga beträffande den inbyggda verksamheten.
            Samhall har sådan verksamhet på 40 olika håll med 800 arbetsplatser.
          </note>
          <note>
            Den verksamheten går väldigt trögt. Jag har varit i
          </note>
          <note>
            Amerika i 14 dagar och studerat inbyggd verksamhet. Jag har då
            sett hur mycket längre man kan komma och hur många fler man kan
            nå. Är det meningen att också den verksamheten skall ingå i översynen?
          </note>
          <note>
            Anf. 96 Arbetsmarknadsminister MONA
          </note>
          <note type="speaker">
            SAHLIN (s):
          </note>
          <note>
            Herr talman! Jag vill i dag inte gå in så mycket på innehållet
            i direktiven. Det är viktigt att utredningsmannen får vida ramar
            för sitt arbete.
          </note>
          <note>
            Det grundläggande för mig är att man prövar målen för Samhalls
            verksamhet för att se vilka metoder och arbetssätt vi skall använda
            för att uppnå det som jag tror att Marianne Jönsson och jag är
            överens om, att ge de handikappade de bästa möjligheterna att
            få arbete, inte minst med tanke på de problem vi nu står inför
            på arbetsmarknaden.
          </note>
          <note type="speaker">
            Anf. 97 MARIANNE JÖNSSON (c):
          </note>
          <note>
            Herr talman! Jag håller med om det. Vi har nu haft en högkonjunktur,
            och ändå står så många utanför arbetsmarknaden. Tre av fyra handikappade
            har inte något arbete. Det är därför viktigt att dessa frågor
            blir föremål för översyn och blir genomlysta.
          </note>
          <note>
            Tack än en gång för svaret.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.30 på förslag av andre vice talmannen
            att ajournera frågestunden till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            19 § Svar på fråga 1990/91:82 om avräkningsskatten
          </note>
          <note>
            Anf. 98 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Rune Backlund har frågat statsrådet
          </note>
          <note>
            Åsbrink om vilka åtgärder statsrådet avser vidta för år 1991
            så att avräkningsskatten inte blir en extra straffbeskattning
            av vissa kommuner.
          </note>
          <note>
            Frågan har överlämnats till mig.
          </note>
          <note>
            Syftet med avräkningsskatten är att neutralisera skattereformens
            effekter i förhållandet mellan stat och kommun. Kommunerna skall
            alltså varken tjäna eller förlora på reformen.
          </note>
          <note>
            Vid den överläggning som jag hade med
          </note>
          <note>
            Kommunförbundets ledning i maj i år framgick att man från kommunalt
            håll var införstådd med att reformen borde ha denna inriktning.
          </note>
          <note>
            Avräkningsskatten bedöms vara den tekniska metod som bäst åstadkommer
            den eftersträvade neutraliteten. Om inte detta skulle vara fallet
            skall frågan tas upp i den kommunalekonomiska utredningen, som
            skall vara klar hösten 1991.
          </note>
          <note>
            Skattereformens effekter på den kommunala ekonomin kommer dessutom
            att kunna bedömas i de årliga förhandlingarna mellan staten och
            kommunerna. Ytterligare åtgärder är enligt min mening inte påkallade.
          </note>
          <note type="speaker">
            Anf. 99 RUNE BACKLUND (c):
          </note>
          <note>
            Herr talman! Tanken var, som finansministern säger i svaret,
            att avräkningsskatten skulle neutralisera skattereformens effekter
            mellan staten och kommunen. Nu visar det sig, när man väljer en
            sådan här schabloniserad metod och eftersom förhållandena är så
            varierande i olika kommuner, att man i den kommun som jag har
            tagit som exempel, Jönköpings kommun, får en straffbeskattning
            på mellan 25 och 30 milj.kr. när man gör en uträkning av detta.
            I ett läge där man redan har en mycket kärv ekonomisk situation
            i kommunen med stora nedskärningar över hela fältet, är det klart
            att man är långt ifrån den här neutraliteten. -- den neutralitet
            som skall vara syftet med avräkningsskatten.
          </note>
          <note>
            I detta läge, när inte schablonmetoden fungerar på det sätt som
            är tänkt, borde man kunna ta upp en diskussion med kommunen för
            att se hur man skall kunna få en bättre överensstämmelse. Får
            man en avvikelse på någon miljon kan detta vara acceptabelt men
            här handlar det om så väldigt stora tal.
          </note>
          <note>
            Då är min fråga till finansministern: Är man verkligen inte beredd
            att ta upp en enskild diskussion med olika kommuner för att se
            om man kan rätta till de skevheter som nu uppstår med avräkningsskatten?
          </note>
          <note>
            Anf. 100 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Jag är inte beredd att hålla med Rune
          </note>
          <note>
            Backlund i hans beskrivning av effekterna av avräkningsskatten.
            Vi har valt en form som innebär att vi har samma skattesats för
            alla kommuner. Det får väl anses vara den lämpligaste formen för
            detta.
          </note>
          <note>
            Vi får studera effekterna av detta i det fortsatta arbetet i
            den kommunalekonomiska utredningen.
          </note>
          <note>
            Några förändringar för 1991 är inte aktuella.
          </note>
          <note type="speaker">
            Anf. 101 RUNE BACKLUND (c):
          </note>
          <note>
            Herr talman! Om det nu är så att avräkningsskatten i 280 av landets
            284 kommuner stämmer, dvs. att utfallet har blivit acceptabelt,
            men att det i några kommuner är uppenbart att avräkningsskatten
            får helt orimliga konsekvenser, måste inte regeringen då ta upp
            en diskussion med dessa kommuner för att se om man kan åstadkomma
            en bättre neutralitet? Annars blir avräkningsskatten de facto
            en straffbeskattning av just kommuninnevånarna i de här kommunerna.
          </note>
          <note>
            Jag tycker att finansministern gör det lätt för sig när han hänvisar
            till den kommunalekonomiska utredningen. Detta löser inte de specifika
            problem som dessa kommuner har att klara ut just nu. Jag tycker
            att regeringen har ett något större ansvar i detta. Man kan inte
            bara hänvisa till kommande diskussioner med Kommunförbundet. Detta
            fråntar inte regeringen ansvaret för att människorna i de här
            kommunerna drabbas orimligt hårt. Borde inte regeringen kunna
            ta kontakt med t.ex. Jönköpings kommun och diskutera hur man skall
            kunna få en bättre överensstämmelse?
          </note>
          <note>
            Anf. 102 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Jönköpings kommun har lämnat in en framställan till
            finansdepartementet, och det ger oss anledning att ta alla de
            kontakter som kan behövas. Vi är inte färdiga med beredningen
            av den här frågan. Men i den meningen kan vi få all den information
            som vi behöver. Min uppfattning är den, att den negativa beskrivning
            som Rune
          </note>
          <note>
            Backlund ger inte är välgrundad.
          </note>
          <note type="speaker">
            Anf. 103 RUNE BACKLUND (c):
          </note>
          <note>
            Herr talman! Den är välgrundad när det gäller exemplet Jönköpings
            kommun. Det är därmed inte sagt att det är generellt lika för
            alla kommuner. Hur kommunen har organiserat sin verksamhet tycks
            vara avgörande för hur den påverkas av schablonmetoden när man
            räknar ut underlaget för avräkningsskatten.
          </note>
          <note>
            Finansministern ger ändå en liten öppning här när han säger att
            man skall titta på den skrivelse som kommer från Jönköpings kommun.
            Det är min förhoppning att man inte bara tittar på den, utan att
            man också tar kontakt med kommunen för att diskutera hur man på
            något sätt skall kunna mildra den stöt som man nu får ta i Jönköpings
            kommun som en följd av avräkningsskatten.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1990/91:199 om Haverö
          </note>
          <note>
            Strömmar
          </note>
          <note>
            Anf. 104 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Roy Ottosson har frågat mig om regeringen har gett
            upp försöken att rädda Haverö
          </note>
          <note>
            Strömmar från exploatering i form av vägbygge och betongdammar.
          </note>
          <note>
            Den 29 maj i år fick Roy Ottosson svar på en fråga om regeringsärendet
            angående om- och tillbyggnader av dammarna vid Haverö Strömmar.
          </note>
          <note>
            Som Roy Ottosson känner till är ärendet ovanligt komplicerat.
            Det gäller att utreda förutsättningarna för en om- och tillbyggnad
            som tillgodoser såväl dammsäkerhets- som naturvårdsintressena.
          </note>
          <note>
            Just nu avvaktar regeringen yttranden i ärendet från länsstyrelsen
            och dammsäkerhetsnämnden.
          </note>
          <note>
            Regeringen avser att fatta beslut i ärendet så snart ärendet
            är färdigberett.
          </note>
          <note type="speaker">
            Anf. 105 ROY OTTOSSON (mp):
          </note>
          <note>
            Herr talman! Det är nu ungefär två år sedan detta ärende kom
            till regeringen. Det är klart att man blir mycket fundersam och
            undrar varför det drar ut på tiden så länge. Det har varit ett
            antal vändor och ett antal förslag som har kommit.
          </note>
          <note>
            Det som har hänt nu är tydligen att exploateringsföretaget har
            kommit in med en skrivelse. Jag har inte fått se denna skrivelse.
            Jag har begärt att få den hos länsstyrelsen. Där säger man att
            den inte är tillgänglig, att den inte är diarieförd och att den
            är hemlig. Jag har försökt att få tag på den på andra sätt, men
            det har inte heller gått. Jag konstaterar att det är någonting
            mystiskt med detta. Varför kan man inte få ta del av sådana skrivelser?
          </note>
          <note>
            Birgitta Dahl säger att regeringen avvaktar yttranden i ärendet,
            och det är väl antagligen yttranden rörande den här skrivelsen
            från exploateringsföretaget, förmodar jag. Det vore bra med ett
            besked om detta.
          </note>
          <note>
            Jag undrar om det är så att den renodlade naturvården, t.ex.
            Naturskyddsföreningen, får tillfälle att yttra sig om samma skrivelse
            till departementet. Då kan vi få ett mer balanserat svar på detta.
          </note>
          <note>
            Sedan frågar man sig naturligtvis vad det är som saknas i regeringsberedningen
            nu efter två år. Är det frågan om hur man konstruerar en tillfällig
            väg för att undvika permanenta skador i naturen i det här naturskyddsområdet?
            Är det hur man pietetsfullt skall renovera de gamla dammar som
            finns där och som är av stort kulturhistoriskt värde?
          </note>
          <note>
            Eller är det en ekonomisk fråga? Vad är det som saknas egentligen?
            Det vore bra att få ett klarläggande när det gäller detta. Jag
            vill framhålla att det här är en av de verkligt stora miljöfrågorna
            i den här landsdelen. Skulle man få bygga en stor väg, en rejäl
            väg in i detta område och bygga betongdammar, skulle det ta död
            på mycket av områdets fina karaktär, och det skulle hota den utrotningshotade
            uttern.
          </note>
          <note>
            Anf. 106 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Det finns inget hemligt i något material här. Regeringen
            har valt att, som vi beskrivit i debatter förut, se om man kunde
            hitta en frivillig lösning som förenar naturvårdsintressena med
            dammsäkerhetsintressena. Jag tror att Roy
          </note>
          <note>
            Ottosson vet att det också finns dammsäkerhetsintressen av allvarlig
            natur. Jag diskuterade dem för övrigt senast i går kväll med ordföranden
            i dammsäkerhetsnämnden.
          </note>
          <note>
            Den 12 juni träffade man från företaget landshövding Öhrn och
            diskuterade olika lösningar. Därefter har det lämnat in två alternativa
            förslag. Dessa har den 12 och 13 november, dvs. för ungefär en
            vecka sedan, översänts för yttrande dels till länsstyrelsen, dels
            till dammsäkerhetsnämnden.
          </note>
          <note>
            När deras yttranden har kommit in -- liksom självfallet också
            andra yttranden som vi har anledning att beakta, t.ex. naturvårdens
            -- kommer vi att kunna fatta beslut i ärendet.
          </note>
          <note>
            Vi är väl medvetna om att det brådskar, eftersom det nu är knappt
            ett år kvar till dess att det interimistiska beslutet om naturreservat
            löper ut.
          </note>
          <note>
            Länsstyrelsen behöver ha tid på sig för att fullfölja det arbetet.
          </note>
          <note>
            Ärendet är alltså besvärligt. Vi eftersträvar att hitta en god
            lösning, men något sådant Columbi ägg har hittills faktiskt inte
            dykt upp. Vi hoppas mycket på att kunna medverka konstruktivt
            i den processen.
          </note>
          <note type="speaker">
            Anf. 107 ROY OTTOSSON (mp):
          </note>
          <note>
            Herr talman! Det finns inget hemligt i det här, säger miljöministern.
            Jag har faktiskt försökt få dessa handlingar, men jag har inte
            fått dem. Jag har från länsstyrelsens naturvårdsenhet, bl.a. från
            chefen där, fått besked om att detta inte är offentligt. Och det
            är som sagt inte ens diariefört.
          </note>
          <note>
            Det är någonting som inte stämmer här.
          </note>
          <note>
            Jag har som sagt också bett andra försöka få fram dessa handlingar,
            men inte heller det har lyckats.
          </note>
          <note>
            Faktum är att det inte har varit möjligt att ta del av de handlingar
            som länsstyrelsen tydligen skall yttra sig över. Jag konstaterar
            också att inte heller den ideella naturvården har fått ta del
            av handlingarna.
          </note>
          <note>
            Visst är dammsäkerheten viktig. De tre strömmar det handlar om,
            som emellan sig har två öar, går från en sjö till en annan. Området
            är obebott, och det är översyningsmark. Det kan inte vara rimligt
            att man där tillämpar tusenårsflöden och extrem dammsäkerhet.
            Det finns nämligen egentligen ingenting att säkra.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1990/91:119 om dricksvattnet
          </note>
          <note>
            Anf. 108 Jordbruksminister MATS
          </note>
          <note type="speaker">
            HELLSTRÖM (s):
          </note>
          <note>
            Herr talman! Björn Samuelson har frågat socialminister Ingela
            Thalén vilka åtgärder regeringen ämnar vidta för att garantera
            en god vattenkvalitet över hela landet.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Jag vill gärna instämma med frågeställaren om att frågan har
            stor betydelse i ett framtidsperspektiv.
          </note>
          <note>
            Dricksvattnet är ett av våra viktigaste livsmedel.
          </note>
          <note>
            Det är en självklarhet att dricksvattnet skall hålla en god kvalitet.
          </note>
          <note>
            Under de senaste årtiondena har vi dock kunnat se att omvärldens
            vattenproblem har accentuerats. Vi kan därför inte blunda för
            dessa förändringar och orsakerna till dem.
          </note>
          <note>
            Sverige har, i ett internationellt perspektiv, hittills varit
            gynnat av en god vattensituation. Regeringens målsättning är givetvis
            att vi även i framtiden skall vara säkra på att vi får ett livsmedel
            av god kvalitet genom att vrida på vattenkranen och att vi inte,
            vilket tyvärr redan i dag är fallet i flera industriländer, av
            rädsla för t.ex. hygieniska risker skall behöva köpa vårt viktigaste
            livsmedel på flaska.
          </note>
          <note>
            Utvecklingen när det gäller vatten följs mycket uppmärksamt både
            av regeringen och av de ansvariga myndigheterna på området, närmare
            bestämt naturvårdsverket, som ansvarar för miljön och grundvattenkvaliteten
            och livsmedelsverket, vars ansvarsområde är själva dricksvattnet
            och hanteringen av detta. Beredskapen för att vidta behövliga
            åtgärder är därför god. De nya forskningsrön som kommer fram är
            självfallet av största intresse i detta sammanhang.
          </note>
          <note>
            Naturvårdsverket har under september för regeringen redovisat
            en strategi för god vattenkvalitet i sjöar, vattendrag och grundvatten.
          </note>
          <note>
            Särskild vikt har lagts vid frågan om hur vi kan nå och bibehålla
            en god vattenkvalitet. I planen har lagts fram ett flertal förslag
            till åtgärder. Dessa övervägs för närvarande av regeringen, som
            kommer att ta ställning till dem i samband med den miljöpolitiska
            proposition som presenteras under våren nästa år.
          </note>
          <note>
            Livsmedelsverkets föreskrifter om hantering och kontroll av dricksvatten
            ger kommuner och andra dricksvattenproducenter och tillsynsorgan
            föreskrifter och allmänna råd som syftar till att garantera att
            konsumenterna får ett dricksvatten av god kvalitet. Verket har
            vidare under det år som gått publicerat två rapporter som kartlägger
            dricksvattensituationen i landet och behovet av åtgärder inom
            vattenområdet.
          </note>
          <note>
            Utöver de två uppdrag som jag nämnt har överstyrelsen för civil
            beredskap av regeringen fått i uppdrag att ta fram ett program
            som gäller beredskapen inom vattenområdet. I detta arbete deltar
            även andra myndigheter med ansvar för vattnet. Förslag om ett
            vattenprogram kommer att redovisas i vår.
          </note>
          <note>
            Björn Samuelson tar i sin fråga upp ett eventuellt samband mellan
            mjukt vatten och hjärt- och kärlsjukdomar. Denna fråga har tagits
            upp bl.a. i en doktorsavhandling som nyligen har framlagts för
            den medicinska fakulteten i Uppsala. Några säkra slutsatser när
            det gäller sambandet mellan de aktuella sjukdomarna och vattenkvaliteten
            kan emellertid inte dras av avhandlingen. Ytterligare studier
            krävs för att klargöra om vattnets kvalitet är av betydelse för
            utvecklingen av sjukdomarna och vilka faktorer som i så fall ligger
            bakom detta.
          </note>
          <note>
            Livsmedelsverket följer aktivt utvecklingen för att vid behov
            vidta de åtgärder som kan vara befogade.
          </note>
          <note>
            Som framgår av denna redovisning är regeringen väl medveten om
            både frågans vikt och dess omfattning. Den strategi som vi valt
            för att skydda dricksvattenresursen i framtiden är heltäckande
            och omfattar hela vattenkedjan, från källa till kran.
          </note>
          <note type="speaker">
            Anf. 109 BJÖRN SAMUELSON (v):
          </note>
          <note>
            Herr talman! Jag vill tacka jordbruksministern för ett mycket
            fylligt och penetrerande svar på min fråga. Jordbruksministern
            säger att vatten är ett av våra viktigaste livsmedel. Jag skulle
            vilja påstå att det är det viktigaste livsmedel vi har.
          </note>
          <note>
            Jag har ställt frågan mot bakgrund av den nämnda doktorsavhandlingen,
            men det har också publicerats andra avhandlingar om just sambandet
            mellan sämre vattenkvalitet och överdödlighet i olika sjukdomar.
            I det här fallet handlar det om hjärt- och kärlsjukdomar.
          </note>
          <note>
            Christina Nerbrand, som doktoranden heter, visar att dödligheten
            i hjärtinfarkt för män mellan 45 och
          </note>
          <note>
            64 år i Värmland var 60 % högre än i Uppsala län, och för kvinnor
            i samma åldersgrupp var dödligheten 53 % högre. Studien visade
            också att kommuner med hög dödlighet hade större andel lågutbildade,
            lägre medelinkomst, högre arbetslöshet och större antal ensamboende
            än kommuner med låg dödlighet. Det finns som sagt även andra internationella
            undersökningar som försöker slå fast detta samband, och det finns
            också på området andra svenska undersökningar, som bara är mellan
            två och fyra år gamla.
          </note>
          <note>
            Jag tycker att detta visar att miljöfrågor är klassfrågor. Den
            sociala tillhörigheten har betydelse för hur man drabbas också
            av miljöproblem. Det handlar om olika sociala villkor för olika
            sociala grupper. Man bör naturligtvis angripa dessa problem med
            en aktiv miljöpolitik, men den kan aldrig sakna fördelningspolitiska
            förtecken.
          </note>
          <note>
            Jag måste därför fråga jordbruksministern:
          </note>
          <note>
            Kommer det i den proposition vi kan se fram emot att finnas förslag
            om åtgärder och särskilda medel för de delar av landet som är
            i akut behov av en förbättrad vattenkvalitet? Är jordbruksministern
            beredd att föreslå att vattnet momsbefrias temporärt i de områden
            där vattenkvaliteten varierar och kan ifrågasättas från hälsosynpunkt?
          </note>
          <note>
            Vi skall ju inte betala överpriser för dåliga livsmedel. Men
            det kanske vi gör i Sverige -- vad vet jag? Kommer miljöpropositionen
            även att ta upp sådant som exempelvis utbildningsinsatser i syfte
            att främja en bättre miljö?
          </note>
          <note>
            Anf. 110 Jordbruksminister MATS
          </note>
          <note type="speaker">
            HELLSTRÖM (s):
          </note>
          <note>
            Herr talman! Jag håller med Björn Samuelson om att frågan om
            vattnets kvalitet i hög grad har en fördelningspolitisk aspekt.
            Vi måste ha som mål att alla människor i vårt land i framtiden
            skall kunna ta sitt vatten direkt ur kranen. Detta är i högsta
            grad en fördelningspolitisk fråga. Det är obehagligt att se att
            vatten på flaska i land efter land finns att köpa i de livsmedelsbutiker
            där mer välbeställda människor handlar. Dessa människor kan köpa
            vattnet på flaska för att vara säkra på kvaliteten.
          </note>
          <note>
            Vattenkvaliteten försämras också i en lång rad länder.
          </note>
          <note>
            Detta är allvarligt, och vi har goda skäl att ta varningssignalerna
            från andra länder på allvar och se om vårt hus så att vi inte
            hamnar i samma situation. Det finns varningstecken även i Sverige.
          </note>
          <note>
            Kvaliteten har även hos oss varit dålig på sina håll.
          </note>
          <note>
            Men vi har alltså nu en strategi som skall vara heltäckande.
            Det handlar både om grundvattnet och om vattnet som livsmedel.
            Kommunerna har genom vattenverken i detta sammanhang samma ansvar
            som exempelvis en livsmedelsindustri har genom livsmedelslagen.
            Det är också mycket viktigt att för kommunerna understryka att
            de har samma ansvar som livsmedelsindustrin och att vattnet är
            ett livsmedel. Vi försöker därför förbättra våra åtgärder på en
            rad områden, bl.a. i fråga om utbildningen, som Björn Samuelson
            nämnde. Detta har vi gjort senast i regeringens proposition om
            livsmedelskontrollen, som riksdagen antog förra året. I den spelar
            också vattnet såsom ett livsmedel en viktig roll.
          </note>
          <note>
            Svaret är att miljöpropositionen naturligtvis kommer att innehålla
            en rad olika åtgärder för att få ett så heltäckande grepp som
            möjligt över vår vattenkvalitet, så att vi inte heller i framtiden
            skall behöva se vattenkvalitet som en klassfråga.
          </note>
          <note type="speaker">
            Anf. 111 BJÖRN SAMUELSON (v):
          </note>
          <note>
            Herr talman! Jordbruksministern vet lika väl som jag, han bor
            ju också i en kommun, att kommunerna har det ganska dåligt ställt
            just nu.
          </note>
          <note>
            Om regeringen kunde fatta ett snabbt beslut om att momsbefria
            vatten i de kommuner där man har problem med vattenkvaliteten,
            skulle detta kanske ändå frigöra en del resurser för att vidta
            en del snara åtgärder för att förbättra vattenkvaliteten.
          </note>
          <note>
            Jordbruksministern känner liksom jag också till att det är lång
            projekteringstid när man skall förbättra vattenkvalitet. Det går
            inte att ordna genom att trycka på en knapp eller genom att släppa
            ner en tablett eller karamell i en ytvattentäkt. Bör kommunerna
            redan nu förbereda sig på att vidta åtgärder, med benäget bistånd
            av t.ex. statliga bidrag, för att förbättra vattenkvaliteten?
          </note>
          <note>
            Anf. 112 Jordbruksminister MATS
          </note>
          <note type="speaker">
            HELLSTRÖM (s):
          </note>
          <note>
            Herr talman! Jag tror inte att momsbefrielse för vissa kommuner
            med dålig kvalitet på vattnet är bästa sättet att främja vattnets
            kvalitet, utan här krävs systematiska åtgärder. Dem har vi i ett
            tidigare skede främjat genom propositionen om livsmedelskontroll
            som riksdagen har fattat beslut om, och regeringen återkommer
            med en miljöproposition.
          </note>
          <note>
            Björn Samuelson var också inne på andra frågor som låg till grund
            för denna frågeställning, nämligen att man i vissa delar av Sverige
            där man har konstaterat en högre dödlighet i hjärt- och kärlsjukdomar
            har ett mjukt vatten. Det är alldeles riktigt. Det finns flera
            studier som har sett på detta.
          </note>
          <note>
            Man vet ännu inte i dag om det finns särskilt stärkande element
            i det hårda vattnet, eller om det finns skadliga element i det
            mjuka vattnet. Men bl.a. som ett utflöde av den doktorsavhandling
          </note>
          <note>
            Björn Samuelson har nämnt här, har den expertgrupp som finns
            inom livsmedelsverket tillsammans med forskare på området beslutat
            att i vår ta upp just den speciella fråga som Björn
          </note>
          <note>
            Samuelson här har ställt.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1990/91:161 om jordförvärvslagen
          </note>
          <note>
            Anf. 113 Jordbruksminister MATS
          </note>
          <note type="speaker">
            HELLSTRÖM (s):
          </note>
          <note>
            Herr talman! Annika Åhnberg har frågat mig vilka förändringar
            i jordförvärvslagstiftningen regeringen avser föreslå.
          </note>
          <note>
            Annika Åhnberg har härvid hänvisat till bildandet av en särskild
            statsrådsgrupp med uppgift att samordna insatser som främjar den
            ekonomiska tillväxten. I ett gemensamt pressmeddelande från statsrådsgruppen
            den 26 oktober 1990 nämns bl.a.
          </note>
          <note>
            att förslag till ändringar i jordförvärvslagen skall presenteras
            våren 1991.
          </note>
          <note>
            För att undvika missförstånd vill jag framhålla att
          </note>
          <note>
            Annika Åhnbergs koppling mellan å ena sidan näringslivets internationalisering
            och europeiska integration och å andra sidan motiven för ändringar
            i jordförvärvslagstiftningen är felaktig. Ändringar i jordförvärvslagen
            bör göras av inhemska skäl.
          </note>
          <note>
            Jordförvärvslagstiftningen är neutral så till vida att den vare
            sig diskriminerar eller favoriserar någon förvärvare utifrån dennes
            nationalitet.
          </note>
          <note>
            Förra året tillsatte jag en särskild utredare, vilken som ett
            led i den pågående översynen av livsmedelspolitiken skulle göra
            en närmare analys av jordförvärvslagstiftningens effekter. Utifrån
            denna utredning och de inkomna remissvaren pågår ett arbete inom
            jordbruksdepartementet med att se över den gällande lagstiftningen.
            Arbetet bedrivs nu framför allt med utgångspunkt i riksdagens
            beslut om en ny livsmedelspolitik och de förändringar i fråga
            om bl.a. jordpolitiken som hör samman med detta. Jag vill i samanhanget
            nämna att i både denna utredning och i ett flertal remissyttranden
            över densamma framhålls de regionalpolitiska aspekternas vikt.
          </note>
          <note>
            Jordförvärvslagen påverkar i sin nuvarande utformning bara ca
            30 % av det totala antalet överlåtelser av jordbruks- och skogsfastigheter.
          </note>
          <note>
            Trots att ca 93 % av de tillståndspliktiga överlåtelserna bifalls,
            kräver den praktiska tillämpningen av lagstiftningen en omfattande
            administration. Ytterligare förenklingar är därför angelägna.
          </note>
          <note>
            I pressmeddelandet från statsrådsgruppen sägs också att betydande
            förenklingar kan förutses leda till mer efektivt fungerande marknader
            och till bättre markanvändning. Beredningsarbetet med dessa frågor
            i jordbruksdepartementet pågår, och regeringen kommer att presentera
            sina ställningstaganden för riksdagen våren 1991.
          </note>
          <note type="speaker">
            Anf. 114 ANNIKA ÅHNBERG (v):
          </note>
          <note>
            Herr talman! Jag ber att få tacka för svaret på min fråga.
          </note>
          <note>
            Jordbruksminstern säger att han vill undvika missförstånd. Tyvärr
            går detta inte att undvika, eftersom det uppenbarligen redan har
            inträffat.
          </note>
          <note>
            Men det går ju att rätta till. Det är möjligt att missförståndet
            berodde på min bristande fattningsförmåga, men det hade nog också
            ett visst samband med hur denna information var utformad.
          </note>
          <note>
            Den utgick från den europeiska integrationen och tog upp jordförvärvslagstiftningen
            i det sammanhanget.
          </note>
          <note>
            Nu klargör jordbruksministern att det här handlar om en nödvändig
            förändring med utgångspunkt i vår egen nya livsmedelspolitik.
            Jag delar uppfattningen att jordförvärvslagstiftningen behöver
            ses över. Den särskilda utredare som jordbruksministern hänvisar
            till har i sin utredning konstaterat att jordförvärvslagstiftningen,
            som den tidigare har sett ut, inte har inneburit att människor
            på landsbygden i någon större utsträckning har kunnat bo kvar.
            Den har däremot lett till att människor från städer i stor utsträckning
            har hindrats att etablera sig på landsbygden. Det är naturligtvis
            mycket viktigt att korrigera den typen av fel, men det är också
            mycket olyckligt att det bara är 30 % av förvärven som berörs.
          </note>
          <note>
            Jordbruket i vårt land är i dag i mycket hög grad ett deltids-
            och fritidsjordbruk. Det får man naturligtvis acceptera. Jag delar
            uppfattningen att det är bra med en översyn, men själva kärnan
            i jordförvärvslagstiftningen är att förvärv av mark i kapitalplaceringssyfte
            inte skall premieras före det aktiva jordbruket. Det är också
            här beröringspunkten till Europaintegrationen finns.
          </note>
          <note>
            Är vi överens om att det fortfarande är viktigt att upprätthålla
            det målet? Kan vi behålla målet i integreringsprocessen, eller
            kommer kravet på fri rörlighet över gränserna att innebära att
            vi får avstå från på dessa viktiga principer i vår jordförvärvslagstiftning?
          </note>
          <note>
            Anf. 115 Jordbruksminister MATS
          </note>
          <note type="speaker">
            HELLSTRÖM (s):
          </note>
          <note>
            Herr talman! När det gäller jordförvärvslagen står den på egna
            ben. Den är icke diskriminerande och påverkas därför inte av Europaintegrationen.
            Det kan finnas andra lagar och andra omständigheter som påverkas,
            men inte den lagen.
          </note>
          <note>
            När det sedan gäller frågan hur vi skall kunna tillämpa jordförvärvslagen
            på det sätt som riksdagen avsett, finns det enligt min mening
            uppenbara svårigheter. Den tillämpning som sker är ett av skälen
            till att vi behöver se över den igen.
          </note>
          <note>
            Riksdagen har uttalat sig om jordförvärv i kapitalplaceringssyfte.
            Det handlar om att exempelvis förhindra att det blir stora prishöjningar
            i områden med expansiv marknadsutveckling och liknande.
          </note>
          <note>
            Det finns ju ofta mycket få köpare, och det är ganska sällan
            som den typen av ärenden kommer upp. Jag har faktiskt frågat lantbruksdirektörerna
            om några ärenden går vidare på dessa områden, men det är mycket
            sällan fallet. Det kan bero på att det är fråga om mycket stora
            kapitalinsatser och att det finns mycket få köpare. Jag har att
            hantera överklaganden som ofta gäller mycket små fastigheter där
            det handlar om att den ena eller andra grannen skall anses mer
            lämpad för ett förvärv. Dessa frågor är mycket svåra vare sig
            det är lantbruksnämnderna, lantbruksstyrelsen eller regeringen
            som skall fatta de besluten och avgöra frågan på ett välgrundat
            underlag.
          </note>
          <note>
            Det behövs förenklingar, och jag tror att vi är överens om det.
            Vi får naturligtvis återkomma i vår och se vilka förenklingar
            som är möjliga inom ramen för den jordbrukspolitik som vi måste
            utgå från i och med det livsmedelspolitiska beslut som fattades
            i somras.
          </note>
          <note type="speaker">
            Anf. 116 ANNIKA ÅHNBERG (v):
          </note>
          <note>
            Herr talman! Jag fick inte ett alldeles tydligt och klart svar
            på frågan om det fortfarande är viktigt att upprätthålla ambitionen
            med jordförvärvslagstiftningen. Jag tolkar jordbruksministerns
            svar som att han ändå anser att detta är viktigt. Jag delar uppfattningen
            att hela denna lagstiftning bör ses över.
          </note>
          <note>
            Men det som förvånar mig litet mer är det jordbruksministern
            sade om att vår jordförvärvslagstiftning inte kommer att beröras
            av integrationsprocessen i förhållande till EG. Det förvånar mig
            litet grand. Som jag tolkat det hela är regleringen friare på
            detta område i de länder som redan är med i EG, medan vissa länder,
            t.ex.
          </note>
          <note>
            Danmark och Grekland, har begärt undantag från rätten att förvärva
            mark i deras resp. länder. Menar jordbruksministern att vår jordförvärvslagstiftning
            inte kommer att beröras av denna integrationsprocess?
          </note>
          <note>
            Anf. 117 Jordbruksminister MATS
          </note>
          <note type="speaker">
            HELLSTRÖM (s):
          </note>
          <note>
            Herr talman! Så länge den är icke diskriminerande kommer den
            inte beröras. I Danmark finns exempelvis en bo--bruka-princip
            i lagstiftningen. I
          </note>
          <note>
            Sverige har vi skäl att se brukarprincipen i den tidigare lagstiftningen
            i ljuset av att vi tillsammans i riksdagen har ändrat skötsellagen
            och inte i ljuset av en Europaintegration.
          </note>
          <note>
            Överläggningen var härmed avslutad.
          </note>
          <note>
            23 § Svar på frågorna 1990/91:169 och 174 om sockerbruket i Mörbylånga
          </note>
          <note>
            Anf. 118 Jordbruksminister MATS
          </note>
          <note type="speaker">
            HELLSTRÖM (s):
          </note>
          <note>
            Herr talman! Marianne Jönsson har frågat mig om statens industriverks
            förslag att stödet till
          </note>
          <note>
            Mörbylånga sockerbruk och arealbidraget till betodlarna under
            detta bruk bör upphöra är i enlighet med riksdagens uttalade vilja
            att stöd av regionalpolitiska skäl skall utgå till detta sockerbruk.
          </note>
          <note>
            Ingrid Hasselström Nyvall har frågat mig om jag är beredd att
            arbeta för fortsatt sockerproduktion i
          </note>
          <note>
            Mörbylånga och för att den viktiga betodlingen kan vara kvar
            på Öland och i Kalmarområdet.
          </note>
          <note>
            Riksdagens beslut om en ny livsmedelspolitik innebär bl.a. en
            avreglering av sockernäringen. De administrativt satta betpriserna
            samt arealregleringen av betodlingen slopas.
          </note>
          <note>
            Prisbildningen liksom produktionens storlek blir en fråga för
            marknaden att lösa. Effekten av en avreglering blir sannolikt
            att sockerproduktionen effektiviseras så att både de företagsekonomiska
            och samhällsekonomiska kostnaderna minskas.
          </note>
          <note>
            Som riksdagen också konstaterat i det livsmedelspolitiska beslutet
            bör sockernäringen ges möjlighet att utvecklas och göra nödvändiga
            strukturrationaliseringar.
          </note>
          <note>
            Med anledning av att sockerproduktionen på
          </note>
          <note>
            Öland och Gotland spelar en regional- och sysselsättningspolitisk
            roll angav regeringen i sin proposition om livsmedelspolitiken
            att den fortsatta betodlingen och driften vid de båda öbruken
            borde bli föremål för regional- och sysselsättningspolitiska överväganden
            samt att en utredning av frågan skulle göras. I dag utgår ett
            särskilt stöd till sockerbruken på Öland och
          </note>
          <note>
            Gotland och till sockerbetsodlarna under dessa bruk. Tidigare
            finansierades detta stöd inom ramen för jordbruksprisregleringen.
            I avvaktan på resultatet av utredningen finansieras det särskilda
            stödet om totalt 28 milj. kr. över statsbudgeten under innevarande
            budgetår. Riksdagen beslutade att ett antal motioner, om bl.a.
            fortsatt garanterad drift av Mörbylånga sockerbruk, i avbidan
            på den aviserade utredningen inte skulle föranleda någon vidare
            åtgärd.
          </note>
          <note>
            I samband med beslutet om en ny livsmedelspolitik fick statens
            industriverk i uppdrag att utvärdera de regional- och sysselsättningspolitiska
            effekterna av det särskilda stödet. Vid utvärderingen skulle också
            stödåtgärdernas regional- och sysselsättningspolitiska effektivitet
            jämföras med alternativa åtgärder.
          </note>
          <note>
            Industriverket föreslår att stödet för driften av
          </note>
          <note>
            Mörbylånga sockerbruk upphör. Medlen kan enligt industriverket
            ge bättre resultat med en annan inriktning. Industriverket anser
            det mer utvecklande för Öland att de nuvarande stödmedlen används
            för att dels subventionera de ökade fraktkostnaderna av betor
            till Skånebruken under en tvåårsperiod, dels förstärka länsanslaget.
          </note>
          <note>
            Av stödmedlen föreslås att minst 15 milj. kr. ställs till länsstyrelsens
            förfogande för en treårsperiod med särskild inriktning på Öland.
          </note>
          <note>
            Utredningen har gått ut på remiss till de myndigheter, organisationer
            och företag som berörs av frågan. Först när remissförfarandet
            är avslutat kommer regeringen att ta ställning till industriverkets
            förslag. Regeringens förslag avses att presenteras för riksdagen
            våren 1991.
          </note>
          <note type="speaker">
            Anf. 119 MARIANNE JÖNSSON (c):
          </note>
          <note>
            Herr talman! Tack för svaret. Det är inte första gången som vi
            här i riksdagen diskuterar sockernäringen på öarna och i Sverige
            i övrigt. Så sent som den 9 juni hade vi frågan uppe i samband
            med det jordbrukspolitiska beslutet.
          </note>
          <note>
            Vi har väntat på utredningen. Den var beställd av riksdagen och
            kom i november. Innehållet har föranlett en hel del, för att inte
            säga ganska mycket, engagemang från hela bygden, där utredningens
            förslag, om det går igenom, kommer att få konsekvenser.
          </note>
          <note>
            Som jordbruksministern väl känner till efter besök och uppvaktningar
            är denna näring mycket viktig för oss på Öland. Både sockerbetsodlingen
            och förädlingen vid bruket har stor betydelse. Av regionalpolitiska
            och miljömässiga skäl ser vi utredningen som ett hot.
          </note>
          <note>
            Jag förstår svaret från jordbruksministern.
          </note>
          <note>
            Utredningen skall ut på remiss, och man kan inte svara på något
            annat sätt.
          </note>
          <note>
            Mycket i förslaget väcker dock protester av miljömässiga skäl.
            Det gäller t.ex. förslaget om att vi skall frakta våra betor till
            Skåne under en tvåårsperiod. Man kan se det tokiga i detta. I
            dag kostar det 6,6 miljoner att frakta rena betor från upptagningsområdet
            till Mörbylånga. Räknar man med avstånden till Skåne, där man
            kan rekommendera Örtofta, skulle det bli 30 miljoner.
          </note>
          <note>
            Av transportekonomiska och miljömässiga skäl inser man att förslaget
            har kastats ut för att man skall slå en kil mellan sockernäringen
            och sockerbetsodlarna. Vi är mycket bedrövade.
          </note>
          <note>
            Vi anser naturligtvis att situationen är förändrad.
          </note>
          <note>
            En avreglering medför att vi här i riksdagen inte har så mycket
            att säga till om längre. Det är helt klart.
          </note>
          <note>
            Sockerbolaget har ju monopol på hela näringen.
          </note>
          <note>
            Hur ser jordbruksministern på Sockerbolagets roll?
          </note>
          <note>
            Anf. 120 INGRID HASSELSTRÖM NYVALL
          </note>
          <note>
            (fp):
          </note>
          <note>
            Herr talman! Jag får också tacka för svaret.
          </note>
          <note>
            En journalist frågade mig tidigare i dag vilket svar jag väntade
            mig. Vi kan nog inte räkna med ett konkret svar i dag, sade jag.
            Det stämmer ganska väl.
          </note>
          <note>
            Att min länskollega Marianne Jönsson och jag har ställt den här
            frågan beror som tidigare sagts på den utredning som regeringen
            har begärt och som SIND
          </note>
          <note>
            nu levererar. Utredningen är mycket komplett och utgör säkerligen
            en sakligt värdefull grund för ett beslut. Jag tycker dock att
            den andas en centralistisk storstadssyn utan förståelse för den
            del av Sverige som man talar om. På många håll används uttrycken
            konserverande och brist på utveckling.
          </note>
          <note>
            Den som inte har varit i betodlingsområdena i sydöstra Sverige
            måste nästan tro att det där bedrivs ett gammaldags föråldrat
            jordbruk i stället för det högmoderna rationaliserade jordbruk
            som är dagens modell. Utvecklingen från 572 timmar per hektar
            på 50-talet till 40 timmar i dag vittnar om detta liksom de stora
            bevattningsanläggningarna som kan använda bräckvatten från havet
            och som ger möjlighet till goda skördar även på det torra
          </note>
          <note>
            Sydöland.
          </note>
          <note>
            Jag vill ta upp att utredningens attityd kan vara en fara när
            man behandlar dessa frågor. Man tittar lätt på de krassa siffror
            som talar sitt eget språk. Vi har så många gånger här tidigare
            tagit fram produktionssiffror, växtföljden, det förnäma med miljön
            osv. när det gäller betodlingen. Det behöver vi inte upprepa i
            dag.
          </note>
          <note>
            Jag tycker att vi måste börja fundera på vad vi kan göra i stället.
            Jag skulle vilja fråga jordbruksministern om det finns någon möjlighet
            att ha kvar betorna och satsa på alternativ till spannmålen i
            stället.
          </note>
          <note>
            Anf. 121 Jordbruksminister MATS
          </note>
          <note type="speaker">
            HELLSTRÖM (s):
          </note>
          <note>
            Herr talman! Utredningen har tillkommit just för att belysa olika
            alternativ med tanke på de sysselsättningspolitiska och regionalpolitiska
            målen för Öland och Gotland. Remissbehandlingen pågår nu.
          </note>
          <note>
            Ni säger att ni inte hade väntat er något annat svar än det jag
            ger. Det är självklart eftersom regeringen har begärt en utredning
            som just nu har skickats på remiss. Jag kan därför inte göra ett
            ställningstagande från regeringens sida. Det vore mycket märkligt
            om jag gjorde det när vi skall avvakta remisserna.
          </note>
          <note>
            Jag förstår företrädarna för den region som vi talar om här.
            Jag förstår att ni just i detta skede vill uttrycka er uppfattning
            och era synpunkter. Dessa synpunkter och uppfattningar måste lika
            väl som remissvar och andra delar av den här debatten vägas in
            i den diskussion som skall föras tills regeringen lägger fram
            sitt förslag för riksdagen.
          </note>
          <note type="speaker">
            Anf. 122 MARIANNE JÖNSSON (c):
          </note>
          <note>
            Herr talman! Jag fick inget svar beträffande
          </note>
          <note>
            Sockerbolagets engagemang på det här området.
          </note>
          <note>
            Jag har en viss förståelse för det. Det är en helt annan situation,
            som vi tidigare sade.
          </note>
          <note>
            Jag vill dock återkomma till konsekvenserna för hela regionen.
            Det stöd vi har fått hittills har varit ganska blygsamt om man
            ser till effekterna av de insatta medlen. Jag kan inte tänka mig
            någon annan åtgärd som skulle kunna ge lika mycket sysselsättning
            som dessa 12 miljoner och 1,6
          </note>
          <note>
            miljoner som har utgått till sysselsättningen resp.
          </note>
          <note>
            till näringen som arealbidrag. Frågan är om man på något annat
            sätt kan skapa så mycket sysselsättning. Det rör sig om 600 arbetstillfällen
            och indirekt mycket köpkraft som genereras samt officiell och
            kommersiell service som kan hållas vid liv.
          </note>
          <note>
            Den del av Öland som jag kommer från, den allra sydligaste delen,
            har uppenbara problem med en mycket skev åldersfördelning. Det
            här skulle verkligen rycka undan benen för fortsatt existens.
          </note>
          <note>
            Anf. 123 INGRID HASSELSTRÖM NYVALL
          </note>
          <note>
            (fp):
          </note>
          <note>
            Herr talman! Jag vill inte säga att det var enbart negativt att
            vi fick det svar som vi hade väntat oss.
          </note>
          <note>
            Vi förstår det. Jag är samtidigt tacksam för att vi får denna
            diskussion. Det är värdefullt för oss i detta skede när utredningen
            har kommit.
          </note>
          <note>
            Jag vill ta upp de 15 miljoner som skall stå till länsstyrelsens
            förfogande för en treårsperiod.
          </note>
          <note>
            Jag sitter i länsstyrelsen, och jag vet att man kan använda dessa
            pengar. Men södra Öland och södra
          </note>
          <note>
            Kalmarslätten är inget Gnosjö. Man har sedan generationer tillbaka
            inte någon industriell tradition eller någon entreprenöranda annat
            än inom jordbruket. Det är inte negativt, utan det är bara ett
            faktum. Därför frågar man sig naturligtvis hur man skall kunna
            använda dessa pengar till saker som ligger så långt från det som
            människor där nere är vana att syssla med. Har jordbruksministern
            diskuterat det här med den regionalpolitiska sidan av regeringen?
            Det vore intressant att få höra.
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1990/91:202 om omställningsstödet till jordbruket
          </note>
          <note>
            Anf. 124 Jordbruksminister MATS
          </note>
          <note type="speaker">
            HELLSTRÖM (s):
          </note>
          <note>
            Herr talman! Annika Åhnberg har frågat mig om regeringen avser
            att förtydliga under vilka omständigheter villkorslånen, dvs.
          </note>
          <note>
            omställningsstödet, skall betalas tillbaka.
          </note>
          <note>
            Riksdagen har beslutat att ett omställningsstöd skall lämnas
            till jordbrukare som varaktigt ställer om produktionen till annat
            än livsmedelsproduktion. Stödet skall enligt riksdagens beslut
            utformas som ett villkorslån.
          </note>
          <note>
            Regeringen beslutade den 30 augusti i år om förordningen (1990:941)
            om inkomst-, omställnings- och anläggningsstöd till jordbrukare.
          </note>
          <note>
            I förordningen anges bl.a. de villkor som gäller för omställningsstödet.
            Av 6 § i förordningen framgår att omställningsstöd lämnas för
            åkermark som genom särskilda åtgärder under omställningsperioden
            överförs till annan varaktig användning än livsmedelsproduktion.
            Det framgår vidare att stödet skall betalas tillbaka om en omställningsåtgärd
            inte vidtagits vid omställningsperiodens slut, dvs. den 30 juni
            1996.
          </note>
          <note>
            Slutligen framgår av samma paragraf att en åtgärd kan få vidtas
            senare om det finns särskilda skäl.
          </note>
          <note>
            För omställningsstödet gäller också föreskrifterna om lån och
            bidrag i den allmänna förordningen
          </note>
          <note>
            (1988:764) om statligt stöd till näringslivet. Detta innebär
            bl.a. att lånet får krävas tillbaka om den som mottagit stödet
            lämnat felaktiga eller ofullständiga uppgifter eller på ett allvarligt
            sätt brutit mot villkoren för stödet.
          </note>
          <note>
            Regeringens förordning utgår från riksdagens beslut om en ny
            livsmedelspolitik. Riksdagen förordade att satsningen på biobränslen
            under en femårsperiod skall betraktas som ett led i omställningsprogrammet
            för jordbruket.
          </note>
          <note>
            Riksdagen ansåg det vara angeläget att det kommande energipolitiska
            beslutet utformas så att bl.a. detta önskemål tillgodoses. Dessa
            uttalanden av riksdagen har ingått i de förutsättningar utifrån
            vilka regeringen utformat förordningen.
          </note>
          <note>
            Regeringen har alltså utgått från att satsningen på biobränslen
            kommer till stånd. Detta har också uttalats i samband med att
            förordningen offentliggjordes.
          </note>
          <note>
            Utifrån dessa utgångspunkter är det givet att stödet skall betalas
            tillbaka om huvudvillkoret inte uppfylls, dvs. om marken inte
            ställs om varaktigt.
          </note>
          <note>
            Det är ju just för denna omställning som stöd lämnas.
          </note>
          <note>
            Med anledning av de frågor som ställts om den av riksdagen förutskickade
            bioenergisatsningen har följande uttalande gjorts. Regeringens
            förordning utgår från riksdagsbeslutet och inte från vad som kan
            hända om beslutet inte fullföljs. I en sådan hypotetisk situation
            förändras naturligtvis läget för omställningen avsevärt. Men det
            är då en fråga för riksdagen att ta ställning till, inte nu för
            regeringen i en förordning. Huvudvillkoret för omställningsstödet
            är att marken ställs om till annan varaktig användning än livsmedelsproduktion.
            Om så inte görs är det en självklarhet att återbetalningsskyldighet
            föreligger.
          </note>
          <note>
            Regeringen utgår givetvis från att den av riksdagen förutskickade
            bioenergisatsningen kommer till stånd och har utformat förordningen
            utifrån detta.
          </note>
          <note>
            Om riksdagen skulle ändra sitt ställningstagande anser jag det
            självklart att återbetalningsskyldighet inte skall krävas. Denna
            uppfattning har jag också gett uttryck för tidigare.
          </note>
          <note type="speaker">
            Anf. 125 ANNIKA ÅHNBERG (v):
          </note>
          <note>
            Herr talman! Jag ber att få tacka för svaret på min fråga. Om
            situationen blev så mycket tydligare med det här svaret är jag
            rätt osäker på, eller rättare sagt, det tycker jag nog inte att
            den blev.
          </note>
          <note>
            Var gång jordbruksministern eller någon annan på jordbruksdepartementet
            yttrar sig i den här frågan ökar tyvärr oklarheten, och ett stort
            antal jordbrukare runt om i landet som är intresserade av denna
            omställning blir förvirrade och undrar vad det är som egentligen
            gäller och vilka villkor som ställs.
          </note>
          <note>
            Jordbruksministern talar om hypotetiska situationer. Jag skulle
            gärna vilja ställa en fråga till jordbruksministern. Om jordbruksministern
            befann sig i den, såvitt jag förstår, fullständigt hypotetiska
            situationen att han var jordbrukare och hade en spannmålsareal
            som skulle ställas om, skulle jordbruksministern då tycka att
            det kändes bra att gå in i en omställningsprocess med så oklara
            villkor som råder i detta sammanhang?
          </note>
          <note>
            Nu säger jordbruksministern att om särskilda skäl föreligger
            kan åtgärden få skjutas längre fram i tiden än vad som har sagts
            i riksdagens beslut. Man kan då tänka sig situationen att man
            har en kommun som projekterar för att i sin kraftvärmeanläggning
            ta in biobränslen. Men det energipolitiska beslut som riksdagen
            förhoppningsvis under våren kommer att fatta leder kanske inte
            i den riktningen att kärnkraften skall avvecklas i den takt som
            gör det intressant med den här ökade biobränsleanvändningen.
          </note>
          <note>
            Kommunen ger då kanske upp sina planer. Kan man då säga att det
            finns särskilda skäl som föreligger för att den här jordbrukaren
            skall få skjuta sin omställning längre fram i tiden när dessa
            nya omständigheter har uppstått?
          </note>
          <note>
            Jordbruksministern säger också att om riksdagen skulle ändra
            sitt ställningstagande -- och jag utgår från att han då syftar
            på ställningstagandet om just biobränslen -- så att innebörden
            i det här tidigare beslutet ändras och får en helt annan betydelse,
            kommer det att innebära att återbetalning inte skall krävas?
          </note>
          <note>
            Anf. 126 Jordbruksminister MATS
          </note>
          <note type="speaker">
            HELLSTRÖM (s):
          </note>
          <note>
            Herr talman! Jag vill först påminna Annika
          </note>
          <note>
            Åhnberg om att det är riksdagen som har fattat beslut om att
            omställningsstödet är ett villkorslån, dvs. ett lån som är villkorat
            till att något uppnås, nämligen en varaktig omställning av marken.
            Det är riksdagens villkor, och det är det som regeringens förordning
            utgår från. Det innebär att om man inte uppfyller villkoren så
            är man återbetalningsskyldig. Vi har tydligt angivit vad det är
            som gäller i detta sammanhang.
          </note>
          <note>
            Sedan har man i debatten -- och tyvärr tycker jag att
          </note>
          <note>
            Annika Åhnberg deltar i den debatten -- förvirrat begreppen.
            Man säger: Om riksdagsbeslutet inte fullföljs, om det händer någonting
            helt annat trots att riksdagen har fattat beslut om en biobränslesatsning,
            och det ingår i regeringens förordning, och om riksdagen gör något
            annat, vad händer då? Den frågan kan ställas inom de allra flesta
            sektorer i samhällslivet. Jag menar att det är kontraproduktivt
            för omställningen att man driver den typen av argumentering som
            görs från många håll där man inte är intresserad av att den här
            omställningen skall bli varaktig, utan där man tvärtom är intresserad
            av en jordbank, vilket varken riksdagen eller regeringen har utgått
            från.
          </note>
          <note>
            Jag menar därför att det finns lika goda skäl att man i denna
            fråga som i alla andra utgår från att de riksdagsbeslut som fattas
            också gäller. Då gäller naturligtvis även vad riksdagen har utgått
            från när det gäller återbetalningsskyldighet. Vad jag har sagt,
            och det vill jag upprepa, är att om den utomordentligt hypotetiska
            situationen uppkommer att riksdagen ändrar sitt beslut så tar
            jag det som en självklarhet att dessa jordbrukare inte blir återbetalningsskyldiga.
            Det är vad jag har sagt här, och det upprepar jag. Detta borde
            göra de jordbrukare som befinner sig i den situationen att de
            undrar över Annika Åhnbergs fråga säkra på den punkten.
          </note>
          <note type="speaker">
            Anf. 127 ANNIKA ÅHNBERG (v):
          </note>
          <note>
            Herr talman! Jag vill på det bestämdaste protestera mot att det
            skulle vara jag som förvirrar debatten.
          </note>
          <note>
            Jag tycker att det i grund och botten är regeringspartiet som
            förvirrar debatten när det gäller energipolitiken. Och det är
            faktiskt det som är orsaken till att de här diskussionerna och
            den här osäkerheten uppstår.
          </note>
          <note>
            Jag är självfallet intresserad av att vi skall få en varaktig
            omställning. Det tror jag att alla människor i detta land är.
            Vi behöver bara titta på årets situation med ett stort spannmålsöverskott
            --
          </note>
          <note>
            den bedrövliga situation där vi alla beklagar att vi fick en
            god skörd, och som har lett till ett problem för landet i stället
            för något positivt -- för att inse att vi alla har ett gemensamt
            intresse av att omställningen blir varaktig. Men det är ju just
            därför som det är så viktigt att omställningsstödet fungerar som
            en stimulans till omställning och att den här osäkerheten inte
            finns. Det är därför som man inte kan titta på det här beslutet
            för sig som riksdagen fattade i våras om en bioenergisatsning.
          </note>
          <note>
            Om riksdagen beslutar att satsa på bioenergi och samtidigt eller
            strax efteråt fattar beslut om att skjuta upp kärnkraftsavvecklingen,
            innebär det att man kastar pengarna i sjön. Då blir det ju ointressant
            att riksdagen har fattat ett beslut om bioenergi. Ett sådant beslut
            är ju intressant endast i samband med det större energipolitiska
            beslutet.
          </note>
          <note>
            Och det är där som signalerna är så oklara.
          </note>
          <note>
            Anf. 128 Jordbruksminister MATS
          </note>
          <note type="speaker">
            HELLSTRÖM (s):
          </note>
          <note>
            Herr talman! I riksdagsbeslutet hänvisas till att man aviserar
            att man kommer att stimulera miljövänlig energiproduktion med
            500 milj.kr. om året, varvid biobränslen skall prioriteras. Av
            tidsskäl skall jag inte läsa upp hela det avsnitt där riksdagen
            gör en beställning. Och den beställningen är den rådande verkligheten.
            Det är utifrån den rådande verkligheten som regeringen har utformat
            sin förordning. Den är klar och tydlig på den punkten.
          </note>
          <note>
            Vad jag säger är att om riksdagen skulle fatta ett annat beslut
            i framtiden är det en självklarhet att man då inte avkräver lantbrukarna
            återbetalning av dessa pengar. Att skapa förvirring på den punkten
            hjälper inte omställningen.
          </note>
          <note>
            Sedan kan det finnas praktiska frågor. En lantbrukare kan t.ex.
            vara nästan framme vid kontrakt, och ett seriöst försök har gjorts,
            då något händer, t.ex. att kommunen skjuter på något. Även något
            annat kan hända i detta sammanhang, liksom i alla andra sammanhang.
            Vi har sagt att det i så fall skall finnas speciella skäl så att
            denna åtgärd skall kunna senareläggas. Vi har alltså inte velat
            ha någon absolut stupstock där av de praktiska skäl som även Annika
            Åhnberg har varit inne på.
          </note>
          <note type="speaker">
            Anf. 129 ANNIKA ÅHNBERG (v):
          </note>
          <note>
            Herr talman! Jag hade hoppats att den här frågan skulle leda
            till något förtydligande, men jag får tyvärr konstatera att den
            inte gör det. Det känns inte så oerhört meningsfullt att fortsätta
            meningsutbytet.
          </note>
          <note>
            Min erfarenhet är att det finns ett mycket stort intresse ute
            i landet för omställning till biobränsleproduktion, men det finns
            en tveksamhet som inte har att göra med det beslut som vi redan
            har fattat i livsmedelspolitiken, utan som har att göra med de
            osäkra villkor som den här segdragna diskussionen kring energipolitiken
            innebär. Jag tror att om signalerna vore tydliga om att kärnkraften
            skall avvecklas och att vi därför kommer att behöva biobränsleproduktion,
            skulle det inte finnas någon tveksamhet kring dessa frågor. Tyvärr
            får jag konstatera att det inte heller nu gick att få något förtydligande
            på denna punkt.
          </note>
          <note>
            Överläggningen var härmed avslutad.
          </note>
          <note>
            25 § Svar på fråga 1990/91:170 om möjlighet till arbete för asylsökande
          </note>
          <note type="speaker">
            Anf. 130 Statsrådet MAJ-LIS LÖÖW (s):
          </note>
          <note>
            Herr talman! Marianne Jönsson, har mot bakgrund av regeringens
            beslut angående Borgholms kommuns ansökan om att få bedriva försöksverksamhet
            med arbete för asylsökande, frågat mig på vilket sätt jag anser
            att de asylsökande skall få möjlighet att arbeta under tiden de
            väntar på besked om att få stanna i Sverige.
          </note>
          <note>
            Marianne Jönsson uppger vidare i sin fråga att
          </note>
          <note>
            AMS i egenskap av remissinstans i ärendet skulle ha tillstyrkt
            kommunens framställan.
          </note>
          <note>
            Låt mig börja med att klargöra att regeringen inte har inhämtat
            AMS synpunkter med anledning av skrivelsen från Borgholms kommun.
            Uppgiften om att AMS skulle ha tillstyrkt är följaktligen felaktig.
          </note>
          <note>
            Frågan om tillfälliga arbetstillstånd för asylsökande aktualiseras
            med jämna mellanrum här i kammaren. Det är mindre än en månad
            sedan jag senast besvarade en sådan fråga i ett interpellationssvar.
          </note>
          <note>
            Det är regeringens fasta övertygelse att vi i Sverige inte bör
            införa en ordning som tillåter asylsökande att ta regelrätt anställning
            med marknadsmässig ersättning under väntetiden. Det finns många
            skäl för detta.
          </note>
          <note>
            Det främsta skälet är en stor risk för att organisationen för
            flyktingmottagandet skulle överbelastas och t.o.m. blockeras av
            människor som önskar tillfälligt arbete i Sverige.
          </note>
          <note>
            I svaret till Borgholms kommun har jag pekat på att det är angeläget
            att öka möjligheterna till meningsfull sysselsättning för de asylsökande
            under förläggningsvistelsen. Det gäller att lokalt finna bra former
            för detta i samråd mellan i första hand förläggningen, kommunen
            och arbetsmarknadsparterna på orten. Vi välkomnar sådana initiativ.
            På arbetsmarknadsdepartementet och invandrarverket pågår nu ett
            arbete för att utröna om det finns förordningar och regler som
            försvårar en sådan lokal samverkan.
          </note>
          <note>
            Den viktigaste uppgiften är ändå att förkorta handläggningstiderna
            så mycket, att behovet av samhällsåtgärder under väntetiden blir
            minimalt.
          </note>
          <note>
            Regeringen har därför nyligen föreslagit riksdagen en kraftig
            förstärkning av invandrarverkets resurser för handläggning av
            asylärenden.
          </note>
          <note type="speaker">
            Anf. 131 MARIANNE JÖNSSON (c):
          </note>
          <note>
            Herr talman! Tack för svaret. Det är väldigt viktigt att man
            ser över regelsystemet. Jag välkomnar ett sådant initiativ, som
            nu har tagits för att se om det finns paragrafer som försvårar
            för invandrare och flyktingar att få jobb. Skall vi kunna garantera
            en långsiktig och generös flyktingpolitik är det utomordentligt
            viktigt att allmänheten förstår de beslut och paragrafer som omgärdar
            asylsökandet.
          </note>
          <note>
            Många av oss är uppfostrade i luthersk anda och har hört från
            Luthers lärjungar om att fåfäng gå lär mycket ont och att du skall
            arbeta i ditt anletes svett osv. Jag som är från Öland möter ofta
            sådana tankegångar. Jag tycker att det är synd, för det smittar
            av sig på inställningen till flyktingfrågorna.
          </note>
          <note>
            Det måste vi ju förbjuda att det gör. Vi har på
          </note>
          <note>
            Öland just nu väldigt många turkbulgarer och kosovoalbaner. Man
            har från kommunen insett hur viktigt det är att de inte går sysslolösa
            medan de väntar.
          </note>
          <note>
            Det är bra att invandrarministern i sitt svar säger, att här
            skall tas initiativ för att få anslag för att kunna förkorta väntetiderna.
            Den tröstlösa väntan medan ens ärende skall avgöras är naturligtvis
            mycket passiviserande och enerverande. Det försök man ville göra
            i Borgholms kommun var ett vällovligt försök att få meningsfulla
            arbeten för asylsökande under väntetiden.
          </note>
          <note>
            Vi har ett mycket egendomligt exempel från i somras. Vi tog emot
            ungdomar från Polen för att plocka jordgubbar. De fick komma hit
            -- visserligen skulle de ha tillstånd och arbetstillstånd från
            invandrarverket. Hur det än var så fick de inte alltid det, utan
            det var kanske 70 % som inte hade tillståndet. Då kan man inte
            förstå att de som är på flyktingförläggningarna inte skulle få
            plocka jordgubbar.
          </note>
          <note>
            Jag vill fråga invandrarministern om han ändå inte kan snabba
            på och ge oss de regler för lokal samverkan som vi behöver.
          </note>
          <note type="speaker">
            Anf. 132 Statsrådet MAJ-LIS LÖÖW (s):
          </note>
          <note>
            Herr talman! Det finns väldigt många människor i vårt grannskap
            som önskar komma till Sverige för att få fasta eller tillfälliga
            arbeten. Jag tycker att vi skall ge möjlighet för t.ex. polska
            ungdomar för feriearbete som de kan få här. Men det vore utomordentligt
            olyckligt om man skulle behöva gå via asylsystemet för att få
            ett sådant tillfälligt arbete. Det är precis vad vi påpekar när
            vi säger att vi inte är beredda att öppna asylsystemet för dem
            som söker tillfälligt arbete. Asylsystemet skall vara förbehållet
            dem som söker skydd mot förföljelse.
          </note>
          <note>
            Jag tror att det har rått en del missförstånd om vad som är tillåtet
            och inte tillåtet när det gäller kommunens och förläggningens
            samarbete kring sådant som ligger utanför regelrätta anställningar.
            I
          </note>
          <note>
            den mån det finns ett regelsystem som lägger hinder i vägen,
            vilket det inte alltid gör, även om man tror det, är vi, med litet
            fantasi, beredda att medverka till att undanröja dessa. Man skall
            framför allt medverka till sin egen förläggnings skötsel och verksamhet
            och dessutom ha tid att lära sig litet svenska under tiden man
            väntar. I den mån det därutöver finns utrymme -- och jag tror
            att det finns -- för lämpliga arbetsuppgifter i samarbete med
            kommunen tycker jag att det är bra.
          </note>
          <note type="speaker">
            Anf. 133 MARIANNE JÖNSSON (c):
          </note>
          <note>
            Herr talman! Vi har haft samarbete lokalt, och det var vad som
            föranledde mig att skriva till AMS. Det var den lokala arbetsmarknaden
            som hade samarbetat med oss och där var man var mycket positiv.
            Man gjorde miljömässiga insatser, t.ex.
          </note>
          <note>
            röjde sly i strandängar. Jag har förstått av invandrarministerns
            skrivelse till Borgholms kommun att sådant inte är förbjudet.
            Det ger mycket positiva effekter när det gäller inställningen
            till de asylsökande när man tillsammans gör en gärning som betyder
            mycket för miljön. Om det ändå föreligger missförstånd och vi
            kan få anvisningar för att undanröja dessa, då gör vi de asylsökande
            väldigt stor tjänst. Jag tror också att allmänhetens inställning
            till dessa frågor då kommer att bli mer positiv. Just nu hör jag
            väldigt mycket kritik över att asylsökande inte gör någonting,
            de tar emot bidrag -- sådant som vi ofta hör när folk är kritiska
            till invandrarpolitiken. Så jag tackar Maj-Lis Lööw för svaret
            och skall göra vad jag kan för att sprida information.
          </note>
          <note>
            Överläggningen var härmed avslutad.
          </note>
          <note>
            26 § Svar på fråga 1990/91:191 om användning av visumpolitiken
            för att minska den s.k. handeln med utländska kvinnor
          </note>
          <note type="speaker">
            Anf. 134 Statsrådet MAJ-LIS LÖÖW (s):
          </note>
          <note>
            Herr talman! Margó Ingvardsson har frågat mig om regeringen kan
            använda visumpolitiken för att förhindra handeln med utländska
            kvinnor i Sverige.
          </note>
          <note>
            Den 9 oktober besvarade jag en fråga från Ingrid
          </note>
          <note>
            Ronne-Björkqvist om regeringen tänker ta initiativ för att stävja
            viss typ av förmedling av utländska kvinnor till svenska män.
            Bakgrunden till frågan var upprörande skildringar i massmedia
            om hur utländska kvinnor, som lockats hit, utnyttjas och misshandlas
            av sina svenska män.
          </note>
          <note>
            Jag förstår att Margó Ingvardsson har ställt sin fråga mot samma
            bakgrund. Hon önskar att vi genom en ändrad viseringspolitik skulle
            kunna komma till rätta med viss s.k. oetisk kontaktförmedlingsverksamhet.
          </note>
          <note>
            Margó Ingvardsson har helt rätt i att vi har infört viseringskrav
            för ett land, då utländska besökare därifrån i ökad utsträckning
            hoppat av och i stället sökt permanent uppehållstillstånd.
          </note>
          <note>
            Jag kan emellertid inte tänka mig att Margó
          </note>
          <note>
            Ingvardsson menar att vi skall förhindra ''handeln med utländska
            kvinnor'' genom att inte bevilja kvinnor visum för besök här i
            landet. Redan nu upplever många att de frågor som ställs -- vilka
            går ut på att pröva hur seriöst ett förhållande är -- inte bara
            är hinder för visering utan även en inblandning i privatlivet.
          </note>
          <note>
            Det förhåller sig faktiskt på det sättet att endast ett fåtal
            av alla de utländska kvinnor, som genom kontaktförmedlingsverksamhet
            kommer till
          </note>
          <note>
            Sverige, misshandlas. Detta fåtal kvinnors situation är naturligtvis
            fruktansvärd, men jag tror inte att den löses genom en ändring
            i viseringsreglerna.
          </note>
          <note>
            Det är till yttermera visso så, att de flesta utländska kvinnor
            som sammanbor här inte har inlett förhållandet genom kontaktförmedling.
            Det gäller även de kvinnor från andra länder som förekommer i
            debatten om s.k. postorderförsäljning av kvinnor.
          </note>
          <note>
            Alla kan säkert förstå hur det skulle upplevas om vi genom vår
            viseringspolitik skulle sätta upp nya spärrar när ljuv musik uppstått
            mellan människor över gränserna.
          </note>
          <note type="speaker">
            Anf. 135 MARGÓ INGVARDSSON (v):
          </note>
          <note>
            Herr talman! Jag tackar statsrådet för svaret. Det sista stycket
            var ju oerhört vackert, rent poetiskt.
          </note>
          <note>
            Men sanningen är den att vi sätter upp spärrar för hur ljuv kärlek
            som helst när det passar våra syften.
          </note>
          <note>
            Jag kan som exempel ta en asylsökande som gifter sig med en svensk
            medborgare under utredningstiden. Den personen får inte stanna
            av detta skäl, om flyktingskälen inte är tillräckliga. Då talar
            vi inte så mycket om att sätta upp spärrar när ljuv musik uppstått
            mellan människor över gränserna. Flyktingen åker ut.
          </note>
          <note>
            Vidare inför vi visumbestämmelser när det passar våra syften,
            t.ex. att hindra asylsökande att komma hit och söka uppehållstillstånd.
            Exempel på länder för vilka sådana visumbestämmelser har införts
            är
          </note>
          <note>
            Chile, Turkiet, Pakistan, Bangladesh och Iran;
          </note>
          <note>
            kanske har jag t.o.m. glömt något land. Min fråga är då om vi
            inte för just de länder där vi vet att den här handeln förekommer
            kunde ha en visumpolitik för att noggrannare undersöka om kvinnan
            i fråga så att säga kommer hit på postorder eller om det finns
            andra skäl.
          </note>
          <note>
            Det är möjligt att detta är ett ingrepp i privatlivet och kränker
            integriteten, men där får man välja om samhället bara skall se
            på att en del kvinnor kommer hit och utnyttjas fruktansvärt och
            misshandlas eller om vi skall försöka förebygga det på något sätt.
            Jag frågar därför att jag utgår i från att vi är överens om att
            vi måste hitta en lösning på det här, och de förslag som tidigare
            har ställts härifrån har enligt regeringen inte varit genomförbara.
          </note>
          <note type="speaker">
            Anf. 136 Statsrådet MAJ-LIS LÖÖW (s):
          </note>
          <note>
            Herr talman! Jag skulle inte önska någonting hellre än att det
            gick att komma till rätta med det här problemet så lätt som genom
            att införa någon lagparagraf. Tyvärr finns det saker här i världen
            som man inte kommer åt med enbart lagstiftning eller, som i det
            här fallet, viseringsregler.
          </note>
          <note>
            Vi har försökt utreda det här.
          </note>
          <note>
            Diskrimineringsombudsmannen fick i uppdrag att utreda frågan
            om s.k. oetisk kontaktförmedling och sade i sin utredning att
            han funnit det svårt, för att inte säga omöjligt, att i lag formulera
            gränsen för vad som i fråga om förmedlingsverksamhet bör godtas
            i ett fritt samhälle. Det är det första hindret.
          </note>
          <note>
            Man kan inte utgå ifrån att all kontaktförmedling är oetisk,
            och det är mycket svårt att dra gränserna i lagstiftningen.
          </note>
          <note>
            Dessutom tror jag, som jag sade i mitt första svar, att det för
            många som har seriösa förhållanden i de länder som det är fråga
            om skulle upplevas som kränkande om man speciellt skulle rikta
            det här mot anknytningsinvandringen av äkta makar och sambor från
            dessa speciella länder.
          </note>
          <note>
            Jag kan försäkra Margó Ingvardsson att vi på olika sätt försöker
            att hitta framkomstvägar för att lösa det här problemet. Det första
            vi har gjort är att vi har uppdragit åt invandrarverket att uppmärksamma
            problemet. I årets anslagsframställning förutskickas att verket
            skall göra en uppföljning av de kvinnor som har fått uppehållstillstånd
            som s.k. snabba anknytningar och att man skall använda diskrimineringsombudsmannens
            rapport som ett underlag för det arbetet. Vi avvaktar i första
            hand vad invandrarverket i den uppföljningen kommer fram till.
          </note>
          <note type="speaker">
            Anf. 137 MARGÓ INGVARDSSON (v):
          </note>
          <note>
            Herr talman! Det är väl bra att invandrarverket har fått det
            uppdraget. Men man kan arbeta på flera plan. Frågan är för mig:
            Finns det någon möjlighet att förhindra att kvinnorna kommer hit
            och utsätts för den förnedrande behandling som vi vet förekommer
            i alltför många fall? Kan vi inte förhindra den verksamheten --
            vad skall vi då göra i nästa steg, dvs. när vi skall mildra verkningarna
            av det hela? Jag önskar att vi kunde hitta ett sätt att förhindra
            att de här kvinnorna kommer till Sverige.
          </note>
          <note>
            Jag kan tänka mig att viss kontaktverksamhet ändå skulle kunna
            bedömas som oetisk, t.ex. den där förmedlaren går till pastorsexpeditionen
            och får namn på män som nyligen blivit änklingar eller skilt sig.
            Har regeringen också tittat på den delen av verksamheten?
          </note>
          <note type="speaker">
            Anf. 138 Statsrådet MAJ-LIS LÖÖW (s):
          </note>
          <note>
            Herr talman! För att inte Margó Ingvardsson eller någon annan
            skall tro att vi tar lätt på den här frågan vill jag upprepa att
            problemet är att detta är en liten del av en stor anknytningsinvandring,
            där män och kvinnor flyttar ihop över gränserna.
          </note>
          <note>
            Svårigheten består i att skall vi få till stånd en effektiv kontroll
            av den här verksamheten, skall vi på ett effektivt sätt sätta
            upp spärrar för vissa kvinnor när det gäller att få komma hit
            på grund av sin anknytning till män, tvingas vi sätta i gång en
            utredningsverksamhet som, om den över huvud taget är möjlig med
            hänsyn till de sekretessregler vi har, av många människor skulle
            upplevas som utomordentligt kränkande -- det är jag övertygad
            om. Däri ligger dilemmat.
          </note>
          <note type="speaker">
            Anf. 139 MARGÓ INGVARDSSON (v):
          </note>
          <note>
            Herr talman! Jag tror inte heller att regeringen tar lätt på
            den här saken. Jag tycker bara att det har varit väldigt dåligt
            med förslag från regeringens sida. Från riksdagens talarstol har
            mitt parti och även flera andra partier ställt många förslag om
            hur vi skulle kunna stävja den här verksamheten, men regeringen
            har avvisat dem alla som icke genomförbara eller med argumentet
            att man därigenom inte når det avsedda syftet. Då tycker jag att
            det vore bra om regeringen visade att man tar allvarligt på det
            här och gav oss förslag till åtgärder som är möjliga att genomföra.
          </note>
          <note>
            Överläggningen var härmed avslutad.
          </note>
          <note>
            27 § Svar på fråga 1990/91:194 om ansvaret för asylsökandes egendom
            som förvaras inom flyktingförläggning
          </note>
          <note type="speaker">
            Anf. 140 Statsrådet MAJ-LIS LÖÖW (s):
          </note>
          <note>
            Herr talman! Jan-Olof Ragnarsson har frågat mig vilka åtgärder
            regeringen avser att vidta för att undanröja de från skadestånds-
            och försäkringssynpunkt otillfredsställande förhållanden som han
            menar råder beträffande de asylsökandes egendom på flyktingförläggning.
          </note>
          <note>
            De asylsökande får regelmässigt information av invandrarverkets
            personal om behovet av försäkringar i samband med att de flyttar
            in på en förläggning. En del skaffar sig också ett personligt
            försäkringsskydd. I princip skulle staten genom invandrarverket
            i stället kunna teckna försäkring för alla asylsökande kollektivt.
            Enligt vad jag erfarit har invandrarverket emellertid inte för
            avsikt att till regeringen lämna förslag i den riktningen. Regeringen
            har för dagen inga planer på att ta initiativ i detta syfte.
          </note>
          <note>
            En annan fråga är statens möjlighet att försäkra sitt eget ansvar
            för skada som åsamkas asylsökande under vistelsen på förläggning.
            Jag vill inte gå in på det enskilda fall som Jan-Olof Ragnarsson
            refererar. Staten kan emellertid inte automatiskt hållas ansvarig
            för skada som kan drabba en asylsökande under vistelsen här. Frågan
            om statens eventuella ansvar måste underkastas rättslig prövning
            på sedvanligt sätt.
          </note>
          <note>
            Enligt förordningen (1954:325) om försäkring av statens egendom
            m.m. är grundregeln att statliga myndigheter inte får teckna försäkring
            för statens egendom eller för att skydda staten eller statligt
            anställda mot ansvarighet. Regeringen har emellertid den 27 september
            1990 beslutat att tillkalla en särskild utredare för att göra
            en översyn av frågan om försäkring av statlig egendom och i statlig
            verksamhet. Utredarens förslag bör redovisas under år 1991.
          </note>
          <note type="speaker">
            Anf. 141 JAN-OLOF RAGNARSSON (v):
          </note>
          <note>
            Herr talman! Jag får tacka invandrarministern för svaret.
          </note>
          <note>
            Jag har ställt frågan och anfört ett exempel för att belysa de
            enorma problem en asylsökande har, dvs.
          </note>
          <note>
            inget försäkringsskydd alls under den tid vederbörande vistas
            på en flyktingförläggning. Vi skall också komma ihåg att den asylsökande
            inte har någon möjlighet att välja var han skall bo eller vistas
            i Sverige. Under handläggningstiden är de asylsökande hänvisade
            till flyktinganläggningar. I
          </note>
          <note>
            dag är den genomsnittliga handläggningstiden 9--12
          </note>
          <note>
            månader, även om det är vår förhoppning att den tiden skall kunna
            minskas.
          </note>
          <note>
            Det gör mig upprörd att de asylsökande inte har något som helst
            försäkringsskydd. Jag tycker att det också borde uppröra invandrarministern.
          </note>
          <note>
            Invandrarministern säger i svaret att man i princip kan teckna
            en allriskförsäkring. Jag tycker faktiskt att man borde ge invandrarverket
            i uppdrag att teckna sådan försäkring. De asylsökande har svårt
            med språket, och det är nästan omöjligt för dem att själva driva
            en skadeståndsprocess.
          </note>
          <note>
            Jag har alltså tagit reda på att de asylsökande inte har något
            som helst försäkringsskydd, och jag blir besviken när invandrarministern
            säger att regeringen för dagen inte har några planer på att ta
            initiativ till exempelvis en allriskförsäkring.
          </note>
          <note type="speaker">
            Anf. 142 Statsrådet MAJ-LIS LÖÖW (s):
          </note>
          <note>
            Herr talman! Utgångspunkten för mitt ställnigstagande i det här
            fallet är den som jag inte minst i den här kammaren fått höra
            att jag inte har, nämligen att se flyktingar som kapabla människor
            med ett eget ansvar. Det sägs mycket ofta att om vi bara gav de
            asylsökande ett litet större eget ansvar, så skulle de klara sig
            alldeles utmärkt i det här samhället. Det är just den principen
            som ligger bakom invandrarverkets tänkande i det här fallet, nämligen
            att man skall informera om behovet av ett försäkringsskydd och
            därmed ge människorna möjlighet att ta ett eget ansvar.
          </note>
          <note>
            Jag kan inte heller tänka mig att de asylsökande blir alldeles
            utlämnade om det skulle vara de mest livsnödvändiga förnödenheterna,
            t.ex. kläder, som blir förstörda i en brand av det slag som Jan-Olof
          </note>
          <note>
            Ragnarsson beskriver i sin fråga. I en sådan situation ställer
            samhället givetvis upp och ser till att den asylsökande får nya
            kläder och slipper frysa eller utstå andra umbäranden. Däremot
            tycker jag att det är rimligt att asylsökande som har mer värdefulla
            föremål själva ansvarar för att dessa föremål blir försäkrade.
          </note>
          <note type="speaker">
            Anf. 143 JAN-OLOF RAGNARSSON (v):
          </note>
          <note>
            Herr talman! Jag delar invandrarministerns uppfattning att man
            skall ge de asylsökande ett eget ansvar. Jag har emellertid tagit
            reda på -- och det har stått i invandrarverkets tidning -- att
            man för att få teckna en hemförsäkring skall ha ett lösöre som
            är värt 50 000 kr. Det är inte många asylsökande som har en lösegendom
            som uppgår till ett värde av
          </note>
          <note>
            50 000 kr., och då faller man utanför den s.k.
          </note>
          <note>
            drulleförsäkringen inom hemförsäkringen. Det är därför jag tagit
            upp frågan om en allriskförsäkring för asylsökande som vistas
            på förläggning. Jag tror också att Folksam, Skandia och andra
            försäkringsbolag skulle vara intresserade av en sådan försäkring.
            I det fall jag har refererat har den asylsökande inte fått någon
            hjälp att skaffa sig t.ex.
          </note>
          <note>
            nya kläder.
          </note>
          <note>
            Överläggningen var härmed avslutad.
          </note>
          <note>
            28 § Svar på fråga 1990/91:188 om tekostödet
          </note>
          <note>
            Anf. 144 Industriminister RUNE MOLIN
          </note>
          <note>
            (s):
          </note>
          <note>
            Herr talman! Lennart Brunander har frågat mig på vilka grunder
            regeringen beslutat att undanhålla
          </note>
          <note>
            20,1 milj.kr. av tekostödet.
          </note>
          <note>
            Som Lennart Brunander påpekat i sin fråga har regeringen beslutat
            att 26 milj.kr. av de ingående reservationerna för budgetåret
            1989/90 för anslaget industripolitiska åtgärder för tekoindustrin
            inte får disponeras av statens industriverk.
          </note>
          <note>
            Regeringens beslut fattades på grundval av en bedömning att tillräckligt
            med medel finns tillgängliga för industripolitiska insatser för
            tekoindustrin och mot bakgrund av det statsfinansiella läget.
          </note>
          <note>
            Nu genomförs treårsprogrammet för tekoindustrin vilket även omfattar
            budgetåret 1991/92.
          </note>
          <note>
            Regeringen följer strukturomvandlingen i branschen och dess effekter.
            Omställningen måste ske under socialt acceptabla former, vilket
            också kräver arbetsmarknadspolitiska åtgärder.
          </note>
          <note type="speaker">
            Anf. 145 LENNART BRUNANDER (c):
          </note>
          <note>
            Herr talman! Jag tackar industriministern för svaret.
          </note>
          <note>
            I det interpellationssvar jag fick den 9 november var en av de
            utgångspunkter som industriministern hade att vi har ett treårsprogram
            med 85 milj.kr.
          </note>
          <note>
            varje år som ett stöd till tekoindustrin. Vid det tillfället
            nämnde industriministern ingenting om att han dragit in pengar
            från anslaget för just den typen av åtgärder. Tekoindustrin befinner
            sig just nu i en mycket djup kris med många stora problem. Många
            företag ställer in betalningarna, lägger ner verksamheten och
            varslar om uppsägningar. Många tekoarbetare blir som följd härav
            arbetslösa.
          </note>
          <note>
            Dessa medel skulle ha räckt till ganska många småföretag -- det
            är ju i första hand småföretag som skall få del av detta stöd.
            Medlen skulle ha tryggat arbetet för ganska många tekoarbetare
            hemma i
          </note>
          <note>
            Sjuhäradsbygden och på andra håll i Sverige.
          </note>
          <note>
            Industriministern säger i svaret att det aktuella beslutet fattades
            på grundval av en bedömning att tillräckliga medel finns tillgängliga.
            Hur kan industriministern i nu rådande läge göra bedömningen att
            de medel som finns är tillräckliga?
          </note>
          <note>
            De är ju i högsta grad otillräckliga -- de räcker inte alls.
            Detta är ett sätt att bakvägen sabotera tekopolitiken. Jag kan
            inte bedöma det på annat sätt; medlen är inte på något sätt tillräckliga,
            och ändå drar man bort dessa 20 miljoner.
          </note>
          <note>
            Industriministern säger vidare att avtrappningen skall ske i
            socialt acceptabla former. Hur skall det bli möjligt? Kan jag
            få ett besked om hur man tänkt sig att det skall gå till!? Vilka
            arbetsmarknadspolitiska åtgärder är det som industriministern
            tänker sig kunna hjälpa till med?
          </note>
          <note>
            Det fick jag inte särskilt mycket av besked om den
          </note>
          <note>
            9 november.
          </note>
          <note>
            Anf. 146 Industriminister RUNE MOLIN
          </note>
          <note>
            (s):
          </note>
          <note>
            Herr talman! De 26 miljoner som Lennart
          </note>
          <note>
            Brunander talar om finns ju kvar i statskassan.
          </note>
          <note>
            Regeringen har naturligtvis möjligheter att fatta ett beslut
            om att ställa dessa pengar till förfogande.
          </note>
          <note>
            I interpellationsdebatten redovisade jag att det har ställts
            ökade arbetsmarknadspolitiska resurser till förfogande, för förmedlingsinsatser
            och för utbildningsinsatser.
          </note>
          <note>
            Vi kommer naturligtvis att noga följa utvecklingen i Sjuhäradsbygden
            och i andra områden som drabbas av arbetslöshet. I den mån det
            behövs kommer ytterligare resurser för arbetsmarknadspolitiken
            att tas fram.
          </note>
          <note type="speaker">
            Anf. 147 LENNART BRUNANDER (c):
          </note>
          <note>
            Herr talman! De 26 miljonerna finns kvar, säger industriministern
            -- de finns i statskassan. Det är väldigt bra! När kommer då regeringen
            att fatta ett beslut som gör det möjligt att i det nuvarande läget
            använda dessa pengar för tekoföretagen? Eftersom situaitonen är
            så besvärlig som den är måste alla medel som kan ställas till
            förfogande utnyttjas. När tänker regeringen fatta ett sådant beslut?
          </note>
          <note>
            Industriministern säger också att om det behövs kommer ytterligare
            medel att ställas till förfogande för arbetsmarknadspolitiken.
            Det är väldigt bra.
          </note>
          <note>
            Kan jag uppfatta det som ett löfte från industriministern att
            så kommer att bli fallet?
          </note>
          <note>
            Anf. 148 Industriminister RUNE MOLIN
          </note>
          <note>
            (s):
          </note>
          <note>
            Herr talman! Som jag sade följer vi läget på arbetsmarknaden
            mycket noga, och det gäller då också tekoindustrin. Hur läget
            ser ut kommer att bli avgörande för ställningstagandet till i
            vilken mån ytterligare resurser behöver tas fram.
          </note>
          <note type="speaker">
            Anf. 149 LENNART BRUNANDER (c):
          </note>
          <note>
            Herr talman! Det är mycket bra om man inom industridepartementet
            nu följer utvecklingen och studerar läget. Det gjorde man uppenbarligen
            inte när man fattade beslutet om att dra in dessa 20 eller
          </note>
          <note>
            26 milj. kr. Hade man då noga studerat läget, hade man naturligtvis
            inte fattat ett sådant beslut. Mot bakgrunden av att man nu noga
            följer utvecklingen och studerar läget vill jag fråga: När kan
            vi vänta oss ett beslut om att dessa pengar kommer att ställas
            till förfogande? Ett besked härom skulle vara av stort värde för
            alla de företag som nu inte vågar göra någonting, eftersom de
            inte vet om det finns några resurser. De kanske nu står i begrepp
            att flytta ut eller lägga ner sin verksamhet, vilket är alternativet
            till att man gör satsningar. När får vi ett beslut, industriministern?
          </note>
          <note>
            Överläggningen var härmed avslutad.
          </note>
          <note>
            29 § Svar på fråga 1990/91:192 om ekonomisk stimulans av vindkraft
          </note>
          <note>
            Anf. 150 Industriminister RUNE MOLIN
          </note>
          <note>
            (s):
          </note>
          <note>
            Herr talman! Gundhild Bolander har adresserat frågan till mig,
            men ställer den i frågetexten till finansministern. Finansministern
            och jag har kommit överens om att jag besvarar frågan.
          </note>
          <note>
            Gunhild Bolander frågar om regeringen är beredd att med någon
            form av ekonomiska styrmedel stimulera en utbyggnad av vinkraften
            i privat och kooperativt ägande.
          </note>
          <note>
            Jag har tidigare i höst fått samma fråga från
          </note>
          <note>
            Gunhild Bolander. För två veckor sedan svarade jag att jag inte
            var beredd att då svara på frågan, eftersom arbetet på ett energipolitisk
            proposition pågår inom regeringskansliet samtidigt som viktiga
            delar av propositionens innehåll är föremål för överläggningar
            mellan regeringen och folkpartiet och centerpartiet.
          </note>
          <note>
            Detta gäller fortfarande.
          </note>
          <note type="speaker">
            Anf. 151 GUNHILD BOLANDER (c):
          </note>
          <note>
            Herr talman! Tack för svaret. Bakgrunden till min fråga är den
            beskattning som i dag motverkar en positiv utveckling av vindkraftsutbyggnaden.
            Jag ställde därför min fråga till finansministern. När statsrådet
            Molin nu har övertagit frågan hoppas jag att man kan tolka det
            som en positiv industripolitisk markering.
          </note>
          <note>
            På Gotland finns mycket goda förutsättningar för energiproduktion
            med vindkraft. Med andra ord kan man säga att det blåser nästan
            jämnt. Genom utredningar har det kartlagts att vissa områden på
            och kring Gotland är kartlagda som speciellt lämpade för sådan
            verksamhet. Det har medverkat till att det finns ett mycket stort
            intresse för vindkraft hos många gotlänningar. En väderkraftsförening
            har bildats, som hjälper till att stimulera en vindkraftsutbyggnad
            dels i privat regi, dels i kooperativ form.
          </note>
          <note>
            Många studieresor har gjorts till Danmark, där som bekant denna
            kraftkälla har en helt annan status än i vårt land. Man har gjort
            den erfarenheten att skatt i princip inte skall utgå på förnybar
            energi.
          </note>
          <note>
            Subventioner utgår till privat ägande av vindkraftverk.
          </note>
          <note>
            I Sverige möter man en hel del hinder när man försöker förverkliga
            sina idéer om att medverka till sin egen försörjning av elenergi.
            Det främsta hindret är den skattebelastning med 7,2 öre per kilowattimme
            som utgår om vindkraftsverkets kapacitet överstiger 100 kilowatt.
            Märkligt nog skattebelastas också den egenanvända elen. Det gäller
            således inte enbart det eventuella överskottet som man säljer
            ut på det allmänna nätet. Skatten på den el som man förbrukar
            själv är avgörande för många när det gäller om man skall satsa
            eller inte.
          </note>
          <note>
            Är regeringen beredd att slopa den här beskattningen eller på
            annat sätt underlätta för dem som är beredda att satsa på vindkraftverk,
            t.ex.
          </note>
          <note>
            med någon form av investeringsbidrag eller avdragsmöjligheter?
          </note>
          <note>
            Anf. 152 Industriminister RUNE MOLIN
          </note>
          <note>
            (s):
          </note>
          <note>
            Herr talman! Jag tror att förutsättningen för att vi skall kunna
            producera vindkraft i Sverige är någon form av stimulanssystem.
            Jag kan dock inte svara på hur det skall se ut innan vi har haft
            överläggningar med de andra partierna. Gunhild
          </note>
          <note>
            Bolander får därför vänta tills överläggningarna är slutförda
            och vi kan presentera en proposition för riksdagen.
          </note>
          <note type="speaker">
            Anf. 153 GUNHILD BOLANDER (c):
          </note>
          <note>
            Herr talman! Jag kan väl ändå konstatera att regeringen har en
            positiv syn på detta. Det är ganska intressant att konstatera
            att när en representant från industridepartementet deltog i ett
            möte i Visby för ungefär ett år sedan, kände denne inte till beskattningen
            på 7,2 öre på den egenproducerade elen. Det sades då att detta
            omedelbart skulle undanröjas i enlighet med den satsning på alternativa
            energikällor som då ingick i regeringens politik.
          </note>
          <note>
            Skatten är fortfarande kvar. Jag utgår ifrån att den här egendomligheten
            kommer att undanröjas i den kommande energipropositionen. Jag
            vill därför tacka för detta någorlunda positiva svar om satsning
            på alternativen.
          </note>
          <note>
            Överläggningen var härmed avslutad.
          </note>
          <note>
            30 § Svar på fråga 1990/91:196 om utförsäljningen av beredskapslager
            av olja
          </note>
          <note type="speaker">
            Anf. 154 Industriminster RUNE MOLIN (s):
          </note>
          <note>
            Herr talman! Marianne Samuelsson har frågat miljöministern om
            hon är beredd att medverka till att högsvavlig olja ur statens
            beredskapslager inte säljs till Polen eller andra redan hårt miljöbelastade
            länder.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Riksdagen har i 1987 års försvarsbeslut bl.a.
          </note>
          <note>
            beslutat om ändringar i den statliga lagringen av olja, vilket
            medfört en omfattande omstrukturering av statens lager.
          </note>
          <note>
            Statens energiverk svarar för att omstruktureringen genomförs
            samt att erforderlig omsättning av lagrade produkter sker.
          </note>
          <note>
            Energiverket beslutar om de kvantiteter och kvaliteter av olja
            som skall säljas och begär sedan in anbud från oljeföretag i Sverige.
            Någon försäljning direkt till andra länder sker inte. Energiverket
            har dock ingen rätt att meddela köparen restriktioner beträffande
            vidareförsäljning till vissa länder.
          </note>
          <note>
            Enligt de bestämmelser som gäller fr.o.m. den 1
          </note>
          <note>
            januari 1989 får svavelutsläpp från förbränning inte överstiga
            0,19 gram svavel per megajoule tillfört bränsle. För oljeeldande
            anläggningar -- utan särskilda reningsåtgärder eller svavelbindning
            i processen -- innebär gränsen att svavelhalten i oljan inte får
            överstiga 0,8 viktprocent.
          </note>
          <note>
            Någon olja med en svavelhalt överstigande 0,8
          </note>
          <note>
            viktprocent har enligt vad jag inhämtat inte sålts ur statens
            beredskapslager. Det finns för närvarande inte heller några planer
            på någon sådan försäljning.
          </note>
          <note>
            Anf. 155 MARIANNE SAMUELSSON
          </note>
          <note>
            (mp):
          </note>
          <note>
            Herr talman! Jag får tacka för svaret.
          </note>
          <note>
            Det stämmer nog att olja där svavelhalten överstiger 0,8 viktprocent
            inte har sålts. Halten har legat på 0,5 om jag inte har fått fel
            uppgifter. Mot bakgrund av de regler som vi för närvarande har
            på miljösidan som stadgar 0,1 viktprocent överstiger detta vad
            vi själva kan acceptera.
          </note>
          <note>
            Som framgår av svaret har energiverket inte rätt att meddela
            restriktioner. Det skall drivas enligt lönsamhetsprincipen. Man
            kan väl ändå förvänta sig att regeringen har rätt att meddela
            restriktioner.
          </note>
          <note>
            Enligt uppgifter som jag har kunnat få fram sägs att den olja
            som snabbt skulle bli helt otjänlig här kan användas i bl.a. öststaterna,
            eftersom man där har bilar av så gamla modeller att oljan går
            att använda.
          </note>
          <note>
            För mig känns det fruktansvärt osolidariskt när vi samtidigt
            talar om den miljösituation som finns i östländerna. Miljöflyktingar
            har t.o.m. kommit hit och sagt att det är en direkt hälsofara
            för deras barn att växa upp i den här miljön.
          </note>
          <note>
            Även om inte direktförsäljning sker, kan man via oljebolag exportera
            dessa miljöproblem. Det rimmar mycket illa med den miljö- och
            biståndspolitik som vi har uttalat här i riksdagen. Vi hade bl.a.
            en lång debatt om biståndet till
          </note>
          <note>
            Östeuropa på miljösidan, där vi klart sade att det måste satsas,
            att vi måste hjälpa till osv. Jag känner att det verkligen är
            fråga om att man sviker sina löften. Jag har inte fått ett ordentligt
            svar på om detta verkligen är förenligt med regeringens miljöoch
            biståndspolitik.
          </note>
          <note>
            Anf. 156 Industriminister RUNE MOLIN
          </note>
          <note>
            (s):
          </note>
          <note>
            Herr talman! Jag vill bara påpeka att det faktiskt är tillåtet
            att elda med olja som har en svavelhalt upp till 0,8 viktprocent
            i Sverige. Den olja som har sålts är det således tillåtet att
            elda med i Sverige.
          </note>
          <note>
            Att vi skulle införa regler som skulle förhindra andra länder
            att använda olja som är tillåten i
          </note>
          <note>
            Sverige förefaller något märkligt.
          </note>
          <note>
            För övrigt kan jag upplysa Marianne Samuelsson om att man i Polen
            normalt köper olja ifrån Sovjet.
          </note>
          <note>
            Den oljan innehåller, enligt uppgifter som jag har fått från
            energiverket, 3 viktprocent svavel. Det är en väsentligt sämre
            produkt. Jag har inga bevis för att den olja som har sålts till
            svenska oljeföretag har sålts vidare till Polen. Men även om så
            skulle ha skett är det fråga om en bättre olja än den som normalt
            importeras ifrån Sovjetunionen. Det är olja som också accepteras
            i det svenska energisystemet.
          </note>
          <note>
            Anf. 157 MARIANNE SAMUELSSON
          </note>
          <note>
            (mp):
          </note>
          <note>
            Herr talman! Jag känner stor osäkerhet om huruvida den gör bättre
            nytta än den sovjetiska oljan. Trots allt tycker jag att det stämmer
            dåligt med vår miljöprofil att exportera högsvavelhaltig olja
            som skall eldas under, vad man i alla fall kan tänka sig, dåliga
            reningsförhållanden. Här hemma har vi högre krav på reningen när
            vi eldar med olja.
          </note>
          <note>
            Överläggningen var härmed avslutad.
          </note>
          <note>
            31 § Svar på fråga 1990/91:200 om följderna för svenska småföretag
            av anpassning eller anslutning till EG
          </note>
          <note>
            Anf. 158 Industriminister RUNE MOLIN
          </note>
          <note>
            (s):
          </note>
          <note>
            Herr talman! Krister Skånberg har frågat mig vad jag avser att
            göra för att motverka befarade skadeverkningar på småföretag --
            i synnerhet underleverantörer och företag som levererar till den
            offentliga sektorn -- till följd av ett svenskt närmande till
            EG.
          </note>
          <note>
            Ett av målen med EGs omvandling är att skapa en större marknad
            med ökad konkurrens och därmed en effektivare näringslivsstruktur.
            Den svenska ekonomin är inte betjänt av en politik som försöker
            skydda vissa branscher från utländsk konkurrens.
          </note>
          <note>
            Detta skulle endast medföra sämre resursfördelning, lägre tillväxt
            och i förlängningen en sämre välfärdsutveckling.
          </note>
          <note>
            Regeringens politik syftar i stället till att stärka den svenska
            småföretagssektorn och förbereda den på en ökad utländsk konkurrens.
          </note>
          <note>
            Regeringens arbete följer i princip två linjer.
          </note>
          <note>
            För det första bedriver regeringen sedan länge en aktiv småföretagspolitik
            som genom finansierings-, utbildnings-, informations- och konsultinsatser
            syftar till att öka småföretagens kompetens och konkurrenskraft.
            Under de senaste åren har dessa åtgärder dessutom kompletterats
            med särskilda insatser, bl.a. i form av konsekvensanalyser för
            enskilda företag rörande de hot och möjligheter som ett svenskt
            närmande till EG kan medföra.
          </note>
          <note>
            För det andra strävar regeringen efter att ge de svenska småföretagen
            möjlighet att delta i EGs småföretagsprogram. Sverige och övriga
            EFTA-
          </note>
          <note>
            länder diskuterar för närvarande med EG
          </note>
          <note>
            möjligheterna och formerna för en medverkan i dessa program.
          </note>
          <note>
            Krister Skånberg pekar i sin fråga på två typer av småföretag
            som kommer att få det särskilt besvärligt under de närmaste åren
            --
          </note>
          <note>
            underleverantörerna och de företag som levererar till den offentliga
            sektorn.
          </note>
          <note>
            Låt mig först ta upp frågan om underleverantörerna. Samhället
            kommer under den närmaste treårsperioden att årligen satsa ca
            400
          </note>
          <note>
            milj.kr. i syfte att underlätta utveckling och omstrukturering
            av den svenska underleverantörsindustrin.
          </note>
          <note>
            Styrelsen för teknisk utveckling, Industrifonden och delegationen
            för verkstadsteknisk utveckling bidrar med finansierings- och
            rådgivningsinsatser för produkt- och produktionsutveckling.
          </note>
          <note>
            Exportrådet stödjer många underleverantörsföretag som vill etablera
            internationella kundkontakter och utveckla sin export. Industriverket
            bedriver en uppsökande verksamhet som bl.a. syftar till att få
            till stånd samverkansdiskussioner mellan berörda underleverantörsföretag.
          </note>
          <note>
            Låt mig slutligen kommentera de farhågor som
          </note>
          <note>
            Krister Skånberg framför vad gäller småföretag som levererar
            till den offentliga sektorn. EGs politik inom detta område inriktas
            framför allt på att skapa ökade möjligheter för såväl inhemska
            småföretag som för utländska konkurrenter vid offentlig upphandling
            och att därigenom öka konkurrensen.
          </note>
          <note>
            För svensk del kan detta komma att innebära en ökad konkurrens
            från utländska företag för de företag som i dag levererar till
            den offentliga sektorn. Men det skapar framför allt möjligheter
            för de svenska företagen, såväl stora som små, att komma in på
            den stora marknad som den offentliga upphandlingen inom EG utgör.
          </note>
          <note type="speaker">
            Anf. 159 KRISTER SKÅNBERG (mp):
          </note>
          <note>
            Herr talman! Jag tackar statsrådet för svaret som är väl strukturerat.
          </note>
          <note>
            Jag får intrycket att vi båda inser att det finns problem. Frågan
            är hur man skall hantera dem. Jag konstaterar att det handlar
            om konkurrens på olika villkor. De företag som de svenska företagen
            skall konkurrera med är ju normalt väsentligt större. I
          </note>
          <note>
            det här fallet har jag oroat mig för småföretagen.
          </note>
          <note>
            Vi kan först se på underleverantörsföretagen. De hotas faktiskt
            på två sätt. Det ena sättet är att en del av de svenska företagen
            flyttar ut och därmed sannolikt söker sig till underleverantörer
            på den nya lokala marknaden. Vissa primärunderleverantörsföretag
            kan följa med. Men normalt sett växlar ett företag underleverantör
            i den situationen. Det andra sättet är att man på den svenska
            hemmamarknaden hotas av ökande konkurrens. Det betyder att om
            man tidigare har oroat sig för underleverantörsföretagen -- vilket
            man har gjort både i riksdagen och i statens industriverk där
            jag har arbetat -- blir hotet väsentligt större.
          </note>
          <note>
            Ett sätt är naturligtvis att göra företagen duktigare.
          </note>
          <note>
            Det är säkert värdefullt. I den mån man försöker göra dem större
            finns det vissa nackdelar. Vi behöver också genuint små företag.
            Ytterligare ett sätt hade varit att försöka jämna ut konkurrensförhållandena
            mellan små och stora företag som i dag ofta är till de stora företagens
            fördel.
          </note>
          <note>
            Jag är bekymrad, eftersom jag tror att många svenska småföretag
            hittills bara trott att detta med en svensk EG-anpassning och
            eventuell anslutning blir en källa till glädje. Men det blir den
            inte. Jag hoppas att få en chans att tala mer om dem som säljer
            till den offentliga sektorn. De kommer också att få det svårt.
          </note>
          <note>
            Anf. 160 Industriminister RUNE MOLIN
          </note>
          <note>
            (s):
          </note>
          <note>
            Herr talman! De resonemang som Krister
          </note>
          <note>
            Skånberg för stämmer överens med mitt sätt att se på problemen.
            Vi måste naturligtvis generellt för både stora och små företag
            se till att vi har konkurrenskraft i Sverige som gör att de blir
            intressanta för köpare i Sverige och i andra länder.
          </note>
          <note>
            Konkurrenskraften har många element. Det gäller naturligtvis
            kostnadsutvecklingen, där vi inte kan ha en snabbare kostnadsstegring
            i Sverige än kostnadsstegringen i våra konkurrentländer. Det gäller
            naturligtvis många andra faktorer som vår infrastruktur, transportsystem,
            telekommunikationerna, forskning och utveckling, teknikspridning
            och vårt utbildningssystem. Det gäller alltså hela det näringspolitiska
            spektrum, där det måste vidtas åtgärder för att göra vår industri,
            stor som liten, så konkurrenskraftig som möjligt i det nya Europa
            som växer fram. Då måste man underlätta, särskilt för de små företagen
            i sina exportansträngningar, också när det gäller offentliga upphandlingar.
            Den stora volymen finns ju i EG-området, där det naturligtvis
            kan vara svårt för de små företagen att ta sig in på marknaden.
            Då gäller det att förstärka de insatser som vi gör för småföretagen
            med konsultverksamhet av olika slag, bl.a. när det gäller exportfrågorna.
          </note>
          <note type="speaker">
            Anf. 161 KRISTER SKÅNBERG (mp):
          </note>
          <note>
            Herr talman! Jag tror också att de olika åtgärder som industriministern
            tar upp kan ha en effekt. Jag är tveksam till hur mycket nytta
            vi kan göra för att försöka göra små svenska företag exportdugliga.
          </note>
          <note>
            Det är inte alla företag som kan ta upp den kampen.
          </note>
          <note>
            Jag är rädd för att EG-anpassningen och EG-
          </note>
          <note>
            anslutningen faktiskt försvagar oss. Vi får heller inte samma
            möjlighet att genom en aktiv regionalpolitik försöka hjälpa småföretagen
            ute i bygderna.
          </note>
          <note>
            En annan fördel hade varit att sikta mer på närmarknader som
            t.ex. ett nordiskt samarbete eller ett samarbete tvärsöver Östersjön.
            Då blir det en mera begränsad hemmasfär som dessa företag får
            arbeta inom. Jag hoppas att det på något sätt kan komma till stånd.
            Jag tror på en nordisk hemmamarknad och på en Östersjömarknad.
          </note>
          <note>
            Anf. 162 Industriminister RUNE MOLIN
          </note>
          <note>
            (s):
          </note>
          <note>
            Herr talman! Av det resonemang som Krister
          </note>
          <note>
            Skånberg nu för får man intrycket att Sverige skall isolera sig,
            möjligen tillsammans med övriga
          </note>
          <note>
            Norden, på en marknad. Vi skall, menar Krister
          </note>
          <note>
            Skånberg, avskärma oss från den stora EG-
          </note>
          <note>
            marknaden. Det tror jag skulle vara djupt olyckligt.
          </note>
          <note>
            I dag säljs 50 % av vad den svenska industrin producerar på den
            stora marknaden. Skall vi ha tillgång till den i framtiden gäller
            det naturligtvis att få en anknytning till denna viktiga marknad
            i form av ett EES-avtal som vi nu förhandlar om. Sedan får vi
            se vad utvecklingen leder till när det gäller möjligheterna till
            medlemskap.
          </note>
          <note>
            Men om vi isolerar oss kommer småföretagen, storföretagen och
            över huvud de svenska medborgarna att få stora problem med avsättningen
            av sina produkter. Det kan man vara säker på.
          </note>
          <note type="speaker">
            Anf. 163 KRISTER SKÅNBERG (mp):
          </note>
          <note>
            Herr talman! Det är viktigt att veta att jag inte nämnde detta
            med isolering. Jag är alldeles övertygad om att vi skall fortsätta
            att handla med både Västeuropa och resten av världen. Vi måste
            naturligtvis hålla oss konkurrenskraftiga för att kunna klara
            det.
          </note>
          <note>
            Jag talar om att många små företag har mest slagkraft på en hemmamarknad.
            För en del företag är export detsamma som att sälja till grannkommunen.
            Vi skall alltså värna om närliggande marknader.
          </note>
          <note>
            Låt mig även ta upp den offentliga sektorn och dess upphandling.
            Där är jag mera direkt kritisk. Jag är rädd för att det är ganska
            få svenska företag som kan vara med i den mycket stora upphandlingsdansen
            i Europa. Det är värdefullt för de stora företag som det kan gälla.
            De kan kanske hjälpa en del svenska underleverantörer på vägen.
          </note>
          <note>
            Men framför allt är det ett hot hemma i Sverige. Jag tycker att
            man skall ha stor respekt för detta, det skadar också regionalpolitiken.
          </note>
          <note>
            Överläggningen var härmed avslutad.
          </note>
          <note>
            32 § Svar på fråga 1990/91:205 om stödområdesindelningen i Västerbottens
            län
          </note>
          <note>
            Anf. 164 Industriminister RUNE MOLIN
          </note>
          <note>
            (s):
          </note>
          <note>
            Herr talman! Ulla Orring har frågat mig om jag ämnar vidtaga
            åtgärder för att se över nuvarande stödområdesindelning för kommunerna
            i
          </note>
          <note>
            Västerbottens län.
          </note>
          <note>
            Den stödområdesindelning som nu gäller fattade riksdagen beslut
            om för knappat ett halvt år sedan.
          </note>
          <note>
            Indelningen grundades på en ingående analys av de regionalpolitiska
            problemens omfattning och svårighetsgrad i landets samtliga kommuner.
            En sammanvägning gjordes bl.a. av befolknings- och sysselsättningsutveckling
            under de senaste åren, sysselsättningsgrader bland män resp. kvinnor,
            arbetslöshetssituationen samt den lokala arbetsmarknadens omfattning.
            Den analys som gjordes har enligt min mening fortfarande relevans.
          </note>
          <note>
            Indelning i permanenta stödområden har gjorts bl.a. för att regionalpolitiska
            problem av långsiktig natur i ett sådant område skall kunna lösas.
            Den indelning som gjorts bör därför tillåtas vara kvar över en
            längre tidrymd och följaktligen inte ändras för ofta. Det kan
            naturligtvis alltid uppstå nya regionalpolitiska problem som i
            ett kortsiktigt perspektiv gör den gällande stödområdesindelningen
            mindre relevant i något avseende. Efter prövning från fall till
            fall har regeringen och statens industriverk möjlighet att tillämpa
            förmånligare stödvillkor än de som generellt gäller för ett visst
            stödområde.
          </note>
          <note>
            Regeringen har dessutom möjlighet att för en kommun eller del
            av kommun i ett stödområde tillfälligt lämna lokaliseringsbidrag
            med en högre procentsats än normalt. Ett exempel på detta i
          </note>
          <note>
            Västerbottens län är det beslut som regeringen nyligen fattat
            om att stöd med en högre bidragsprocent än vad som normalt gäller
            för stödområde 2 kan lämnas i Björksele församling i
          </note>
          <note>
            Lycksele kommun.
          </note>
          <note>
            Ett område kan vidare tillfälligt inplaceras i ett stödområde.
            En sådan åtgärd syftar till att hastigt uppkomna strukturproblem
            som allvarligt hotar sysselsättningen skall kunna hanteras.
          </note>
          <note>
            Rent principiellt bör dock gruppen med tillfälligt inplacerade
            områden inte tillåtas bli alltför omfattande, eftersom detta kan
            innebära att förutsättningarna att lösa problemen inom de permanenta
            stödområdena då kan försämras.
          </note>
          <note>
            I undantagsfall kan dessutom regeringen lämna stöd utanför stödområdet.
          </note>
          <note type="speaker">
            Anf. 165 ULLA ORRING (fp):
          </note>
          <note>
            Herr talman! Jag ber att få tacka för svaret. Det var ungefär
            så som jag hade väntat mig.
          </note>
          <note>
            Målet med regionalpolitiken är dock att ge alla invånare i vårt
            land tillgång till arbete, service och god miljö. För att nå detta
            mål krävs olika medel, och ett av dessa medel är stödområdesindelningen.
          </note>
          <note>
            Nu gällande beslut är inte konsekvent, vilket vi också i folkpartiet
            framhöll i våras när beslutet togs.
          </note>
          <note>
            Vi yrkade på en ny utredning och bibehållande av nuvarande indelning,
            i avvaktan på ett bättre beslutsunderlag.
          </note>
          <note>
            Den nu beslutade indelningen innebär för
          </note>
          <note>
            Västerbottens del att en rad kommuner och delar av kommuner med
            likartade förhållanden hamnar i olika stödområden, vilket får
            ekonomiska konsekvenser både för existerande företag inom tillverkningsindustrin
            och för restaurang- och turistnäring, förutom negativa konsekvenser
            för nylokalisering.
          </note>
          <note>
            Med inplacering i stödområde 1 utfaller ett antal förmåner som
            påverkar konkurrensen för företag.
          </note>
          <note>
            Det gäller nedsättning av arbetsgivaravgifter, bättre utbildningsstöd,
            frakstöd osv. Ostridigt är --
          </note>
          <note>
            och det tror jag att industriministern håller med om -- att företagen
            i Västerbottens inland totalt har varaktiga konkurrensnackdelar.
          </note>
          <note>
            Mina frågor blir då: Varför särbehandlas inlandskommunerna på
            det här sättet? Vilka gränser och kriterier låg till grund för
            beslutet?
          </note>
          <note>
            Låt mig ta Malå och Norsjö som exempel. Norsjö kommun med sina
            tre mil från Malås kommungräns och ungefär lika långt från Norrbottensgränsen
            är inplacerad i stödområde 2, och Jörn, Kalvträsk och
          </note>
          <note>
            Fällfors också i stödområde 2. På vilken nivå låg analysen bakom
            denna stödområdesinplacering?
          </note>
          <note>
            Anf. 166 Industriminister RUNE MOLIN
          </note>
          <note>
            (s):
          </note>
          <note>
            Herr talman! Jag har nyss redovisat vilka kriterier som låg till
            grund för denna analys. Det gällde arbetslöshet- och sysselsättningssituationen
            för både män och kvinnor, arbetsmarknadsläget osv.
          </note>
          <note>
            Jag behöver inte upprepa det.
          </note>
          <note>
            Det är ett halvår sedan som vi hade diskussioner om detta här
            i riksdagen. Under den tiden har några nya argument inte tillkommit.
            En ny debatt skulle bli en repris på de diskussioner som vi hade
            i våras.
          </note>
          <note>
            Jag tycker att det är onödigt att tynga riksdagen med en sådan
            diskussion. Jag hänvisar till den debatt som vi tidigare fört
            i dessa frågor, för att inte förlänga dagens debatt i onödan.
          </note>
          <note type="speaker">
            Anf. 167 ULLA ORRING (fp):
          </note>
          <note>
            Herr talman! Jag kan ge industriministern ett exempel. Det finns
            ett företag som heter Jörnträ, som är beläget i Jörn och som nu
            är placerat i stödområde 2. Om det hade legat i stödområde 1,
            skulle företagets ekonomiska fördel härav ha varit ungefär 1,7
            milj. kr. -- pengar som hade kunnat användas för utveckling och
            förändring av produkter och marknader. Det kunde framför allt
            ha ökat sysselsättningen och gett en mer varaktig sysselsättning.
            Detta är viktiga frågor när en konjunkturavmattning nu når Västerbotten.
          </note>
          <note>
            Jag tycker att beslutet om stödområdesindelningen vilar på en
            orättvis grund och att de nuvarande förhållandena måste ses över.
            Jag vet att det är kort tid sedan beslutet fattades, men om något
            är felaktigt är det inte fel att ta upp saken igen. Jag tror att
            också industriministern med tillfredsställelse skulle se på att
            vi i Västerbotten hade varaktiga företag, som kunde rädda sysselsättningen.
          </note>
          <note>
            Överläggningen var härmed avslutad.
          </note>
          <note>
            33 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1990/91:61 till bostadsutskottet
          </note>
          <note>
            Motion
          </note>
          <note>
            1990/91:K11 till konstitutionsutskottet
          </note>
          <note>
            34 § Bordläggning
          </note>
          <note>
            Anmäldes och bordlades
          </note>
          <note>
            Motionerna
          </note>
          <note>
            med anledning av förs. 1990/91:11 Riksdagens förvaltningskontors
            förslag till Lag om avvikelser från vissa bestämmelser i lagen
            (1988:589) om ersättning m.m. till riksdagens ledamöter:
          </note>
          <note>
            1990/91:K12 av Nic Grönvall (m)
          </note>
          <note>
            1990/91:K13 av Anders Björck m.fl. (m)
          </note>
          <note>
            1990/91:K14 av Rolf Clarkson (m)
          </note>
          <note>
            35 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 19 november
          </note>
          <note type="speaker">
            1990/91:209 av Yngve Wernersson (s) till industriministern om
            tillfällig stödområdesplanering av Hallstahammar:
          </note>
          <note>
            Hallstahammar har åter drabbats av varsel om minskad sysselsättning.
            Bulten AB vill säga upp ytterligare 100 arbetare och 40 tjänstemän.
          </note>
          <note>
            Tidigare i år har företaget varslat sammanlagt ca
          </note>
          <note>
            130 anställda. Snickers, som i Hallstahammar till övervägande
            del sysselsätter kvinnor, har i år varslat ca 50 personer. AMU
            har också minskat sin verksamhet i kommunen.
          </note>
          <note>
            Varslen slår hårt mot arbetsmarknaden men drabbar också hårt
            dem som mister sina jobb.
          </note>
          <note>
            Stålkrisen har härjat hårt i Hallstahammar under
          </note>
          <note>
            1970- och 1980-talen. Till följd av att ca 3 000 jobb försvunnit
            har befolkningen minskat med närmare
          </note>
          <note>
            2 400 personer.
          </note>
          <note>
            Är industriministern beredd att, utöver arbetsmarknadspolitiska
            åtgärder, medverka till att
          </note>
          <note>
            Hallstahammar tillfälligt placeras i stödområden?
          </note>
          <note type="speaker">
            1990/91:210 av Marianne Samuelsson (mp) till utrikesministern
            om SIPRIs resurser:
          </note>
          <note>
            I utredningen SIPRI (SOU 1990:69) föreslås att
          </note>
          <note>
            SIPRIs verksamhet i framtiden skall finansiersa med UDs F 3-anslag.
            Detta innebär att SIPRIs ekonomi skall förbättras med hjälp av
            det anslag som använts till fredsorganisationer och till fredsforskningen.
            Jag vill fråga utrikesministern om han anser att det är rimligt
            att SIPRIs behov av ökade resurser skall tas från fredsorganisationer
            som Svenska Freds- och Skiljedomsföreningen,
          </note>
          <note>
            Kristna Freds- och Arbetarrörelsens fredsforum?
          </note>
          <note type="speaker">
            1990/91:211 av Marianne Samuelsson (mp) till utrikesministern
            om Sovjetunionens kärnvapenprov:
          </note>
          <note>
            Sovjetunionen har återigen utfört kärnvapensprängningar på Novaja
            Semlja.
          </note>
          <note>
            Från Norge höjs nu kraftiga protester mot dessa sprängningar.
            Norrmännen är bl.a. oroliga för att fisket i Barents hav skall
            förstöras.
          </note>
          <note>
            Med anledning av sprängningarna vill jag fråga utrikesministern:
          </note>
          <note>
            Vad tänker regeringen vidtaga för åtgärder?
          </note>
          <note type="speaker">
            1990/91:212 av Tom Heyman (m) till kommunikationsministern om
            Södertäljebron:
          </note>
          <note>
            Den 13 maj havererade motorvägsbron i
          </note>
          <note>
            Södertälje. Sedan den provisoriska bron kom på plats har intet
            hänt och trots att det nu har gått ett halvt år sedan olyckan
            inträffade har reparationsarbetena inte ens påbörjats.
          </note>
          <note>
            Sjöfarten i Mälaren kan inte längre utnyttja det tonnage som
            man behöver för framtida utveckling av trafiken.
          </note>
          <note>
            Avser regeringen vidtaga några åtgärder för att påskynda reparationen
            av bron så att staten kommer att uppfylla föreskrifterna i vattendomen
            från 1962 för passage till Mälaren?
          </note>
          <note type="speaker">
            1990/91:213 av Wiggo Komstedt (m) till justitieministern om uttag
            från privatpersoners bankkonton:
          </note>
          <note>
            Vilka åtgärder ämnar statsrådet vidtaga för att förhindra att
            kontoföretag kan göra uttag från privatpersoners bankkonton utan
            den enskildes godkännande?
          </note>
          <note>
            1990/91:214 av Ingrid Ronne-Björkqvist (fp) till industriministern
            om typgodkännande av svenska industriprodukter:
          </note>
          <note>
            Vid en information för länets riksdagsmän anordnad av Småföretagarnas
            riksorganisation och
          </note>
          <note>
            Värnamo Industriförening, framkom att typgodkännande av svenska
            industriprodukter ofta handläggs så långsamt att konkurrens på
            internationella marknaden allvarligt motverkas.
          </note>
          <note>
            Forsheda AB ansökte t.ex. 1988 om typgodkännande av renoveringssystemet
            Tuba-In för dricksvattenledningar hos Vatten- och avloppsföreningen
            (VAV). För godkännande fordras ett yttrande från livsmedelsverket.
            Efter 2,5
          </note>
          <note>
            års väntan har fortfarande inte detta yttrande inkommit. Däremot
            har godkännande för Tuba-In erhållits i Norge, Danmark, Finland,
            England,
          </note>
          <note>
            Tyskland, Frankrike och Holland.
          </note>
          <note>
            För svensk industri är det av vital betydelse att ha produkterna
            godkända i Sverige när man går ut internationellt.
          </note>
          <note>
            Med anledning av det ovan anförda vill jag ställa följande fråga:
          </note>
          <note>
            Vilka åtgärder avser industriministern vidta för att lösa problemet
            med långa väntetider för typgodkännande av svenska industriprodukter?
          </note>
          <note>
            36 § Kammaren åtskildes kl. 19.45.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. ajourneringen
            kl. 16.30 och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
