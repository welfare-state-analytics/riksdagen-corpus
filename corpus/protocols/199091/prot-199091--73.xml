<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--73</head>
          <docDate when="1991-03-07">1991-03-07</docDate>
        </div>
      </front>
      <body>
        <div>
          <note>
            1 § Svar på interpellation 1990/91:135 om
          </note>
          <note>
            Waldorfskolorna i Norrköping och Umeå
          </note>
          <note type="speaker">
            Anf. 1 Statsrådet GÖRAN PERSSON (s):
          </note>
          <note>
            Fru talman! Ann-Cathrine Haglund har frågat mig om jag är beredd
            att medverka till att ett särskilt överlevnadsbidrag anvisas till
            Waldorfskolorna i
          </note>
          <note>
            Norrköping och Umeå.
          </note>
          <note>
            Riksföreningen för Waldorfpedagogik,
          </note>
          <note>
            Föräldrasektionen, har i skrivelse till regeringen anhållit om
            överlevnadsbidrag för läsåren 1989/90
          </note>
          <note>
            och 1990/91 för verksamheten vid fyra
          </note>
          <note>
            Waldorfskolor, däribland Rudolf Steinerskolan i
          </note>
          <note>
            Norrköping och i Umeå. För läsåret 1990/91
          </note>
          <note>
            hemställer riksföreningen om totalt 5,5 milj.kr. i statligt bidrag
            för de fyra skolorna. För Rudolf
          </note>
          <note>
            Steinerskolan i Norrköping och Umeå anhåller riksföreningen om
            1,5 milj.kr. resp. 1,4 milj.kr.
          </note>
          <note>
            Regeringen har den 31 januari 1991 avslagit ansökningen.
          </note>
          <note>
            I årets budgetproposition föreslår regeringen en väsentlig höjning
            av bidraget till de fristående skolorna. För 1991/92 föreslås
            ett bidrag om 13 000
          </note>
          <note>
            kr. per elev, vilket innebär en nära 30-procentig höjning i förhållande
            till det senast fastställda genomsnittliga beloppet. En sådan
            ökning av bidraget bör leda till att den ekonomiska situationen
            för de fristående skolorna klart förbättras.
          </note>
          <note>
            Jag har tidigare hänvisat de skolor som har akuta ekonomiska
            problem till sina resp. kommuner för att hitta lösningar. Jag
            vet också att kommunerna i flera fall, bl.a. Norrköping, har skjutit
            till extra kommunala bidrag.
          </note>
          <note>
            Inga ytterligare åtgärder utöver förslaget i budgetpropositionen
            är från regeringens sida aktuella.
          </note>
          <note type="speaker">
            Anf. 2 ANN-CATHRINE HAGLUND (m):
          </note>
          <note>
            Fru talman! Jag vill tacka för svaret, även om jag, precis som
            alla Waldorflärare och föräldrar, blev mycket besviken. Egentligen
            hade jag dock inte väntat mig mer med kännedom om den negativa
            syn som socialdemokratin och skolministern har på fristående skolor.
            Av budgetpropositionen kan man utläsa att skolministern inte anser
            att det finns behov av fler fristående skolor på gymnasial nivå.
          </note>
          <note>
            Av förslaget som helhet kan man utläsa att regeringen helst inte
            vill ha fristående skolor på grundskolenivå heller.
          </note>
          <note>
            Föräldrarna till barn som går i fristående skolor har precis
            som alla andra betalat skatt och fullgjort övriga skyldigheter
            i vårt land. Ändå har de inte rätt att få sina barns skolgång
            betald på samma sätt som föräldrar till barn i samhällets skolor,
            utan de får betala både genom ekonomiska skolbidrag och genom
            arbetsinsatser, t.ex. städning.
          </note>
          <note>
            Är detta rättvist, skolministern? Varför skall ett barn i fristående
            skola få mindre statsbidrag till sin skolgång än ett barn i offentlig
            skola?
          </note>
          <note>
            För ett barn i offentlig skola betalas ca 20 000 kr. i statsbidrag
            och för ett barn i fristående skola 9 240
          </note>
          <note>
            kr. i snitt. I budgetpropositionen föreslås visserligen en höjning
            av beloppet till 13 000 kr.
          </note>
          <note>
            Det är naturligtvis bättre än drygt 9 000, men orättvisan är
            nästan lika stor. Statsbidraget blir ca
          </note>
          <note>
            65 % av det belopp som staten betalar till elever i den allmänna
            grundskolan. Därtill kommer att kommunerna betalar olika mycket.
          </note>
          <note>
            Waldorfskolorna har i många år kämpat för att få ekonomin att
            gå ihop. Både föräldrar och lärare får bidra med stora ideella
            insatser för att få det hela att fungera, men man gör det därför
            att man tror på sin skola och vill ha just en Waldorfskola.
          </note>
          <note>
            Nu har flera skolor återigen hamnat i en krissituation, eller
            rättare sagt: Den ackumulerade krisen har återigen nått i fatt
            dem. Det är på flera håll fråga om akuta problem. Problemen är
            kanske värst i Norrköping och Umeå, men de finns också i
          </note>
          <note>
            Göteborg och Örebro. I Norrköping har man t.o.m. varslat personalen.
            I slutet av mars är pengarna slut. Övriga skolor försöker dra
            sig fram med mycket stränga besparingar, såsom att dra in på skolmaten.
            Även om man är noga med att undervisningen inte skall drabbas
            av besparingar, är risken naturligtvis stor att så sker så småningom.
          </note>
          <note>
            Är detta rättvist? Skall det behöva vara så på skolor, vars målsättning
            är att ge barn en god undervisning och en bra skolgång, skolor
            med stort föräldraengagemang och entusiastiska lärare?
          </note>
          <note>
            De 13 000 kr. som regeringen har föreslagit kommer inte att avhjälpa
            de ackumulerade ekonomiska problem som dessa skolor har. Det krävs
            ett överlevnadsbidrag -- eller låt oss hellre kalla det ett saneringsbidrag
            -- för att råda bot på problemen, för att sanera ekonomin. Det
            rör sig om för staten ganska små summor, men för skolorna och
            föräldrarna är detta mycket stora belopp.
          </note>
          <note>
            Jag är mycket besviken över att skolministern inte vill medverka
            till att dessa skolor kan sanera sin ekonomi. Problemen beror
            ju på en orättvis behandling från staten, och staten måste ta
            sitt ansvar. I grunden hör naturligtvis problemen samman med den
            syn man har på de fristående skolorna och på föräldrarnas möjlighet
            att fritt välja skola.
          </note>
          <note>
            Vi moderater anser att föräldrarna skall ha rätt att välja skola,
            fristående skola eller offentlig skola.
          </note>
          <note>
            De fristående skolorna skall ha samma möjligheter som skolorna
            i det offentliga skolsystemet.
          </note>
          <note>
            Statsbidraget skall följa eleven till den skola föräldrarna väljer,
            och ingen skall behöva betala mer.
          </note>
          <note>
            Jag förstår att skolministern inte delar denna uppfattning, men
            jag vill ändå till sist fråga skolministern:
          </note>
          <note>
            Tycker inte skolministern att det är orättvist att vissa elever
            får mindre bidrag till sin skolgång än andra elever?
          </note>
          <note>
            Har inte staten ett ansvar även för dessa
          </note>
          <note>
            Waldorfskolor, som nu är i krissituation efter att i åratal ha
            fått ett otillbörligt lågt statsbidrag?
          </note>
          <note>
            Har inte staten ett ansvar för skolgången för de barn som går
            i Waldorfskolorna?
          </note>
          <note type="speaker">
            Anf. 3 PÄR GRANSTEDT (c):
          </note>
          <note>
            Fru talman! Jag har med intresse tagit del av det svar skolministern
            har lämnat på interpellationen.
          </note>
          <note>
            Svaret reser verkligen allvarliga principiella frågor.
          </note>
          <note>
            Vilken är egentligen regeringens inställning till fristående
            skolor?
          </note>
          <note>
            Stundom, när man läser budgetpropositioner och annat, kan man
            få intrycket att regeringen anser att fristående skolor har ett
            existensberättigande. Men när man tar del av regeringens beslut
            när det gäller ansökan om överlevnadsbidrag blir den bestämda
            uppfattningen att regeringen inte anser att dessa skolor har ett
            existensberättigande. Om man anser att detta slag av skolor skall
            få existera måste man ju också rimligen anse att de skall kunna
            existera på villkor som är acceptabla för elever, föräldrar och
            lärare. Det kan väl inte vara regeringens uppfattning att det
            är rimligt att dessa skolor finns men att deras existens skall
            bygga på stora uppoffringar för de berörda? Det kan väl inte vara
            så att regeringen anser att det ligger något slags fördel i att
            föräldrarna måste göra stora ekonomiska uppoffringar och stora
            uppoffringar i form av arbetsinsatser, att lärarna inte kan få
            anständiga löner och att eleverna inte kan få den standard när
            det gäller skolmiljö som vi kräver för andra elever?
          </note>
          <note>
            Jag skulle vilja ställa ett par frågor till skolministern, och
            jag begär då ett klart besked:
          </note>
          <note>
            Anser den socialdemokratiska regeringen att fristående skolor
            har ett existensberättigande i
          </note>
          <note>
            Sverige? Anser regeringen att fristående skolor i så fall skall
            få existera på villkor som är rimliga för föräldrar, elever och
            lärare?
          </note>
          <note type="speaker">
            Anf. 4 LARS LEIJONBORG (fp):
          </note>
          <note>
            Fru talman! Att ett antal friskolor skulle få mycket svåra ekonomiska
            problem i år gick att förutse. Det bästa hade naturligtvis varit
            att riksdagen förra året hade bifallit det förslag om ett överlevnadsbidrag
            i avvaktan på ett nytt statsbidragssystem som fyra partier stödde.
            Socialdemokraterna och vänsterpartiet sade emellertid nej till
            det förslaget.
          </note>
          <note>
            Trots detta hade det inte varit konstitutionellt felaktigt om
            regeringen nu hade gjort den bedömningen att läget är mycket alarmerande
            och använt de medel som står till regeringens förfogande för att
            hjälpa dessa skolor att kunna arbeta vidare. Det hade regeringen
            naturligtvis kunnat göra, om man hade ansett att det hade varit
            angeläget.
          </note>
          <note>
            Nu är läget för friskolorna mycket svårbedömt. Ett avsnitt i
            statsrådets statsbidragsproposition är ju sedan i höstas bordlagt
            i utbildningsutskottet. Det är just det avsnitt som berör bidragsgivningen
            till friskolorna. Det är ingen hemlighet att bordläggningen tillkom
            på socialdemokratiskt initiativ. Just nu vet friskolorna inte
            vilket system som de skall falla in under. Utbildningsutskottet
            har ännu inte heller behandlat regeringens förslag beträffande
            bidragsnivån. Jag vill vädja till skolministern att använda sitt
            inflytande i den socialdemokratiska gruppen för att driva på den
            här processen, så att vi snabbt får ett positivt beslut i riksdagen
            både om ett bra system och om minst den bidragsnivå som regeringen
            har föreslagit. Vi är flera ledamöter som motionerat om en högre
            nivå, något som naturligtvis vore lämpligt.
          </note>
          <note>
            Jag skulle vilja ta upp en specialfråga i sammanhanget. Flera
            av dessa friskolor arbetar med åldersintegrerade stadier. Det
            ligger i hög grad i linje med vad skolministern önskar. Många
            anser att årskursintegrering på lågstadiet i själva verket är
            en förutsättning för att skolan skall kunna ta emot sexåringarna
            på ett bra sätt.
          </note>
          <note>
            Jag skulle vilja få klarklagt att det förhåller sig så, att också
            sexåringarna i friskolorna fr.o.m. i höst kommer att räknas in
            i bidragsunderlaget.
          </note>
          <note>
            En annan aspekt på denna fråga som berörs i svaret är kommunernas
            ansvar. Det är en mycket intressant fråga. Jag har inte närmare
            studerat de två nu berörda kommunernas insatser, men generellt
            gäller att kommunerna gör väldigt olika insatser för friskolorna.
            Utbildningsutskottet och riksdagen har vid något tillfälle påpekat
            att den kommunala likställdhetsprincipen borde leda till att eleverna
            i friskolorna fick samma stöd som eleverna i de allmänna skolorna.
            Men enligt ett utslag nyligen tolkar kammarrätten i Stockholm
            inte lagen på det sättet, utan kammarrätten anser att om kommunerna
            är beredda att erbjuda dessa elever plats i sitt eget skolsystem,
            kan man inte kräva att motsvarande stöd skall gå till friskolan.
          </note>
          <note>
            Jag tycker att det är ett beklagligt synsätt.
          </note>
          <note>
            Vad som nu återstår är förstås att arbeta för ett helt nytt system
            av det slag som Ann-Cathrine Haglund talade om och som även folkpartiet
            liberalerna och centerpartiet arbetar för, dvs. att elever som
            går i friskolor skall få ett ekonomiskt stöd i form av både statsbidrag
            och kommunala bidrag som motsvarar det stöd som ges till eleverna
            i det allmänna skolväsendet. Men i avvaktan på detta beslut, som
            vi väl tyvärr inte kan fatta förrän vi fått en ny majoritet här
            i kammaren, tycker jag att det är viktigt att vi bildar opinion
            i våra partier -- och det gäller inte minst skolministern och
            hans parti --
          </note>
          <note>
            bland kommunalpolitiker för att det är en moralisk skyldighet
            för kommunerna att ge friskolorna ett stöd som motsvarar det som
            de allmänna skolorna får.
          </note>
          <note type="speaker">
            Anf. 5 Statsrådet GÖRAN PERSSON (s):
          </note>
          <note>
            Fru talman! Det är egentligen två diskussioner som nu förs. Den
            ena diskussionen gäller den fråga som tas upp i interpellationen
            och interpellationssvaret, dvs. frågan huruvida vi skall ge ett
            överlevnadsbidrag till två angivna Waldorfskolor.
          </note>
          <note>
            Den andra diskussionen, som tagits upp av både
          </note>
          <note>
            Haglund, Granstedt och Leijonborg, gäller frågan hur statsbidraget
            till de fristående skolorna långsiktigt skall utformas. Denna
            senare fråga handlar interpellationen egentligen inte om, men
            en del av de bekymmer som de fristående skolorna, som nu gör anspråk
            på överlevnadsbidrag, har hänger givetvis ihop med det gällande
            statsbidragssystemet.
          </note>
          <note>
            För min del har det varit angeläget att se till att vi kommer
            bort från dagens statsbidragssystem, och jag har tagit det som
            min uppgift. Beslutet om det nuvarande statsbidragssystemet fattades
            då vi hade en borgerlig majoritet i denna kammare.
          </note>
          <note>
            Statsbidragssystemet är alltså ganska gammalt. Jag tycker att
            det är rimligt att man gör upp med det statsbidragssystemet i
            några principiellt viktiga delar och när det gäller bidragsnivån.
          </note>
          <note>
            De principiellt viktiga delar som jag tycker att man skall göra
            någonting åt är följande:
          </note>
          <note>
            För det första bör man i samma ögonblick som man godkänner en
            fristående skola för skolpliktens fullgörande ge skolan rätt till
            statsbidrag. Så är det inte enligt dagens system, utan statsbidragsprövningen
            sker frikopplad från godkännandet för fullgörandet av skolplikten.
            Jag tycker att det är rimligt att dessa båda saker kopplas ihop:
            blir skolan godkänd skall den också ha ett statsbidrag.
          </note>
          <note>
            För det andra finns det i dagens statsbidragssystem en regel
            som säger att statsbidrag utgår först tre år efter det att godkännandet
            har getts. Under tre år skall skolan hanka sig fram utan statsbidrag.
          </note>
          <note>
            Troligen är det den regeln som är orsaken till de skulder som
            en del av dessa skolor släpar med sig och som har ackumulerats
            under ett antal år. Den regeln finns alltså i det statsbidragssystem
            som riksdagen fattade beslut om år 1982 och som jag nu föreslagit
            skall ändras. Det bör vara så att en skola skall få statsbidrag
            fr.o.m. det år då godkännandet ges.
          </note>
          <note>
            För det tredje har nivån på statsbidraget varit föremål för diskussion.
            Jag har lyssnat på den debatten, och mitt förslag till riksdagen
            är att nivån skall höjas kraftigt för att skolorna på så sätt
            skall få rimliga arbetsförutsättningar. Det är riktigt att den
            genomsnittliga höjningen är 30 %. Men höjningen för t.ex. lågstadieverksamheten
            är enligt mitt förslag vida mer än 30 %. Det är också på lågstadiet
            som huvuddelen av de fristående skolornas elever finns. Jag tror
            att med de nivåer som jag har föreslagit bör de fristående skolorna
            få ett rimligt statligt ekonomiskt stöd, som gör att de kommer
            att kunna verka vid sidan av det allmänna skolväsendet på något
            så när jämlika villkor.
          </note>
          <note>
            Detta är min bedömning, och det är grunden för den politik som
            regeringen har lagt fast på detta område. För detta förslag har
            jag fått väldigt många uppskattande omdömen just från företrädare
            för de fristående skolorna. Man har uppskattat att vi nu tar tag
            i inte bara nivåfrågorna utan även i de principiellt tvivelaktiga
            inslag som finns i det gamla systemet. Detta om den allmänna debatten.
          </note>
          <note>
            Det har ställts en del konkreta frågor till mig. Lars
          </note>
          <note>
            Leijonborgs fråga rörde sexåringarna och de fristående skolorna.
            Det är rimligt att man i de fristående skolorna får räkna in sexåringarna
            i underlaget. Jag tycker att det är rimligt om riksdagen kommer
            till beslutet att följa regeringens förslag i vad gäller synen
            på den flexibla skolstarten. Detta bör naturligtvis kopplas ihop
            i det avseendet.
          </note>
          <note>
            Pär Granstedts fråga gällde om de fristående skolorna har ett
            existensberättigande. Det är självklart. Jag ser många av dem
            som oerhört värdefulla komplement till det allmänna skolväsendet
            i övrigt. Många av dem utgör pedagogiska spjutspetsar och kan
            tillföra skolväsendet inspiration och kraft för vidareutveckling.
            Därför diskuterar vi en förbättring av statsbidraget. De har ett
            existensberättigande.
          </note>
          <note>
            Pär Granstedt frågade vidare om dessa skolor skall ges rimliga
            villkor. Ja visst, det är ju detta jag berättar om. Vi ändrar
            på det statsbidrag, som jag misstänker att Pär Granstedt och hans
            parti ingående diskuterade år 1982. Det är vi nu på väg bort ifrån.
          </note>
          <note>
            Jag har gett svar på Ann-Cathrine Haglunds interpellation. Budskapet
            är att de får klara ut samtalen med sina resp. hemkommuner, så
            löser vi frågan i övrigt principiellt och långsiktigt.
          </note>
          <note type="speaker">
            Anf. 6 ANN-CATHRINE HAGLUND (m):
          </note>
          <note>
            Fru talman! Jag håller med om att vi här för två diskussioner.
            Det beror på att de hör samman. Det gäller frågan om ett överlevnads-
            eller saneringsbidrag och om hur statsbidragssystemet skall se
            ut samt vilken nivå det skall ha.
          </note>
          <note>
            Jag håller med skolministern om att de förändringar som föreslås
            om att ett godkännande skall ge statsbidrag är bra. Det är naturligtvis
            bra att man höjer nivån. Man höjer dock nivån alldeles för litet.
            Mot de underskott som Waldorfskolorna har hjälper inte 13 000
            kr. per elev, om det nu kommer att bli riksdagens beslut. Dessa
            underskott är en eftersläpning på grund av att skolorna har fått
            en orättvis behandling.
          </note>
          <note>
            Det här bottnar i de olika synsätt som vi har och som också kommer
            fram i det svar skolministern ger. Skolministern talar om ett
            rimligt stöd, medan vi talar om ett likvärdigt stöd. Vi anser
            att det enda rimliga och riktiga är att föräldrar som väljer en
          </note>
          <note>
            Waldorfskola eller någon annan fristående skola skall få precis
            samma statliga bidrag till sina barns skolgång som de som väljer
            samhällets skola. Dessa föräldrar har i precis lika stor omfattning
            som alla andra föräldrar betalat skatt och fullgjort sina skyldigheter.
            Jag kan inte förstå varför de skall behöva betala skolbidrag eller
            utföra extra uppgifter på sina barns skolor än andra föräldrar.
          </note>
          <note>
            Lärarna på deras barns skolor får också lägre lön.
          </note>
          <note>
            Det finns en fundamental skillnad mellan vad skolministern säger
            och vad vi säger från moderata samlingspartiet och även från folkpartiet
            och centern.
          </note>
          <note>
            Jag anser att det vilar på statens ansvar för dessa elevers skolgång
            att även ge skolorna ett saneringsbidrag. Det är inte bara fråga
            om det underskott man har. Det är också fråga om andra eftersatta
            behov som dessa skolor har samlat på sig på grund av att de har
            prioriterat det viktigaste i en dålig ekonomi, nämligen undervisningen.
            Deras underskott och de behov de har av att förbättra förhållandena
            i övrigt på skolorna kräver att de får ett saneringsbidrag.
          </note>
          <note>
            Jag vill återigen fråga skolministern om han inte tycker att
            det är orättvist att det är på detta sätt för eleverna, deras
            föräldrar och lärare när det gäller
          </note>
          <note>
            Waldorfskolorna. Jag vill också återigen fråga om inte skolministern
            instämmer i att staten har ett ansvar för dessa Waldorfskolor
            som nu har råkat i en krissituation på grund av en lång eftersläpning
            av statsbidrag för deras del.
          </note>
          <note type="speaker">
            Anf. 7 PÄR GRANSTEDT (c):
          </note>
          <note>
            Fru talman! Till att börja med kan jag inte motstå frestelsen
            att ta upp den historiska aspekten, eftersom skolministern gjorde
            det. Skolministern är litet stolt över att det förslag som nu
            har lagts fram är bättre än det statsbidragssystem som antogs
            år 1982. Det noterar vi naturligtvis som något positivt. Men samtidigt
            finns det anledning att komma ihåg att det statsbidragssystem
            som då infördes var det första generella statsbidragssystemet
            för fristående skolor över huvud taget. Under det långa socialdemokratiska
            regeringsinnehavet dessförinnan hade det således varit tvärstopp.
            Frågan hade rests massor av gånger i riksdagen och alltid avvisats
            av den socialistiska majoriteten. Först i och med att det blev
            en borgerlig majoritet i riksdagen blev det möjligt att över huvud
            taget införa ett statsbidragssystem för fristående skolor. Sedan
            har socialdemokraterna tagit skeden i vacker hand, och de har
            nu en mera positiv inställning. De släpar dock fortfarande efter
            och är de mest negativa när det gäller stödet till fristående
            skolor. Det kan vi se i den debatt som förs i dag. Det är fortfarande
            socialdemokraterna som bromsar.
          </note>
          <note>
            Jag noterar ändå med tillfredsställelse att skolministern klart
            uttalar att de fristående skolorna har ett existensberättigande
            och att de skall få bedriva sin verksamhet på rimliga villkor.
          </note>
          <note>
            Då uppstår emellertid ett problem för skolministern, eftersom
            de i dag inte bedriver verksamheten på rimliga villkor. Förutsättningen
            för många av dessa skolors existens är stora uppoffringar från
            föräldrar, lärare och även elever.
          </note>
          <note>
            Det kommer att bli vissa förbättringar under nästa budgetår,
            men det hjälper inte i den akuta situationen.
          </note>
          <note>
            Om skolministern anser att dessa skolor skall få bedriva sin
            verksamhet på rimliga villkor, måste konsekvensen bli att man
            ställer upp med resurser för det. Det har regeringen sagt nej
            till. Det borde regeringen därför ompröva, om det finns någon
            mening bakom skolministerns uttalande här. Kan det möjligen vara
            så att skolministern har försäkrat sig om att de berörda kommunerna
            kommer att gå in och täcka upp dessa kostnader? Skolministern
            har t.ex. partivänner i Norrköping. Är det skolministerns uppfattning
            att Norrköpings kommun och t.ex. Umeås kommun kommer att gå in
            och täcka det överlevnadsbidrag som regeringen har sagt nej till?
            I så fall vore det ett mycket positivt besked. I annat fall är
            det i praktiken så att regeringen inte är beredd att ställa upp
            på rimliga villkor för dessa skolor.
          </note>
          <note type="speaker">
            Anf. 8 LARS LEIJONBORG (fp):
          </note>
          <note>
            Fru talman! En stor svårighet i skoldebatten nu för tiden är
            att skolministern driver sitt reformarbete på olika områden mycket
            splittrat. Den nu aktuella frågan berörs av statsbidragssystemet,
            som infördes i oktober, budgetpropositionen som lades fram i januari
            och troligen av skollagspropositionen som vi väntar om några dagar.
            Det är mycket svårt att få en överblick.
          </note>
          <note>
            Såvitt jag förstår avslöjade statsrådet en nyhet här i dag när
            han sade att godkännande för skolpliktens fullgörande automatiskt
            skall innebära statsbidrag.
          </note>
          <note>
            Det innebär t.ex. att en rad av Livets ords skolor som nu inte
            har fått ett öre vare sig från stat eller kommun nu kan räkna
            med att få fullt statsbidrag.
          </note>
          <note>
            Detta måste nog statsrådet utveckla i sin skollagsproposition.
          </note>
          <note>
            En svårighet är att länsskolnämnderna tidigare har spelat en
            stor roll i detta system. De avskaffas nu.
          </note>
          <note>
            Det är osäkert, inte minst bland socialdemokraterna, var det
            här godkännandebeslutet skall fattas i framtiden. Jag vill än
            en gång upprepa min vädjan att Göran
          </note>
          <note>
            Persson vid sina besök här i riksdagen, i den socialdemokratiska
            riksdagsgruppen och utbildningsutskottsgruppen skall driva på
            detta så att vi kan få ett beslut så snart som möjligt.
          </note>
          <note>
            Jag tycker att skolministern själv kom med ett mycket gott argument
            för ett överlevnads- eller saneringsbidrag. Han påpekade att flera
            skolor har hamnat i en mycket prekär situation. Det beror på det
            hittillsvarande orimliga statsbidragssystemet och treårsregeln
            som finns i det nuvarande systemet.
          </note>
          <note>
            Om vi nu är överens om att den regeln är orimlig och har bidragit
            till den akuta situationen, då är det väl också en statlig uppgift
            att försöka reda upp situationen.
          </note>
          <note>
            Jag tycker alltså att det fanns ett argument i statsrådets eget
            inlägg för att faktiskt staten --
          </note>
          <note>
            förutom att vi nu så snabbt som möjligt skall få ett bra statsbidragssystem
            och en bra nivå på det --
          </note>
          <note>
            också gör en akutinsats i det här läget.
          </note>
          <note type="speaker">
            Anf. 9 Statsrådet GÖRAN PERSSON (s):
          </note>
          <note>
            Fru talman! Först några ord till Lars Leijonborg om akutinsatsen,
            överlevnadsbidraget, som han pläderade för och som interpellationen
            egentligen gällde.
          </note>
          <note>
            Regeringen har avvisat överlevnadsbidraget mot bakgrund av att
            de som startat fristående skolor har känt till de statsbidragsregler
            som var resultatet av
          </note>
          <note>
            1982 års proposition. Några fristående skolor har inte klarat
            verksamheten, många andra har gjort det. Några kommuner har kanske
            inte fullt ut klarat samverkan med dessa fristående skolor, många
            andra har gjort det.
          </note>
          <note>
            Då inställer sig frågan: Skall vi för dessa som -- trots att
            villkoren var kända -- inte har klarat ut saken, i efterhand gå
            in med ett extra statligt överlevnadsbidrag?
          </note>
          <note>
            Där har vi principfrågan. Vi har hamnat i ståndpunkten att vi
            inte skall göra det.
          </note>
          <note>
            Däremot har jag sagt att det viktiga för mig är att bidra till
            att denna eländiga situation långsiktigt undanröjs så att vi i
            framtiden får ett bra statsbidragssystem som kan komma att fungera.
          </note>
          <note>
            Detta var bakgrunden till att vi hamnat i denna position när
            det gäller överlevnadsbidraget.
          </note>
          <note>
            Pär Granstedt påstår att jag erinrade om historien.
          </note>
          <note>
            Det gjorde jag. Det kan vara bra, med tanke på den ton som ofta
            används i denna debatt och de våldsamma anklagelser som riktas
            mot socialdemokratin, att erinra om att det statbidragssystem
            som vi nu överger faktiskt beslutats av en riksdag som hade annan
            majoritet än socialdemokratisk. Jag gör inget annat än detta enkla
            påpekande. Det får naturligtvis Pär
          </note>
          <note>
            Granstedt att i debatten något retirera, vilket kanske är klädsamt.
          </note>
          <note>
            Nu går vi framåt och rättar till de felaktigheter som finns i
            dagens system.
          </note>
          <note>
            Jag har därmed kommenterat överlevnadsbidraget, de långsiktiga
            frågorna och min syn på de fristående skolorna. Därmed, fru talman,
            tror jag jag har klarat av de saker som avhandlats i denna debatt.
          </note>
          <note>
            Förste vice talmannen anmälde att Pär Granstedt och Lars Leijonborg
            anhållit att till protokollet få antecknat att de inte ägde rätt
            till ytterligare inlägg.
          </note>
          <note>
            Anf. 10 ANN-CATHRINE HAGLUND
          </note>
          <note>
            (m):
          </note>
          <note>
            Fru talman! Under den borgerliga regeringstiden lyftes de fristående
            eller alternativa skolorna som de under en period har kallats
            fram och fick ett godkännande och ett erkännande. Under den socialdemokratiska
            tiden därefter har det varit tvärstopp, precis som Pär Granstedt
            sade, för de fristående skolorna.
          </note>
          <note>
            Syftet var att skapa en likvärdighet mellan fristående skolor
            och offentliga skolor. Tyvärr hann vi inte så långt, utan vi fick
            en socialdemokratisk regering som sedan dess behandlat de fristående
            skolorna utomordentligt snålt.
          </note>
          <note>
            Det är precis som skolministern själv säger på grund av den snåla
            behandlingen från statsmakterna som vissa fristående skolor har
            hamnat i dagens situation.
          </note>
          <note>
            Man kan säga att inte alla har gjort det, men skolministern vet
            precis lika väl som vi andra att kostnaderna för fristående skolor,
            liksom för offentliga, i vissa kommuner kan vara olika.
          </note>
          <note>
            Samtliga Waldorfskolor kämpar med sin ekonomi och har en utomordentligt
            svår situation. Några har ett större underskott än andra. Jag
            anser att det är statens sak att ta ansvar för att de kan sanera
            sin ekonomi när det är staten som har givit dem ett snålt statsbidrag
            och behandlat dem utomordentligt orättvist.
          </note>
          <note>
            Om skolministern menar någonting med vad han säger om att acceptera
            de fristående skolorna, måste han ge dem möjligheter att klara
            sig ur den ackumulerade kris som de har råkat in i.
          </note>
          <note>
            En statsbidragshöjning, om det blir riksdagens beslut, räcker
            inte till. Skolorna måste få hjälp att sanera sina underskott
            för att därmed också kunna ta itu med det som de har eftersatt
            i det snålande och sparande som de har gått igenom.
          </note>
          <note>
            Jag beklagar skolministerns svar. Jag vet att det innebär ett
            hårt slag mot de Waldorfskolor som har en utomordentligt besvärlig
            situation.
          </note>
          <note type="speaker">
            Anf. 11 Statsrådet GÖRAN PERSSON (s):
          </note>
          <note>
            Fru talman! Helt kort vill jag bara notera att vad
          </note>
          <note>
            Ann-Cathrine Haglund nyss sade var att det statsbidrag som vi
            nu skall överge och som fungerar så dåligt hade till syfte att
            skapa en likställd situation för de fristående skolorna. Det kommer
            att framgå av protokollet.
          </note>
          <note>
            Om Ann-Cathrine Haglund tror att det är på det viset med dagens
            statsbidragssystem, finns det anledning att peka på brister som
            är allvarliga, nämligen detta att man inte kopplar godkännandet
            till statsbidragsgivningen och att man har den treåriga övergångsregeln.
            Det är förvånande att höra att det statsbidragssystemet kan beskrivas
            som uttryck för en ambition från moderaternas sida att skapa en
            likställd situation för de fristående skolorna. Jag tycker att
            det på något sätt avslöjar moderata samlingspartiets behov av
            partiagitation i denna fråga. Man vill till varje pris angripa
            regeringen, men faktiskt inte se vilken situation man själv varit
            med att skapa.
          </note>
          <note>
            Nu lägger jag fram en proposition för regeringens räkning som
            långsiktigt för denna verksamhet faktiskt ordnar upp förhållandena.
            Det tycker jag faktiskt känns bra. Vi borde kunna samla oss omkring
            ett sådant beslut här i riksdagen.
          </note>
          <note>
            Förste vice talmannen anmälde att Ann-Cathrine
          </note>
          <note>
            Haglund anhållit att till protokollet få antecknat att hon inte
            ägde rätt till ytterligare inlägg.
          </note>
          <note>
            Överläggningen var härmed avslutad.
          </note>
          <note>
            2 § Svar på interpellation 1990/91:117 om åtgärder mot elever
            som saboterar skolundervisningen
          </note>
          <note type="speaker">
            Anf. 12 Statsrådet GÖRAN PERSSON (s):
          </note>
          <note>
            Fru talman! Birger Hagård har frågat mig vilka åtgärder jag avser
            vidta mot elever som saboterar undervisningen. Frågan är ställd
            mot bakgrund av tidningsuppgifter om att en kommun skulle ha erbjudit
            elever betalning för att de skulle sköta sitt skolarbete.
          </note>
          <note>
            Det är för mig viktigt och grundläggande att slå fast att skolan
            är till för alla elever och att det inte kan komma i fråga att
            skolan skall ingripa mot elever i syfte att utestänga dem från
            undervisningen, annat än i den mycket begränsade omfattning som
            följer av reglerna om disciplinära åtgärder. Längre tids avstängningar
            skulle strida mot reglerna om skolplikt. Det är alla elevers rätt
            att få tillägna sig kunskaper och utveckla sina färdigheter och
            det är en skyldighet för samhället att ge varje elev den undervisning
            han eller hon har rätt till.
          </note>
          <note>
            Skolan har ansvar för att alla elever skall känna sig välkomna
            i skolan. Den har till och med ett särskilt ansvar för elever
            med svårigheter. Jag ser det således inte som någon utväg att
            avvisa elever, som inte finner sig till rätta i skolan. I stället
            måste skolledare och lärare försöka finna pedagogiska metoder,
            t.ex. mer elevaktiva arbetssätt, där eleverna får ta ett större
            ansvar för sin egen inlärning. I en del högstadieskolor bedrivs
            undervisningen fortfarande på ett ensidigt och abstrakt sätt med
            påföljd att några elever kanske känner sig alltmer misslyckade
            i stället för att få känna att de på ett meningsfullt sätt utvecklar
            sina kunskaper och färdigheter. I olyckliga fall väljer till slut
            en del elever att helt utebli från undervisningen. I andra fall
            kan elever som känner sig misslyckade reagera på olika sätt i
            skolan och då bidra till att arbetsmiljön även för andra elever
            och för skolpersonalen försämras. Oavsett hur elevernas svårigheter
            tar sig uttryck måste skolan givetvis reagera både för att arbetsmiljön
            allmänt skall bli god och för att motverka en utslagning av vissa
            elever redan i grundskolan.
          </note>
          <note>
            De åtgärder man kan vidta inom skolans ram för att den skall
            utgöra en bra arbetsmiljö för alla och då även för elever med
            svårigheter är flera. I de flesta fall har elever som får stora
            svårigheter i högstadiet haft inlärningssvårigheter tidigare under
            skolåren.
          </note>
          <note>
            Diagnostiska prov i grundläggande ämnen ställs därför nu kostnadsfritt
            till skolornas förfogande för att lärarna på ett tidigt stadium
            skall kunna se vari elevernas svårigheter ligger och då kunna
            utforma adekvata åtgärdsprogram.
          </note>
          <note>
            Den ökade lokala friheten vid resursfördelningen med den uttalade
            ambitionen från centralt håll att man skall fördela befintliga
            resurser efter elevernas behov gör det möjligt för kommuner och
            skolor att skapa resurser för individinriktade åtgärdsprogram.
            För att öka kompetensen hos lärare att kunna se och hantera elevernas
            individuella behov och svårigheter på ett tidigt stadium har omfattande
            satsningar gjorts.
          </note>
          <note>
            Fortbildning i specialpedagogik för alla lärare har ägt rum.
            I den nya grundskollärarutbildningen ingår minst tio poäng i specialpedagogik.
            Slutligen innebär den nya specialpedagogiska påbyggnadsutbildningen
            en avseevärd kvalitetshöjning av denna utbildning.
          </note>
          <note>
            För specialpedagogiska insatser är utgångspunkten att varje elev
            i första hand skall erbjudas stöd inom den arbetsenhet eller klass
            som eleven tillhör. Det kan dock bli nödvändigt att för en viss
            tid anordna specialundervisning i särskild undervisningsgrupp.
          </note>
          <note>
            Avsikten är då att skolan i en tillfällig, mycket liten, grupp
            skall kunna göra intensiva och personalkrävande insatser för elever
            med särskilt behov av stöd.
          </note>
          <note>
            Om skolan inte lyckas med att utforma skolarbetet på ett sätt
            som av eleven upplevs som meningsfullt finns möjligheter enligt
            grundskoleförordningen att frångå timplanen. Skolstyrelsen får
            då besluta om s.k. anpassad studiegång. Anpassad studiegång innebär
            att en del av studierna förläggs till arbetslivet. Detta skall
            inte förväxlas med anställning, utan den anpassade studiegången
            är ett led i skolgången. Anpassad studiegång får aldrig bli en
            permanent åtgärd. Syftet är att få eleven mer positivt inställd
            till skolarbetet, och det är viktigt att eleven känner sig välkommen
            tillbaka till skolan och så snart som möjligt återgår till ordinarie
            undervisning. Det är också viktigt att anpassad studiegång liksom
            andra särskilda stödinsatser utformas som positiva åtgärder och
            att det synsättet förankras hos all personal.
          </note>
          <note>
            Jag är medveten om att det inte finns några enkla och generella
            lösningar på problem som hänger ihop med elevers bristande anpassning
            i skolan.
          </note>
          <note>
            Mitt intryck är att skolans personal i regel är väl medveten
            om ansvaret för stöd till elever med svårigheter och att man arbetar
            hårt och engagerat för att hos dem försöka skapa en äkta motivation
            för att delta i skolarbetet.
          </note>
          <note type="speaker">
            Anf. 13 BIRGER HAGÅRD (m):
          </note>
          <note>
            Fru talman! Jag ber att få tacka skolministern, statsrådet Persson,
            för svaret på min fråga. Det var ett mångordigt och -- det måste
            jag kanske också säga -- delvis flummigt svar jag fick.
          </note>
          <note>
            Skolministern räknar upp en rad åtgärder som man kan vidta för
            att förebygga besvärligheter i skolan.
          </note>
          <note>
            Han talar om pedagogiska metoder -- elevaktiva arbetssätt, som
            han uttrycker det -- diagnostiska prov, ökad speciallärarkompetens,
            särskilda undervisningsgrupper, anpassad studiegång, etc.
          </note>
          <note>
            Det är nog gott och väl.
          </note>
          <note>
            Men skolministern talade också som om det vore lärarnas fel att
            en del elever bär sig olämpligt åt, att en del elever blir busar,
            för att tala klarspråk. Han talade om att ''undervisningen'' på
            ett ensidigt och abstrakt sätt''. Men man måste faktiskt ta till
            abstraktioner i undervisningen -- det kan inte bara vara fråga
            om terapi för dem som går där.
          </note>
          <note>
            Min fråga gällde emellertid framför allt åtgärder mot sådana
            elever som har gått alltför långt. Jag åberopade ett konkret fall
            som då var aktuellt, inte i någon storstadsskola utan på en liten
            ort i Skåne,
          </note>
          <note>
            Perstorp. Det gällde tre busar i nian, elever som hade ägnat
            sig åt drogmissbruk, vandalisering och vad det allt var fråga
            om. Det gick så långt att man från skolans sida förhandlade med
            eleverna och erbjöd betalning för att de skulle hålla sig lugna.
          </note>
          <note>
            Med all rätt upprördes skattebetalarna i Perstorp över det. Min
            fråga till skolministern är: Menar skolministern att det är rimligt
            att över huvud taget falla undan för en sådan utpressning?
          </note>
          <note>
            Måste man inte kunna vidta också andra åtgärder?
          </note>
          <note>
            Detta gäller alltså det yttersta fallet. Det är bra med alla
            de förebyggande åtgärder som skolministern talar om i svaret för
            att se till att man inte hamnar i den här hopplösa situationen.
            Men när man nu faktiskt har gjort det -- hur skall man då lösa
            problemen? Jag tror att det är en fråga som många runt om här
            i landet ställer sig -- många lärare och många andra elever som
            verkligen vill jobba aktivt och som hindras att lära sig. Hur
            skall man kunna klara av den här situationen när det har gått
            så långt? Är det inte rimligt att tänka sig att ge dessa elever
            som är så hjärtinnerligt trötta på skolan en chans att sluta skolan
            i förväg och inte tvinga dem fast till varje pris? Anpassad studiegång
            räcker inte i det här fallen. Man kan i stället hoppas att de
            får chanser och möjligheter att komma tillbaka i framtiden. Vi
            har ju komvux och andra möjligheter.
          </note>
          <note>
            Jag vill fråga skolministern om det kanske vore rimligt att återinföra
            ordningsbetygen. Skolan kan på det sättet visa att man ser på
            uppträdandet och ordningen med största allvar. Det vore kanske
            också rimligt att man systematiskt registrerade närvaron och gjorde
            klart och tydligt att skolk inte kan tolereras. Med andra ord:
            Hur menar skolministern att vi skall kunna lära dem som alltför
            ofta vägrar att ta lärdom och att finna sig i det som sägs ifrån
            vuxensamhällets sida att veta hut? Hur skall vi kunna klara av
            den här situationen?
          </note>
          <note>
            Anf. 14 INGRID RONNE-BJÖRKQVIST
          </note>
          <note>
            (fp):
          </note>
          <note>
            Fru talman! Jag har anmält mig till den här debatten för att
            lyfta fram att åtgärder för att hjälpa de här eleverna behövs
            långt innan de kommer i skolan. Då är det i allmänhet redan för
            sent.
          </note>
          <note>
            Jag vill börja med att läsa ett citat ur Sten
          </note>
          <note>
            Levanders installationsföreläsning vid professorsinstallationen
            i Lund hösten 1989. Han har forskat om Lövstaungdomarna och om
            ungdomsvårdsskolan där och säger bl.a.: ''Pojkarna kommer från
            eländiga miljöer. Vi tror oreflekterat att barn i dag har det
            bättre än förr. Vi kan visa att det är tvärtom för den grupp pojkar
            det gäller.
          </note>
          <note>
            Under den första halvan av vårt sekel tillät samhället inte att
            barn växte upp under sådana förhållanden som faktiskt sker i dag.
            Barnen adopterades bort direkt. I dag accepterar vi att missbrukare,
            våldsmän och psykiskt sjuka som är dokumenterat olämpliga som
            föräldrar skall bilda familj och fostra sina barn. En av våra
            pojkar har vistats i 18 olika fosterhem under sina första 12 år
            av livet, bortplacerad när det blev alltför djävligt hemma, och
            återplacerad när det lugnat sig. -- -- --
          </note>
          <note>
            Vi kan med kuslig precision förutsäga, på basen av barndomsdata,
            hur illa det gått för var och en, och på vilket sätt det gått
            illa. Det betyder att vi i dag faktiskt skulle kunna identifiera
            de ca 200
          </note>
          <note>
            lågstadiepojkar per årsklass i Sverige, som med nuvarande social-
            och kriminalvårdspolitik i morgon blir värstingar och i övermorgon
            blir förhärdade vanebrottslingar. Jag tror att vi med tidiga och
            resoluta ingripanden skulle kunna förhindra en sådan utveckling
            för många av dessa lågstadiepojkar, men jag tror inte att politikerna
            låter oss försöka.''
          </note>
          <note>
            Det tycker jag är allvarsord. Dessa signaler kommer inte i skolan,
            utan de har kommit redan på mödravården och på barnavårdscentralen.
            Vi vet mycket väl vilka faktorer det är. Det handlar om alkoholmissbruk,
            känslomässig och social misär, psykisk sjukdom och kriminalitet.
            Vissa barn lever med alla de här faktorerna. Om dem kan man gott
            säga att de inte har en chans. Det är barn som ständigt känner
            sig svikna av vuxna, som har vuxit upp med fysisk och psykisk
            misshandlel och som inte har något förtroende kvar. När de kommer
            i skolan måste man försöka med individuella insatser. Det kostar
            tio gånger så mycket som om man hade förebyggt detta. Då kan kanske
            skollön vara av värde.
          </note>
          <note>
            De förhånade båtresorna har ju senare visat sig få riktigt goda
            effekter. När den debatten fördes var jag själv framför allt förvånad
            över att det fanns vuxna som ville ställa upp för dessa krävande
            barn.
          </note>
          <note>
            Det är sannerligen ingen söndagsskolläraruppgift att vistas med
            så pass trasiga ungdomar i månader på en båt och orka med att
            sätta de omutliga gränser som de här barnen behöver, samtidigt
            som man visar att man tycker om dem och att det faktiskt finns
            vuxna som det går att lita på.
          </note>
          <note>
            1 500 kr. i skollön kan kanske uppfattas som mutor när man läser
            vinklade tidningsreferat. Andra som läser tidningar kan kanske
            ibland även uppleva mutor ifrån politikerhåll, t.ex. när det talas
            om förlängd föräldraförsäkring som man inte har täckning för eller
            när det har talats om 40 000 kr. i vårdnadsbidrag. Jag tror att
            vi måste stanna upp och tänka efter om vi inte skall vinkla debatten
            så att vi inte går ut med bud om generella lösningar för de stora
            röststarka grupperna utan om åtgärder för de här små bortglömda
            grupperna. Det rör 10 % av barnen. Det är dem som vi brukar kalla
            för Det glömda Sverige i folkpartiet liberalerna. Här ingår i
            högsta grad de glömda barnen.
          </note>
          <note>
            I vår partimotion, ''Alla barn är våra barn'', har vi försökt
            att ha en helhetsbild av de här mest utsatta barnens situation.
            Vi har föreslagit en rad åtgärder för att förebygga. Det kanske
            vi kommer in på senare bl.a. i debatten om skolhälsovården.
          </note>
          <note type="speaker">
            Anf. 15 Statsrådet GÖRAN PERSSON (s):
          </note>
          <note>
            Fru talman! Jag har ett litet debattmässigt bekymmer. Interpellanten,
            herr Hagård måste jag naturligtvis svara och behandla med den
            respekt som interpellationen kräver, men det sakligt värdefulla
            och intressanta har den andra debattören fört in i debatten, och
            det hinner jag kanske inte ägna så mycket tid åt.
          </note>
          <note>
            Herr Hagård måste med sakta stigande irritation ha hört den analys
            av de villkor som många av de barn som Hagård kallar för busar
            lever under som Ingrid
          </note>
          <note>
            Ronne-Björkqvist redovisade ifrån talarstolen. Det hurtiga, ytliga,
            grova och aggressiva tog sig uttryck i Hagårds råd att låta femtonåringar
            sluta i skolan.
          </note>
          <note>
            Att ha levererat den typen av inlägg från talarstolen och sedan
            fått den fond mot vilken de flesta av de här pojkarna faktiskt
            har växt upp måste kännas något besvärande även för en sådan person
            som
          </note>
          <note>
            Birger Hagård.
          </note>
          <note>
            Han ställde några konkreta frågor till mig, och jag skall svara
            på dem.
          </note>
          <note>
            Först säger han att min svar var flummigt. Nej, det var inte
            flummigt, Birger Hagård. Det är faktiskt ett uttryck för de arbetsmetoder
            som våra lärare använder, och de sliter med de här barnen. Det
            är, som Ingrid Ronne-Björkqvist sade, inget lätt arbete, utan
            de arbetar hårt och söker sig fram utifrån utgångspunkten att
            också dessa ynglingar och barn har sitt existensberättigande och
            människovärde och skall respekteras. Det är en lång rad insatser
            man kan vidta, och de prövas ständigt varje dag.
          </note>
          <note>
            Ibland kommer man till korta, och då är det tungt att bära arbetsresultatet.
            Men det är definitivt inte flummigt. Det är farligt att använda
            den typen av beteckningar på hårt arbetande människor med en seriös
            pedagogisk och social uppgift.
          </note>
          <note>
            Närvaron är viktig i skolan. Jag understryker det vid varje tillfälle.
            Om man börjar släppa på en sådan enkel sak som signalen att närvaron
            är viktig har man faktiskt missat sitt skolledningsansvar eller
            sitt ledaransvar som vuxen i en grupp ungdomar.
          </note>
          <note>
            Närvarokontroll, närvaroregistrering och närvarostatistik är
            också någonting som säger väldigt mycket om vad som faktiskt sker
            i olika skolor. Det är ett viktigt inslag, och jag utgår ifrån
            att man faktiskt sköter det. Jag har sett en del signaler och
            tecken på att man inte alltid har gjort det. Då tar jag alltid
            upp den diskussionen, eftersom det är en enkel åtgärd som ibland
            faktiskt ger ganska goda resultat.
          </note>
          <note>
            Ja, jag har fört ett resonemang om uppförande- och ordningsbetyg,
            men jag har inte fört det lika enkelt och ytligt som Birger Hagård
            gör. Jag har faktiskt tagit upp den dimension som ungdomarna själva
            tar upp, att de som arbetar och sliter, kämpar och gör så gott
            de kan, inte alltid får uppmuntran för detta i någon typ av betygsdokument.
            Detta känner de som orättvist. Jag delar deras uppfattning. Det
            vore bra om man också i betygskommittén på något sätt kunde ge
            uttryck för den dimensionen i skolarbetet.
          </note>
          <note>
            Det är faktiskt viktigt.
          </note>
          <note>
            Detta var svar på några av de konkreta frågor som
          </note>
          <note>
            Birger Hagård ställde. Sedan tycker jag nog att det är attraktivare
            för mig och mer konstruktivt att uppehålla mig vid vad Ingrid
            Ronne-Björkqvist tog upp.
          </note>
          <note>
            Dessa pojkar, och även en del flickor, de finns. De är också
            våra barn. Vi måste möta dem. Vi har, som jag pekat på, en lång
            rad insatser, men vi kan säkert göra mera. Där måste vi faktiskt
            söka oss fram till mycket konkreta och praktiska lösningar som
            vi hämtar från de människor som arbetar med de här barnen. Många
            av dem har en del förslag som i grunden kan förbättra de här ungas
            livsvillkor. Ett sätt som jag tror är viktigt för oss är att koppla
            samman tydligt det som sker i förskolan med det som sker i skolan,
            innehållsmässig,t organisatoriskt och personalmässigt. Det är,
            som Ingrid Ronne-
          </note>
          <note>
            Björkqvist sade, på det viset att många av de här bekymren grundläggs
            i förskoleåldern. Vi har en unik kvalitét i Sverige, och vi har
            en förskola som snart når alla. Den har medvetna utbildade pedagoger
            som kompensatoriskt borde kunna stötta dessa barn i en oerhört
            kritisk fas i deras livsutveckling -- förskoleåldern. Jag tror
            att det skulle bidra till att ge barnens skolarbete bättre förutsättningar.
            Vi skulle också på så sätt kunna slippa uppleva den typ av trista
            exempel som vi har sett i den här lilla Skånekommunen. De tog
            ett grepp som jag inte tycker var bra, men det var deras sätt
            att vid det tillfället lösa situationen. Det har ju sedermera
            visat sig vara en metod som inte var möjlig att använda ens för
            dem. Därmed är det för min del slutresonerat om den konkreta saken.
          </note>
          <note>
            Det är, herr Hagård, det anslag som Ingrid Ronne-
          </note>
          <note>
            Björkqvist har valt som vi måste använda om vi skall komma fram,
            inte att stå här i talarstolen och kalla dem för busar, säga åt
            dem att veta hut och sedan stöta ut dem från skolan i fjortonårs
            åldern.
          </note>
          <note>
            Det är inte en framkomlig väg.
          </note>
          <note type="speaker">
            Anf. 16 BIRGER HAGÅRD (m):
          </note>
          <note>
            Fru talman! Skolministern gör det lätt för sig. Han föredrar
            att tala om alla de väsentliga, viktiga förebyggande åtgärder
            som vi naturligtvis måste vidta. Det är alldeles självklart. Det
            är riktigt som
          </note>
          <note>
            Ingrid Ronne-Björkqvist säger att förskoleåldern är mycket viktig.
            Det gäller att förebygga och hindra att man får den här explosionen
            senare i livet. Men när den nu har kommit, tror Göran
          </note>
          <note>
            Persson då på fullt allvar -- om man har ett antal femtionåringar
            som har ägnat sig åt drogmissbruk, vandalisering och störande
            av ordningen, när det har gått så långt -- att det hjälper med
            diagnostiska prov eller att det hjälper med ett elevaktivt arbetssätt?
            Det gör det naturligtvis inte. Det gäller att se till att det
            inte går så långt. Men i några fall går det lika fullt snett.
            I några fall kommer vi därhän. Och det är då det måste finnas
            en möjlighet för lärarna att reagera och göra det möjligt för
            alla andra elever som störs av dessa störande element att ägna
            sig åt det som de är där för, nämligen att lära sig saker och
            ting.
          </note>
          <note>
            Det är bra att Göran Persson vill ha någon form av
          </note>
          <note>
            ''flitbetyg'' till de ungdomar som är duktiga i skolan. Jag har
            själv motionerat om det i riksdagen.
          </note>
          <note>
            Jag vet inte om det var under den tid som Göran
          </note>
          <note>
            Persson satt i utbildningsutskottet och då röstade ned detta
            förslag. Det är också bra att Göran
          </note>
          <note>
            Persson medger att det också skall vara närvarokontroll. Och
            det är bra när han konstaterar att det inte var något bra grepp
            som man tog i Perstorp.
          </note>
          <note>
            Men vi kan ändå inte komma ifrån att vi har ett ansvar för att
            förse lärare och skola med instrument, så att de kan reagera i
            de mest extrema situationerna. Då hjälper det inte att tycka att
            det är attraktivare att diskutera allmänt förebyggande åtgärder,
            eftersom de förebyggande åtgärderna då inte har fungerat, man
            har hamnat i en situation som man måste lösa på ett vettigt sätt
            för de störande elementens egen skull och kanske framför allt
            för deras kamraters skull, för att göra det möjligt att utföra
            ett vettigt skolarbete och så att arbetsmiljön i skolan verkligen
            blir en fungerande och god arbetsmiljö.
          </note>
          <note type="speaker">
            Anf. 17 Statsrådet GÖRAN PERSSON (s):
          </note>
          <note>
            Fru talman! Birger Hagård höjer rösten, men retirerar. Och det
            är klart att när man öppnar så våldsamt hårt och omdömeslöst som
            Birger Hagård gjorde i den här debatten, måste man på något sätt
            komma ur det hela, särskilt som man sedan får den sociala fond
            uppmålad som frågan skall ses emot med en sådan oerhörd tydlighet
            som gjordes här från talarstolen.
          </note>
          <note>
            Vad säger Birger Hagård nu? Ja, det är väl bra, säger han, att
            Göran Persson räknar upp de åtgärder som måste vidtas för att
            detta skall kunna förebyggas.
          </note>
          <note>
            I det här inlägget är det bra, men i det första var det flum.
            Det är bra, Birger Hagård, gå i den riktningen. Det här är nödvändigt,
            och det är detta som är lärarnas hårda arbete. De engagerar sig
            i detta och sliter med detta. Som skolminister skall jag aldrig
            acceptera att någon ledande skolpolitiker som Birger Hagård får
            beskriva detta som flum.
          </note>
          <note>
            Det är skamligt.
          </note>
          <note>
            Birger Hagårds enda metod att hantera detta var ju att säga:
            Ta dessa elever ut ur skolan! Låt busarna gå ut ur skolan!
          </note>
          <note>
            Löser detta busarnas problem? Löser det skolans bekymmer? Vilka
            arbetsplatser skall dessa fjortonåriga busar, som Birger Hagård
            uttrycker det, gå till? I vilken social miljö skall de vistas?
          </note>
          <note>
            Vilken mänsklig och social kontakt skall de ha, och var finns
            den? Men det är ju faktiskt på det sättet,
          </note>
          <note>
            Birger Hagård, att dessa pojkar och en del flickor kanske har
            sin enda sociala trygghet och kontakt i någon vuxen som just finns
            i skolsamhället. Sedan klarar de inte alltid av att hantera situationen,
            vare sig den unge, barnet eller den vuxne, men det är där som
            deras livlina finns, och den får vi inte klippa av.
          </note>
          <note>
            Det finns ytterst få, om ens något, alternativ för dem utanför
            skolan.
          </note>
          <note>
            Sedan blir jag litet ängslig, därför att jag inte vill bli ihopkopplad
            med Birger Hagård i betygsdebatten.
          </note>
          <note>
            Jag kan inte erinra mig att jag satt i riksdagen när
          </note>
          <note>
            Birger Hagård väckte sin famösa motion. Men det som jag har talat
            om är en elevopinion om att arbetsmetoder, sätt att uppträda,
            umgänge med kamrater och lärare också måste värderas och på något
            sätt komma till uttryck. Jag är främmande för att jag och Birger
            Hagård i den debatten skulle hamna på samma ståndpunkt. Jag vill
            faktiskt markera detta.
          </note>
          <note>
            Återigen har herr Hagård, när retoriken och det högröstade är
            bortskalade, inget annat att erbjuda dessa pojkar än att stötta
            dem, busarna, utanför skolan. Däri ligger också en människosyn,
            ett uttryck för hur man ser på ungdomar som inte har fått den
            bästa starten här i livet och som inte valde sina föräldrar eller
            sina uppväxtvillkor. Däri ligger också den skillnad i samhällssyn
            som gör att jag och
          </note>
          <note>
            Birger Hagård inte finner varandra i skolpolitiken.
          </note>
          <note>
            Däri ligger också skillnaden mellan en av moderaternas främsta
            skolpolitiska företrädare och den socialdemokratiska regeringens
            skolminister --
          </note>
          <note>
            vi når inte varandra på den här punkten, därför att vi faktiskt
            står för helt olika värderingar och helt olika människosyn.
          </note>
          <note type="speaker">
            Anf. 18 BIRGER HAGÅRD (m):
          </note>
          <note>
            Fru talman! Skolministern fortsätter att lägga ut dimridåer.
            Skolministern föredrar att tala om allt utom det som jag har frågat
            honom om. Han ställde frågan: Löser det busarnas problem om man
            låter dem sluta skolan i årskurs 9? Nej, det gör det förvisso
            inte. Det behövs andra åtgärder, och det behövs åtgärder betydligt
            tidigare, som jag har varit inne på förut. Men det löser kanske
            skolans problem för ögonblicket och ger arbetsro för alla de elever
            som inte får en sådan på grund av detta störande agerande.
          </note>
          <note>
            Göran Persson föredrar att tala om alla de förebyggande åtgärder
            som skall vidtas. Jag säger fortfarande att dessa åtgärder naturligtvis
            skall vidtas, men det kommer alltid att vara några som så att
            säga inte håller måttet, några som faller ur ramen. Och det är
            i fråga om dessa som det naturligtvis måste vidtas åtgärder. Någon
            ordning måste det ju vara, inte minst i skolan, Göran
          </note>
          <note>
            Persson.
          </note>
          <note>
            Sedan är det alldeles riktigt att Göran Persson som socialist
            och jag som moderat naturligtvis har olika samhällssyn. Jag är
            tacksam för det och för att jag inte kan kopplas samman med den
            skolpolitik som
          </note>
          <note>
            Göran Persson och socialdemokraterna driver. Jag skall nu inte
            komma in på något sidospår utan bara konstatera att vi i många
            frågor har helt olika uppfattningar. Jag hoppas också att det
            skall bli möjligt att reformera landets skolpolitik och landets
            utbildningspolitik i framtiden, att rätta till många av de misstag
            som har blivit begångna. Men när det gäller det problem som jag
            frågade om kan jag inte säga att jag har fått något konkret svar
            från skolministern. Han talar inte om vad man skall göra med de
            elever som förstör ordningen, som vandaliserar, som ställer till
            det för alla sina kamrater och för lärarna och som ser till att
            arbetsmiljön inte är god. Där har skolministern inte något recept
            annat än att lägga ut dimridåer och tala vältaligt i största allmänhet
            om allt det som man borde ha gjort men som man uppenbarligen inte
            har gjort.
          </note>
          <note type="speaker">
            Anf. 19 Statsrådet GÖRAN PERSSON (s):
          </note>
          <note>
            Fru talman! Det är bra att jag och Birger Hagård är överens om
            att vi ser olika på dessa frågor. Jag tror också att det är en
            oerhört värdefull information ut till alla våra hårt arbetande
            lärare.
          </note>
          <note>
            Det genomgående draget i lärargärningen och i den ambition som
            där finns är att barnen och ungdomarna möts med respekt och behandlas
            som enskilda, fria, självständiga och stolta individer. I
          </note>
          <note>
            deras värderingsvärld finns ingen som ''inte håller måttet''.
            Det var det som Birger Hagård använde som uttryck -- ''inte håller
            måttet''. Detta sägs om en verksamhet som omfattas av skolplikt,
            om en verksamhet som alla ungdomar har rätt att ta del av.
          </note>
          <note>
            När vi känner till vilken bakgrund de flesta av dessa barn har
            är det naturligtvis oerhört avslöjande för människosynen att som
            Birger Hagård göra peka ut vilka som ''inte håller måttet''. Var
            slutar det,
          </note>
          <note>
            Birger Hagård, som samhällsanalys, som grund för ett samhällsarbete?
            På vilka andra områden i samhället, herr Hagård, är moderaterna
            villiga att peka ut dem som inte håller måttet? Var slutar det?
          </note>
          <note>
            Kan herr Hagård tänka sig att föra resonemanget kring andra viktiga
            delar, t.ex. sjukvård, äldreomsorg, barnomsorg, bostadspolitik,
            kring de människor som inte håller måttet?
          </note>
          <note>
            När man vågar göra det oblygt och med hög röst, som herr Hagård,
            kring det som är det viktigaste i samhället, fostran av en ung
            generation, då har man, Birger Hagård, avslöjat var man står --
            de som
          </note>
          <note>
            ''inte håller måttet''.
          </note>
          <note>
            Herr Hagård använde i sitt första högröstade inlägg uttrycket
            veta hut. Det är möjligt, herr Hagård, att den uppmaningen, när
            den utslungades från talarstolen från er faktiskt kommer som en
            bumerang tillbaka.
          </note>
          <note>
            Förste vice talmannen anmälde att Birger Hagård anhållit att
            till protokollet få antecknat att han inte ägde rätt till ytterligare
            inlägg.
          </note>
          <note>
            3 § Svar på interpellation 1990/91:133 om skolhälsovården
          </note>
          <note type="speaker">
            Anf. 20 Statsrådet GÖRAN PERSSON (s):
          </note>
          <note>
            Fru talman! Ulla Tillander har frågat mig vad regeringen ämnar
            vidta för åtgärder för att tillförsäkra eleverna en god hälsovård.
            Ulla
          </note>
          <note>
            Tillander har som bakgrund till sin fråga redovisat ett förslag
            att ta bort skolläkarna i Malmö.
          </note>
          <note>
            Det finns enligt min mening anledning att -- utan att gå in på
            det enskilda fall som Ulla Tillander hänvisar till -- erinra om
            att enligt skollagen skall för skolhälsovården finnas skolläkare
            och skolsköterska. Vidare är skolhälsovården kostnadsfri för eleverna.
            Skolhälsovård skall anordnas av skolhuvudmannen. Skolöverstyrelsen
            och länsskolnämnden har tillsyn över skolhälsovården.
          </note>
          <note>
            Jag har nyligen här i kammaren som svar på en fråga från Margitta
            Edgren redovisat att vissa skollagsfrågor, bl.a. skolhälsovården,
            kommer att behandlas i en proposition som beräknas kunna överlämnas
            till riksdagen i slutet av mars månad detta år och att regeringen
            således inom kort återkommer till riksdagen i denna fråga. Jag
            sade också att jag anser att skolhuvudmannen även fortsättningsvis
            skall vara skyldig att anordna skolhälsovård.
          </note>
          <note type="speaker">
            Anf. 21 ULLA TILLANDER (c):
          </note>
          <note>
            Fru talman! Jag vill tacka för svaret på interpellationen. Det
            är kort och det ger klart besked. Här finns, såvitt jag kan se,
            inget stöd för skolläkarnas fortsatta insatser inom skolhälsovården.
            Först konstateras att de nu måste finnas, men om framtiden sägs
            det bara att det skall anordnas skolhälsovård. Där sägs inget
            om skolläkare, och det är förmodligen ingen tillfällighet, eller
            är det?
          </note>
          <note>
            Att svaret kommer i dag, när skolstyrelsen i Malmö med socialdemokratisk
            majoritet fattar beslut om att avskaffa skolläkarna, är en händelse
            som ser ut som en tanke. Det är illavarslande att det som händer
            i Malmö tycks vara ett föregripande av det som det nya förslaget
            kommer att innebära.
          </note>
          <note>
            Tyngdpunkten i skolläkarnas arbete ligger inte längre, som förslagsställarna
            i Malmö tycks tro, på hälsoundersökningar i vissa årskurser.
          </note>
          <note>
            Hälsokontrollen är till för att läkaren skall lära känna skolans
            elever och därmed vara beredd att hantera dagens stora problem:
            stress, psykosomatiska sjukdomar, barn som far illa, allergier.
            Där ligger tyngdpunkten. Skolläkarens arbete är i huvudsak förebyggande,
            men ger också eleverna möjlighet att söka för problem som de upplever.
            Vissa svåra botbara sjukdomar upptäcks tidigt. Skolsköterskan
            får stöd i sitt viktiga arbete.
          </note>
          <note>
            En konsult kan aldrig ersätta skolläkarens uppgift, för det behövs
            tid och kontinuitet.
          </note>
          <note>
            Förslaget att ta bort skolläkarna är en klar nedrustning och
            ett försök att skjuta över kostnaderna på annan instans, där det
            är sannolikt att motsvarande insats blir avsevärt dyrare.
          </note>
          <note>
            Primärvården i Malmö är dessutom mycket dåligt utbyggd, beroende
            på försumligheter sedan decennier tillbaka. Denna nedrustning
            sker i en tid då samhällets företrädare säger sig värna om människors
            hälsa och arbetsmiljö och mindre än ett år efter det att Sverige
            har ratificerat FN-
          </note>
          <note>
            konventionen om barns rättigheter.
          </note>
          <note>
            Barn är en utsatt grupp, särskilt i en stad som
          </note>
          <note>
            Malmö där många har en mycket svag hemmiljö.
          </note>
          <note>
            Man spar gärna på resurser till barn och ungdomar då tiderna
            blir kärva. Tyvärr är det så. Nedslitna skolmiljöer och slitna
            läroböcker är vid det här laget kända exempel. Nu fogas ännu ett
            till raden.
          </note>
          <note>
            Barn är känsliga och formbara. Skolläkarna och skolhälsovården
            kan stötta de utsatta, och en liten insats tidigt kan hjälpa mycket.
            Missar man den blir det dyrt senare.
          </note>
          <note>
            I dag är behovet kanske större än någonsin av att någon ser,
            upptäcker, stöttar, tröstar och hjälper på ett kvalificerat sätt.
            Skolsköterskan är en viktig del i sjukvården och i skolarbetet.
            Det vet alla som över huvud taget har någon kontakt med skolan.
          </note>
          <note>
            Men det är också viktigt att skolläkaren, som ankare och med
            medicinsk erfarenhet och sakkunskap, finns till hands kontinuerligt
            som stöd på skolan. Det är många skolsköterskor som vittnar om
            det. Därför är det oövertänkt och hänsynslöst att spara in på
            skolläkarna. Det är en snålhet som bedrar visheten. Kortsyntheten
            drabbar en verksamhet på, i ordets bästa bemärkelse, gräsrotsoch
            barfotanivå, vilken är billig, decentraliserad, snabb, nära och
            kontinuerlig. Man tar ställning utan skymten av beslutsunderlag
            eller konsekvensbeskrivning. Jag har tagit reda på att varken
            det ena eller det andra finns. Allt detta sker med den krassa
            avsikten att spara en halv eller en ynka miljon.
          </note>
          <note>
            Men redan nu står det klart att besöken på de underdimensionerade
            vårdcentralerna kommer att kosta åtminstone halva den besparing
            man tror sig göra. Men den verkliga kostnaden får eleverna betala.
            Det skulle vara en olycka om det som sker i skolan i Malmö skulle
            ''bilda skola'' i hela landet.
          </note>
          <note>
            Om skolministern drog någon slutsats av de högtidliga deklarationer
            som han gjorde i svaret på den förra interpellationen, skulle
            en nedrustning på det här sättet av skolhälsovården inte få komma
            till stånd.
          </note>
          <note>
            Det svar som jag har fått, som kommer så väl tajmat med det som
            händer i Malmö, är litet kryptiskt. Det ger inga klara besked.
            Jag vill därför sluta med att fråga skolministern om vad det är
            som kommer att stå i propositionen om den här brännande frågan.
            Jag tycker att skolministern skall lämna besked nu, för det är
            väldigt många som undrar.
          </note>
          <note type="speaker">
            Anf. 22 ANITA STENBERG (mp):
          </note>
          <note>
            Fru talman! Skolministern! Jag vill börja med att tala om barnens
            rätt. Vi har skrivit en motion om barnens rätt som omfattar 28
            punkter. Det är fråga om barnens rätt, inte föräldrarnas rätt,
            inte skolans rätt och inte samhällets rätt. I det här fallet är
            det fråga om barnens rätt till hälsovård.
          </note>
          <note>
            Skolministerns svar på Ulla Tillanders fråga om elevernas berättigade
            krav på att få tillgång till en god hälsovård är inte tillräckligt
            klart, tycker jag.
          </note>
          <note>
            Själv har jag sedan 1956 arbetat som skoltandläkare på samma
            skola som Ulla Tillander har varit lärare vid lika länge. Vi har
            med andra ord var och en 35
          </note>
          <note>
            års erfarenhet av eleverna och deras familjer i ett visst bostadsområde
            i Malmö. Jag känner barnen, föräldrarna och far- och morföräldrarna
            väl. Jag har träffat dem allihop. ''Jag anser att skolhuvudmannen
            även fortsättningsvis skall vara skyldig att anordna skolhälsovård'',
            men, skolministern, här står ju, precis som Ulla Tillander säger,
            inget om att skolläkarna skall vara kvar. Det talas bara om skolhälsovården.
            Men vad kommer den att innehålla i fortsättningen? Det vill jag
            ha svar på av ministern.
          </note>
          <note>
            Jag vet hur mycket det betyder att bara finnas på en skola, att
            barnen vet om att de kan komma inspringande, att just de i det
            aktuella ögonblicket kan få visa upp sina andliga eller kroppsliga
            krämpor och få hjälp och tröst just då.
          </note>
          <note>
            Skolhälsovård heter det, med betoning på hälsovård. Är man sjuk,
            behandlas man inte i skolhälsovården. Då remitteras man till sjukvården,
            till distriktsläkaren eller vård på sjukhuset. Men många gånger
            krävs just en legitimerad läkare för att bedöma om eleven är sjuk
            eller inte. Precis som när barnen går till skoltandläkaren kan
            inte skolsköterskan se om barnen har hål eller inte. Det krävs
            en legitimerad specialist för att kunna förklara någon frisk.
          </note>
          <note>
            Faktiskt finns det sådana situationer. De förekommer också inom
            skolhälsovården.
          </note>
          <note>
            Att patienten mår dåligt när den springer in är anledningen till
            att patienten över huvud taget kommer. Man kan må dåligt kroppsligt
            eller andligt. Många barn vet inte riktigt varför de mår dåligt.
            När skolsystern eller skolläkaren inte är i skolan kommer elever
            ofta in till oss på skoltandpolikliniken, för vi är alltid där
            så länge skolan är öppen. Vi sätter på plåster, tröstar, tar kontakt
            med föräldrarna eller kanske med läraren, med kurator eller rektor.
            Att plocka bort denna personal är fel. Någon skall finnas på plats,
            inte vara ersatt av en papperslapp som säger åter då eller då,
            stängt mellan hägg och syren. Det är mycket viktigt för barnen
            och ungdomarna att det finns någon där och tar emot.
          </note>
          <note>
            Tänk att bara komma på idén att urholka barnens rättigheter i
            dag, när vi har skrivit under FN-
          </note>
          <note>
            konventionen, och ratificerat den dessutom, barnens rättigheter
            till hälsovård, varför gör vi så?
          </note>
          <note>
            Vi minskar också barnens trygghet. Så fattiga vi håller på att
            bli i Sverige. Jag tycker att det är tråkigt att höra sådant här.
            Har föresten ministern tänkt sig att föräldrarna skall ta ledigt
            och följa med till vårdcentralens doktor eller skall barnen, sex
            år och uppåt, ensamma åka till sjukhuset eller vårdcentralen?
            Skall detta gälla även när de friska barnen skall göra sina kontroller
            hos läkare?
          </note>
          <note>
            Naturligtvis skall läkaren komma till skolan.
          </note>
          <note>
            Läkaren skall kunna träffa skolsköterskan, barnet, läraren, kuratorn,
            logopeden och tandläkaren. Det händer faktiskt inte så sällan.
            Många av barnens sjukdomar syns i munslemhinnan. Alla dessa skall
            inte behöva uppsöka vårdcentralen när de vill diskutera om ett
            visst barn. Det är faktiskt rent oekonomiskt.
          </note>
          <note>
            För att inte tala om erfarenheterna ute i glesbygderna, där människorna
            måste färdas milslånga vägar när de skall besöka sin vårdcentral.
          </note>
          <note>
            Skolministern måste svara på frågan om huruvida man skall ändra
            även det som är bra.
          </note>
          <note>
            Skolhälsovården kan förvisso förbättras. Men varför skall vi
            då göra den sämre?
          </note>
          <note>
            Avslutningsvis vill jag återge en sak som står att läsa i dag
            i tidningen Arbetet: Garanterat beslut i dag om skolläkarnas vara.
            Kommunalrådet vägrar invänta ministersvar. Kommunalrådet Johnny
          </note>
          <note>
            Örbäck tänker heller inte gå med på någon bordläggning i väntan
            på skolminister Göran
          </note>
          <note>
            Perssons svar på en interpellation från Ulla
          </note>
          <note>
            Tillander (c) i frågan.
          </note>
          <note>
            Jag träffar ju ministern till och från och vet vad han tycker,
            säger Johnny Örbäck. Men vad säger skolministern om det som jag
            här har återgett?
          </note>
          <note type="speaker">
            Anf. 23 MARGITTA EDGREN (fp):
          </note>
          <note>
            Fru talman! Jag har lyssnat till debatten. Men jag vet inte riktigt
            vilken tolkning jag skall göra.
          </note>
          <note>
            Återigen slår jag emellertid fast att jag litar på det som Göran
            Persson har sagt i den frågedebatt som vi har haft. Vi delade
            då uppfattningen att skolans hälsovård med sin medicinska del
            är ett nödvändigt komplement till skolans pedagogiska mål.
          </note>
          <note>
            Dessutom delade vi uppfattningen att ansvaret för skolbarnens
            hälsa måste ses i ett vidare perspektiv.
          </note>
          <note>
            Det går inte att bara se till den hälso- och sjukvårdsorganisation
            som vi har och som gäller vuxna. Alla resurser måste utnyttjas
            i samverkan.
          </note>
          <note>
            Det gäller då skolan, fritiden, kulturen och det sociala kunnandet.
            För barnen är det mycket viktigt att det finns en kontinuitet
            i det vardagliga arbetet.
          </note>
          <note>
            Denna kontinuitet är faktiskt viktigare än vad personalkontinuiteten
            i sjukvården är för vuxna.
          </note>
          <note>
            Friska barn har ju inte särskilt många sjukvårdskontakter. Däremot
            går barnen i skola i många år. Då bör de ha möjlighet att bygga
            upp en tillit till sin skolsyster eller sin skoldoktor. Barnen
            måste våga vända sig till dessa när de känner sig övergivna, ledsna,
            mobbade eller utfrysta. Alla sådana känslor uttrycks genom att
            barnen säger att det gör ont någonstans.
          </note>
          <note>
            Jag tycker att det i Ingrid Ronne-Björkqvists debatt med Göran
            Persson mycket väl har uttryckts att sociala och känslomässiga
            störningar är de stora problemen för barnen i dag. För att skolan
            skall kunna bidra till att dessa problem löses måste anpassningen
            till livet gå bra, något som vi alla vill.
          </note>
          <note>
            Då måste vi också se till att skolans hälsovårdspersonal finns
            i skolan. Dessa personer skall vara lättillgängliga, och de skall
            ha möjlighet att arbeta med helhetssynen för att kunna hjälpa
            barn och föräldrar men också för att kunna ge lärarna stöd, så
            att dessa orkar med allt oroligare barn och allt bråkigare klasser.
          </note>
          <note>
            Förra året behandlade vi en proposition om elevmedverkan i skolans
            arbetsmiljöarbete. Såvitt jag förstår utgör skolans hälsovård
            en del av det arbetet. Men hur skulle det arbetet gå till om det
            inte fanns engagerade och kunniga människor i skolan?
          </note>
          <note>
            Förra gången vi aktualiserade dessa saker var jag mycket glad
            över att vi tycktes vara överens.
          </note>
          <note>
            Ännu en gång ber jag Göran Persson att så tydligt att också interpellanten
            vågar lita på honom uttrycka att det av många skäl behövs en lagstadgad
            skyldighet när det gäller barnen. Det viktigaste är kanske omsorgen
            om barn med speciella problem, omsorgen om skolans arbetsmiljö
            och möjligheten att på lokal nivå, i varje skola, konkretisera
            WHOs folkhälsomål för att också Sverige skall ha en chans att
            nå uppsatta mål fram till år 2000.
          </note>
          <note>
            Anf. 24 INGRID RONNE-BJÖRKQVIST
          </note>
          <note>
            (fp):
          </note>
          <note>
            Fru talman! Det är bra att kommunerna även i fortsättningen är
            skyldiga att ha skolhälsovård.
          </note>
          <note>
            Men jag vill betona att det också behövs en upprustning. Det
            får alltså inte vara fråga om en nedrustning. De yrkeskategorier
            som finns i skolan behöver finnas kvar. Som Margitta Edgren sade
            är det nödvändigt med tanke på folkhälsan.
          </note>
          <note>
            Enligt gjorda beräkningar skulle 30 % av cancerfallen kunna undvikas
            om människor hade bättre levnadsvanor. Belastningsskador, könssjukdomar
            och många andra saker kan också förebyggas. Det handlar också
            om att förbättra arbetsmiljön. Jag tror att jag, utan att skryta,
            kan säga att vi i folkpartiet jagade regeringen med blåslampa
            för att får arbetsmiljölagen tillämpad i skolan. Det dröjde tio
            år, innan man kom med ett förslag om elevskyddsombud. Men detta
            räcker inte.
          </note>
          <note>
            För mig som folkpartist har det varit riktigt roligt att läsa
            dagens DN. Det är mycket vanligt med barnolycksfall i skolan.
            Hälften av alla olyckor som drabbar 10--15-åringar inträffar i
            skolan. När det gäller 7--9-åringarna sker var tredje olycka i
            skolan.
          </note>
          <note>
            Det som glädjer mig är att det står att läsa att socialstyrelsen
            kräver att alla olycksfall skall registreras. Det är en gammal
            käpphäst som vi i folkpartiet liberalerna i många år har haft.
            Man måste betänka att synnerligen många olycksfall har ett samband
            med våldshandlingar. I det fredliga
          </note>
          <note>
            Norrbotten handlar det om 20 % av de s.k. skol olycksfallen.
            Detta är således en viktig arbetsmiljöåtgärd som behöver vidtas,
            vid sidan av vad som behöver göras när det gäller mögel, buller
            etc. Den tredje stora huvuduppgiften gäller omsorgen om barn med
            speciella behov. De behoven känner man ofta till redan från tiden
            på barnavårdscentralen eller mödravårdscentralen.
          </note>
          <note>
            I dagarna har en stor hälsoundersökning gjord i
          </note>
          <note>
            Malmöhus län offentliggjorts. Av denna undersökning framgår att
            förskolebarnen mår sämre än vad man har trott. Vidare skall regeringen
            i dagarna ha fått folkhälsogruppens rapport ''Klass och ohälsa
            hos barn och ungdomar''. Man har följt barn och ungdomar i åldrarna
            4--18 år. Enligt pressen har drygt 12 % av pojkarna i 18-årsåldern
            allvarliga psykiska och sociala problem. Det rör sig om personer
            i riskgrupper som man har kunnat fånga upp mycket tidigt. Men
            det är kommunerna som får stå för kostnaderna. Det gäller t.ex.
          </note>
          <note>
            missbruksvården och åtgärder i fråga om samhällsplaneringen.
            Det är därför oerhört viktigt att vi får en förstärkt barnkompetens
            på alla nivåer.
          </note>
          <note>
            Det gäller ju tidigt att fånga upp barn i riskgrupper.
          </note>
          <note>
            Vidare är det mycket intressant att läsa vad som står i Dagens
            Nyheter från den 21 februari. Claes
          </note>
          <note>
            Sundelin, som har presenterat folkhälsogruppens rapport, tycker
            att det vore lämpligt att slå ihop barnhälsovården och skolhälsovården.
          </note>
          <note>
            Socialtjänsten och barnpsykiatrin skulle in i skolorna, menar
            han. Varje kommun skulle kunna skapa en barn- och ungdomsnämnd
            och en central för barns och ungdomars hälsa. Dessa tankegångar
            återfinns i stor utsträckning i den partimotion som vi i folkpartiet
            liberalerna har väckt om utsatta barn. Det behövs ett förbättrat
            samarbete vid skolstarten. En gemensam huvudman för barnhälsovården
            och skolhälsovården skulle göra det möjligt också för små kommuner
            att ha läkare, skolsköterskor, psykologer och socionomer med särskild
            kompetens på barn- och ungdomssidan. Vi tror att man bör fundera
            över att göra det möjligt att inrätta speciella barnnämnder i
            kommunerna för att på det sättet förstärka den här kompetensen.
          </note>
          <note>
            Jag reagerade på vad statsrådet sade i den förra debatten här
            för en stund sedan, nämligen att det som sker i skolan och förskolan
            behöver kopplas ihop för att det skall bli ett effektivare förebyggande
            arbete. Jag skulle vilja veta hur statsrådet uppfattar de tankegångar
            som återfinns i vår partimotion och som Claes Sundelin också har
            framfört. Kunde det som vi har tagit upp vara någonting som regeringen
            är beredd att arbeta vidare med?
          </note>
          <note type="speaker">
            Anf. 25 Statsrådet GÖRAN PERSSON (s):
          </note>
          <note>
            Fru talman! Först några ord till Ingrid Ronne-
          </note>
          <note>
            Björkqvist. Claes Sundelin är engagerad i regeringens folkhälsogrupp.
            De förslag och idéer som han har redovisat tycker jag är oerhört
            intressanta.
          </note>
          <note>
            När det gäller skolområdet ser jag för min del genast några frågor
            som så att säga ligger i samma fåra av debatten. Det gäller dels
            det som vi sade i den förra debatten om kopplingen mellan förskolan
            och skolan, dels det som vi har skrivit i budgetpropositionen
            i anslutning till förslaget, nämligen att vi faktiskt förväntar
            oss att man i kommunerna går mot en gemensam barn- och ungdomsnämnd,
            där dessa frågor samlas och samordnas för att på så sätt få maximalt
            goda förutsättningar för barns uppväxt och fostran. Den speciella
            detaljfråga som vi nu diskuterar skall naturligtvis också kunna
            ses i det perspektivet --
          </note>
          <note>
            hälsovården och hälsofostran i skolan. Där har jag faktiskt i
            gymnasiepropositionen, kunskapspropositionen, föreslagit att idrottsämnet
            skall ges den karaktären att den också handlar om hälsofostran.
            Vi får en bredare ansats mot kost, motion och hälsa. För det förslaget
            känner jag att jag har fått ett stort gensvar, bl.a. av idrottslärare.
          </note>
          <note>
            Där tror jag att vi kan göra en väsentlig insats för folkhälsan.
            Så mycket av det som Ingrid Ronne-
          </note>
          <note>
            Björkqvist tar upp är sådant som vi redan arbetar med eller sådant
            som vi faktsikt borde kunna komma överens om att genomföra eller
            att försöka att åtgärda i takt med att vi får fram resurserna,
            för tydligen tänker vi på samma sätt.
          </note>
          <note>
            Till Margitta Edgren: Vi förde en frågediskussion i denna sak
            för någon månad sedan. Vi hade då, precis som i dag, samma uppfattning
            om skolhälsovården. Jag fattade mitt interpellationssvar mot den
            bakgrunden mycket kort. Jag trodde nog att de som interpellerar
            följer sakfrågan i kammaren. Fru Tillander intar en väldigt aggressiv
            attityd i talarstolen och drar de mest fantastiska slutsatser
            av mitt mycket kortfattade interpellationssvar. Det blir inte
            bättre av att hon stöds av Anita Stenberg, som bygger upp sitt
            inlägg på ungefär samma sätt som fru Tillander.
          </note>
          <note>
            Jag måste nog göra damerna Tillander och
          </note>
          <note>
            Stenberg besvikna genom att säga att jag på intet sätt planerar
            den typ av förändringar som ni bygger hela er agitation på. Jag
            kommer att föreslå en reglering av skolhälsovården i fortsättningen,
            som är i överenstämmelse med dagens. Till följd av en del förändringar
            i skolsystemet kommer jag att göra en del justeringar, men ingenting
            som kvalitativt förändrar det som faktiskt reglerar det som skall
            ske ute i skolorna. Jag har mycket höga tankar om skolhälsovården
            och om dem som arbetar med den.
          </note>
          <note>
            Har man egna barn som går i skolan vet man vad det här betyder.
            Svårare än så är det inte.
          </note>
          <note>
            Sedan för Ulla Tillander och Anita Stenberg en kommunaldebatt
            i Malmö. Den tänker jag inte lägga mig i, den får ni klara ut
            i Malmö. Anita
          </note>
          <note>
            Stenberg citerade tidningen Arbetet, där det står att ett kommunalråd
            har uttryckt sig på det ena eller det andra sättet. Men en debatt
            om det får föras i annat sammanhang än i anslutning till den interpellation
            som jag nu har att besvara och som gäller skolhälsovårdens framtida
            reglering i det lagverk som vi har att ta ställning till i riksdagen.
          </note>
          <note>
            Det förbereds inte några sådana försämringar eller förändringar
            som Anita Stenberg och Ulla
          </note>
          <note>
            Tillander har byggt sina inlägg på. Där intar jag samma position
            som jag intog när jag bemötte
          </note>
          <note>
            Margitta Edgren för någon månad sedan. Så ligger det till.
          </note>
          <note type="speaker">
            Anf. 26 ULLA TILLANDER (c):
          </note>
          <note>
            Fru talman! Det är mycket bra om våra farhågor är överdrivna.
            Men det är väldigt många som känner sådan oro som jag här i dag
            har gett uttryck för.
          </note>
          <note>
            Margitta Edgren uttryckte sig så här: Lita på vad
          </note>
          <note>
            Göran Persson har sagt.
          </note>
          <note>
            Även om Göran Persson inte vill gå in i en debatt om det som
            har hänt i Malmö, måste jag säga att om konsekvenserna blir sådana
            som i Malmö är det illavarslande. Sådant kan vi inte acceptera.
            Jag tycker inte heller att svaret är tydligt. Tidigare stod det
            klart utsagt att det skall finnas skolläkare och skolsköterska,
            men nu talas det rent allmänt om skolhälsovården.
          </note>
          <note>
            I dag fattas ett beslut i Malmö kommunfullmäktige, med socialdemokratisk
            majoritet, om besparingar inom skolhälsovården.
          </note>
          <note>
            Man har inte en aning om vad det får för konsekvenser, men man
            vet att man skall ta bort skolläkarna. Det saknas helt konsekvensbeskrivningar.
            Detta vill inte Göran
          </note>
          <note>
            Persson kommentera, och det oroar mig.
          </note>
          <note>
            Jag vill ställa ett par frågor: Anser Göran Persson att det också
            i fortsättningen är viktigt att det för skolhälsovården skall
            finnas både skolläkare och skolsköterska? Är det angeläget att
            skolhälsovården, med skolläkare, skall vara kostnadsfri, att den
            är nära till och att den finns på skolan?
          </note>
          <note>
            Det har blossat upp en livlig debatt om dessa frågor. Man brukar
            ju säga: Ingen rök utan eld. Det är många som har reagerat och
            som känner sig mycket oroliga. Flertalet berörda skolors Hem och
            skola-föreningar har reagerat kraftigt. Dem kör man helt enkelt
            inte över, hoppas jag.
          </note>
          <note>
            I ett brev från några skolsköterskor i Stockholm står så här:
            ''Vi har med bävan tagit del av det nya förslaget om skolhälsovården.
            För oss känns det som om hela elevvården håller på att utarmas.
            Vi anser att skolläkarna inte bara utför de vanliga rutinundersökningarna
            utan är ett ovärderligt stöd för oss och för de elever som de
            följt under åren.''
          </note>
          <note>
            Claes Sundelin, som redan nämnts i debatten och som är överläkare
            vid barnhälsovården vid
          </note>
          <note>
            Akademiska sjukhuset i Uppsala, säger så här:
          </note>
          <note>
            ''Detta är viktigt att'' -- -- -- med anledning av vad som befaras
            kommer att hända -- -- -- ''att skolhälsovården finns i skolan.
            Skolsköterskan har en nyckelroll. Men skolsköterskan och skolläkaren
            är ett team, och det som behövs i dag är ett förstärkt hälsoarbete
            där lärare och den medicinska personalen kan göra programarbetet
            tillsammans.
          </note>
          <note>
            Det gäller inte bara elever som har tillfälliga hälsoproblem,
            utan det handlar framför allt om att man måste arbeta med förebyggande
            insatser mot sådana saker som rökning, mot tidiga alkoholdebuter,
            mot sexuellt överförda sjukdomar, tonårsaborter som ökar oroväckande,
            osv.''
          </note>
          <note>
            Jag slutar med detta, men jag är angelägen att om att få svar
            på mina frågor.
          </note>
          <note type="speaker">
            Anf. 27 ANITA STENBERG (mp):
          </note>
          <note>
            Fru talman! Så bra, skolministern, om jag har fel.
          </note>
          <note>
            Jag vill ha fel i denna fråga. Men kan inte då ministern omedelbart
            gå ut och ringa till kommunalråden i Malmö och tala om detta,
            så att de förhindras att fatta ett felaktigt beslut? ''Jag har
            träffat ministern till och från och vet vad han tycker'', skriver
            Johnny Örby, som skall dra in skolläkarna i Malmö. Kanske har
            han missuppfattat ministern. Ni har kanske talats vid vid något
            tillfälle och det har blivit ett missförstånd.
          </note>
          <note>
            Men rätta till det kvickt, för beslutet fattas i dag.
          </note>
          <note type="speaker">
            Anf. 28 Statsrådet GÖRAN PERSSON (s):
          </note>
          <note>
            Fru talman! Först till Anita Stenberg: Det går inte till på det
            viset att ett statsråd ringer till kommunalråden och talar om
            för dem vilken politik de skall driva i sina resp. kommuner. Det
            är möjligt att den typen av föreställningar existerar i miljöpartiets
            värld, men så fungerar inte svensk konstitution, och den får vi
            faktiskt försöka hålla oss till. För Malmöpolitikerna gäller nuvarande
            reglering, uttryckt i skollagen, och den har de att följa. Jag
            utgår från att de förslag som de har lagt fram ryms inom skollagens
            och övriga författningars råmärken. Så ligger det till. Något
            annat är det icke fråga om i det här fallet. Sedan får
          </note>
          <note>
            Anita Stenberg och Ulla Tillander klara ut sin lokala Malmödebatt
            i ett annat forum än riksdagen.
          </note>
          <note>
            Jag blir faktiskt litet irriterad över Ulla Tillanders sätt att
            göra Malmödebatten till någonting som skall pådyvlas mina ambitioner
            och min proposition. Den proposition som jag har för avsikt att
            lägga fram kommer inte att på något vis förändra skolhälsovården
            kvalitativt. Det har jag redan en gång tydligt deklarerat i ett
            frågesvar till
          </note>
          <note>
            Margitta Edgren och alldeles nyss här i en replik till
          </note>
          <note>
            Ulla Tillander. Ändå envisas Ulla Tillander med att hålla fast
            vid halmstrået att försöka beskriva det som vi har för avsikt
            att göra som en försämring.
          </note>
          <note>
            Det är dålig partipolitik Ulla Tillander! Försök att klara ut
            Malmödebatten där den hör hemma, i
          </note>
          <note>
            Malmö kommunfullmäktige och inom Malmös lokala politiska linje.
            Jag har det största förtroende för Malmöpolitikerna. De är säkert
            beredda att öppet och friskt bemöta Ulla Tillander i en debatt
            där den faktiskt hör hemma och inom de råmärken som lagtiftning
            och författningar lägger fast och som gäller för hela landet,
            då också för Malmö.
          </note>
          <note type="speaker">
            Anf. 29 ULLA TILLANDER (c):
          </note>
          <note>
            Fru talman! Jag tycker faktiskt att det är dåligt av skolministern
            att inte kunna svara på de frågor som jag har ställt. Min oro
            skingras inte av det svar som jag har fått i det första inlägget,
            där bara skolhälsovården berördes. Det är faktiskt så -- och det
            bör skolministern veta -- att när man i dag fattar beslut i Malmö
            tror socialdemokraterna i Malmö att beslutet överenstämmer med
            kommande propositionsförslag. Så är det.
          </note>
          <note>
            Jag tror också att politikerna i Malmö är beredda att ta en debatt
            med mig, det tvivlar jag inte ett ögonblick på. Många konstaterar
            nu att det utmärkande för socialdemokraterna i dag är att de har
            glömt bort vad en rättvis fördelningspolitik vill säga och vad
            grundtrygghet innebär. Det är vad vi diskuterar i dag. Man slår
            fortfarande vakt om systemen och ser det hela ur krasst ekonomisk
            och byråkratisk synpunkt, samtidigt som man glömmer bort den mänskliga
            aspekten och konsekvenserna för den lilla människan. Om detta
            har i den här debatten, Göran Persson, icke nämnts ett ord.
          </note>
          <note>
            Det finns en risk för att det primära blir att vara handlingskraftig
            och visa att man kan fatta beslut och genomföra förändringar,
            samtidigt som man glömmer bort de människor som drabbas av besluten
            om förändringar och konsekvenserna av dessa. I det här fallet
            är det speciellt de utsatta barnen som får betala priset. I Malmö
            finns det icke någon skymt av konsekvensbeskrivning när det gäller
            innehållet i dagens beslut. Man kan fråga sig om det finns något
            samband mellan bra prestationer i skolarbetet, att barnen är duktiga
            i skolan, och god hälsa.
          </note>
          <note>
            Jag har ännu inte fått något svar på de frågor som jag har ställt,
            så därför fortsätter jag att föra denna debatt. Jag har inte fått
            svar på frågan om vad skolministern anser om skolläkare. Skall
            det finnas skolläkare på skolan? Skall det vara avgiftsfritt att
            anlita honom?
          </note>
          <note>
            Samhället satsar åtskilliga tiotusentals kronor på varje elev
            för att ge eleverna en bra utbildning. För att denna satsning
            skall ge en bra utdelning måste eleverna också må bra. På andra
            arbetsplatser satsas det målmedvetet för att åstadkomma en bra
            företagshälsovård. Eleverna måste också ha rätt till sin ''företagshälsovård'',
            vilket jag hoppas att den kommande propositionen ger uttryck för.
          </note>
          <note>
            Trots en gemensam läroplan finns det inte en enhetlig skola.
            Närsamhället präglar skolans vardag. I områden där det bor många
            barn i familjer med problem präglas skolans hela arbete av dessa
            barns svårigheter. Här ser man hur detta tillfälligt framkastade
            sparförslag i Malmö går emot värden som man i andra sammanhang
            säger sig hylla! Jag hoppas att skolministern tar tillfället i
            akt och utnyttjar sin rätt till ett extra inlägg och att han svarar
            på de frågor jag har ställt.
          </note>
          <note type="speaker">
            Anf. 30 ANITA STENBERG (mp):
          </note>
          <note>
            Fru talman! Skolministern får bli hur arg han vill, men skolministern
            är faktiskt här för att svara på frågor från oss riksdagsledamöter.
            Också jag vill ha ett svar på frågan om skolläkarna skall få vara
            kvar.
          </note>
          <note>
            Jag fortsätter att citera: ''Många hävdar att det är olagligt
            att ta bort skolläkarna.'' Är det så? Vidare:
          </note>
          <note>
            ''Lagen kan tolkas på olika sätt, men jag ser inget olagligt
            i ett sådant beslut'', säger Bertil Andersson på Kommunförbundet.
            Har han fel? Bertil
          </note>
          <note>
            Andersson påpekar att de flesta kommuner har ont om pengar och
            att olika kommuner väljer olika vägar för att göra besparingar.
            Han säger sig känna till andra kommuner där man har gjort likadant
            som i Malmö, men han kan inte säga vilken eller vilka kommuner
            det gäller. I Göteborg har ett liknande förslag tagits upp, men
            det stoppades.
          </note>
          <note>
            Skall skolläkarna få vara kvar? Är det olagligt att ta bort skolläkarna?
            Jag vill gärna ha ett svar.
          </note>
          <note type="speaker">
            Anf. 31 Statsrådet GÖRAN PERSSON (s):
          </note>
          <note>
            Fru talman! Till Anita Stenberg för sista gången:
          </note>
          <note>
            Vi förbereder inga förändringar jämfört med i dag i regleringen
            som skall gälla för den kvalitativa skolhälsovården. Regleringen
            avser skolläkare, sjuksköterskor och det som är specifikt för
            skolhälsovården. Vi ser över vilka konsekvenser som förändringen
            av den statliga skoladministrationen för med sig när det bl.a.
            gäller tillsynen över skolhälsovården. Det är sådant som vi diskuterar.
            Detta har jag klarat ut med Margitta
          </note>
          <note>
            Edgren i en frågedebatt för ganska länge sedan och jag har sagt
            det två eller tre gånger i dag, både till
          </note>
          <note>
            Anita Stenberg och till Ulla Tillander. På något sätt förefaller
            det som att detta har gått Anita Stenberg och Ulla Tillander helt
            förbi.
          </note>
          <note>
            Lagstiftningen gäller för alla landets kommuner.
          </note>
          <note>
            Jag är för dåligt insatt i Malmö kommuns interna diskussioner
            för att våga ha någon uppfattning om vad som där sker. Det får
            man klara ut i Malmö.
          </note>
          <note>
            Men naturligtvis gäller lagen lika för alla kommuner, så ock
            för Malmö. Därom råder inget tvivel.
          </note>
          <note>
            Ulla Tillander har ändå varit statsråd en gång i tiden och haft
            precis samma funktion som jag har.
          </note>
          <note>
            Hon talar om socialdemokratiernas brist på respekt för de fördelningspolitiska
            frågorna, om våra stora nedskärningar och besparingar, såväl i
            kommunerna som i riksbudgeten. En av de bestående insatser som
            fru Tillander gjorde under sin tid som skolminister var ju att
            ta bort statsbidraget till skolbyggen, som, när det togs bort
            i början av 1980-talet, uppgick till ca 600 milj.kr. i dåtidens
            penningvärde, vilket innebär ungefär det dubbla värdet i dag.
            Om statsbidraget hade funnits kvar, kunde Malmö ha ansökt om att
            få ett sådant bidrag. Nu klandrar jag inte Ulla Tillander för
            den saken. Det var kanske en sakligt riktig åtgärd, men det skadar
            inte att påminna om denna insats på skolpolitikens område när
            tonläget blir sådant som det Ulla Tillander nyss använde sig av.
          </note>
          <note>
            Förste vice talmannen anmälde att Ulla Tillander och Anita Stenberg
            anhållit att till protokollet få antecknat att de inte ägde rätt
            till ytterligare inlägg.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1990/91:154 om länsrätten i Stockholms
            län
          </note>
          <note>
            Anf. 32 Justitieminister LAILA FREIVALDS
          </note>
          <note>
            (s):
          </note>
          <note>
            Fru talman! Pär Granstedt har frågat mig om jag är beredd att
            ta upp till förnyad prövning frågan om en delning av länsrätten
            i Stockholms län innebärande att en länsrätt lokaliseras till
            försäkringsrättens för Mellansverige lokaler i
          </note>
          <note>
            Haninge och om jag i annat fall är beredd att förorda att länsrätten
            i Stockholms län i sin helhet lokaliseras till Haninge.
          </note>
          <note>
            Bakgrunden till Pär Granstedts interpellation är att regeringen
            i en proposition (1990/91:80) om rättskipningen i socialförsäkringsmål
            föreslagit en ny instansordning för dessa mål. Förslaget innebär
            att länsrätt blir första och kammarrätt andra domstolsinstans
            samt att försäkringsöverdomstolen bibehålls som högsta instans.
            Den nya ordningen avses gälla fr.o.m. den 1 juli 1991. Enligt
            förslaget skall dock försäkringsrätterna finnas kvar under en
            övergångsperiod, sannolikt ett år.
          </note>
          <note>
            Redan i samband med remissbehandlingen av den departementspromemoria
            som ligger till grund för propositionen framfördes av försäkringsrätten
            för
          </note>
          <note>
            Mellansverige åsikter liknande dem Pär Granstedt nu ger till
            känna. Det föranledde regeringen att överväga frågan om en delning
            av länsrätten i
          </note>
          <note>
            Stockholms län. Regeringen fann emellertid att skäl inte förelåg
            att splittra domstolen. För att belysa regeringens inställning
            skall jag be att få återge vad jag anfört i propositionen (s.
            45):
          </note>
          <note>
            Frågan om domkretsindelning och lokalisering av domstolar bör
            prövas med utgångspunkt i vad som är rationellt för verksamheten
            och den allmänhet som domstolarna skall betjäna. Länsrätten i
          </note>
          <note>
            Stockholms län har i dag ca 190 anställda. Efter denna reform
            och psykiatrimålsreformen ökar antalet med ungefär 30 personer.
            Inte heller efter dessa reformer kommer länsrätten att vara så
            stor att storleken i sig skulle utgöra ett skäl för att dela domstolen.
            En myndighet av en sådan storlek kan tvärtom, rätt organiserad
            och ledd, ha vissa fördelar genom minskad sårbarhet, ökad flexibilitet
            och möjligheterna till specialisering. Länsrätten är i sin nuvarande
            form en effektiv domstol. Den har ändamålsenliga och ur allmänhetens
            synvinkel välbelägna lokaler. Dessa kommer att rymma även den
            personal som tillkommer med anledning av reformerna. En delning
            av domstolen skulle medföra ökade lokalkostnader och administrativa
            kostnader. För parterna skulle en delning medföra ökade kostnader
            och tidsutdräkt. Även kostnadsskäl talar således mot att splittra
            en väl fungerande domstol liksom den osäkerhet som råder beträffande
            länsrätternas framtida arbetsunderlag. Härtill kommer att en delning
            skulle medföra stora påfrestningar i en tid då all kraft behövs
            till att säkerställa reformernas genomförande. En uppdelning av
            länsrätten i
          </note>
          <note>
            Stockholms län bör alltså enligt min mening inte komma i fråga.
            I och för sig beaktansvärda regionalpolitiska hänsyn måste tillgodoses
            på annat sätt.
          </note>
          <note>
            Det har efter det att propositionen avgavs inte kommit fram några
            nya omständigheter som gör att det finns anledning att ompröva
            den inställning till en delning som anges i propositionen. Jag
            är inte heller beredd att förorda att länsrätten i sin helhet
            lokaliseras till Haninge. Skälen för detta är delvis desamma som
            de som talar mot en delning av domstolen.
          </note>
          <note>
            Jag är medveten om att Haninge kommun i hög grad kommit att drabbas
            av effekterna av strukturomvandlingarna inom den offentliga sektorn.
            Inom regeringskansliet pågår därför konkreta överväganden beträffande
            möjligheterna att lokalisera någon annan myndighet än en domstol
            till Haninge.
          </note>
          <note>
            Jag vill avslutningsvis ta tillfället i akt att påminna om att
            Sverige inte bara består av
          </note>
          <note>
            Stockholmsområdet. Den aktuella reformen kommer att medföra nya
            arbetstillfällen i 24
          </note>
          <note>
            länsrätter, spridda över hela landet. Jag vet
          </note>
          <note>
            Norrlandslän där man med stor glädje ser fram mot detta.
          </note>
          <note type="speaker">
            Anf. 33 PÄR GRANSTEDT (c):
          </note>
          <note>
            Fru talman! Jag ber att få tacka justitieministern för svaret
            på min interpellation. Svaret kan möjligen sammanfattas med orden
            ''det jag har sagt, har jag sagt''. Det är i och för sig inte
            förvånansvärt att svaret har blivit sådant. Det är litet synd,
            eftersom propositionens argumentation mot en delning av länsrätten
            i Stockholms län förefaller något ytlig. Det hade varit bra med
            en mer fördjupad diskussion om för- och nackdelar med delning
            av länsrätten i Stockholms län.
          </note>
          <note>
            Jag vill börja med det som justitieministern avslutade med, nämligen
            hänvisningen till fördelen för andra delar av landet med att man
            flyttar över funktioner från försäkringsrätterna till länsrätterna.
            Jag delar justitieministerns uppfattning. Det innebär en fördel
            som är värd att notera. Jag förmodar att justitieministern lagt
            märke till att jag över huvud taget inte har tagit upp den frågan
            i min interpellation. Min interpellation handlar enbart om fördelningen
            av verksamheten inom Stockholms län. Även om reformen innebär
            en decentraliseringseffekt på nationell nivå är så inte fallet
            när det gäller Stockholmsregionen.
          </note>
          <note>
            Det fanns en tid när även den socialdemokratiska regeringen ställde
            sig bakom tanken på att åstadkomma en bättre fördelning av statliga
            funktioner och arbetstillfällen i Stockholms län.
          </note>
          <note>
            Man erkände då att den stora koncentration som vi nu har till
            Stockholms innerstad av statlig verksamhet är ett av regionens
            större problem. Då gjordes också vissa -- låt vara begränsade
            --
          </note>
          <note>
            ansträngningar att få ut en del myndighetsverksamhet till de
            yttre delarna av länet. Det var i synnerhet fråga om verksamhet
            med en regional anknytning.
          </note>
          <note>
            Vad man nu gör är att gå i motsatt riktning. Man flyttar på nytt
            funktioner som finns i ytterdelarna av länet in till Stockholms
            innerstad, och man förvärrar på så sätt centraliseringen.
          </note>
          <note>
            Argumentationen mot en mera decentralistisk ordning är som sagt
            ganska ytlig. Låt mig börja med diskussionen om vad som är en
            lagom storlek på en länsrätt. Länsrätten i Stockholms län har
            i dag, enligt de uppgifter jag har fått, en storlek som motsvarar
            sju genomsnittliga länsrätter i landet.
          </note>
          <note>
            Den utökning av antalet tjänster som den här omläggningen innebär
            för länsrättens del, dvs, 30
          </note>
          <note>
            tjänster, motsvarar enligt mina uppgifter en helt ny genomsnittlig
            länsrätt, som så att säga tillförs den länsrätt som finns.
          </note>
          <note>
            Justitieministern säger att denna storlek inte motiverar en delning,
            utan att det tvärtom kan vara mycket rationellt, effektivt och
            osårbart. Då uppstår omedelbart frågan: Vad anser egentligen justitieministern
            om de normala länsrätterna, de som finns ute i landet? Är dessa
            enligt justitieministern på grund av sin litenhet ineffektiva,
            sårbara och tämligen obrukbara instanser? Vår erfarenhet är att
            de länsrätterna fungerar mycket väl.
          </note>
          <note>
            Om man delade länsrätten i Stockholms län skulle man få två enheter
            som var och en motsvarar två--
          </note>
          <note>
            tre genomsnittliga länsrätter, och jag är ganska övertygad om
            att det är stort nog för att de skall kunna fungera på ett effektivt
            sätt. Jag tror att en måttligt stor organisation i praktiken skulle
            vara mer hanterbar.
          </note>
          <note>
            Detta är faktiskt en utomordentlig chans att genomföra en åtgärd
            som från många synpunkter är motiverad. Ute i Haninge finns det
            nämligen lokaler och en uppbyggd administration för en domstol
            av den här storleken. Jag tror därför att de administrativa och
            lokalmässiga kostnader som justitieministern hänvisar till inte
            är så särskilt väl analyserade. Om man flyttar ut en del verksamhet
            från innerstaden frigörs naturligtvis lokaler, som man då kan
            ta i anspråk för andra ändamål, och då måste man tillgodoräkna
            operationen den åtgärden. Lokalerna i Haninge finns, de är billigare
            än lokaler i Stockholms innerstad, och det finns redan en uppbyggd
            administration att knyta verksamheten till.
          </note>
          <note>
            Justitieministern hänvisar vidare till avståndet, men avståndet
            är ju beroende av vem man utgår i från.
          </note>
          <note>
            Om man anser att en länsrätt i Haninge framför allt skulle ha
            en domkrets som motsvarar södra delen av Stockholms län, kan jag
            konstatera att det för mig som södertäljebo inte är värre att
            ta sig till
          </note>
          <note>
            Haninge än till Stockholms innerstad. Skulle jag vara tvungen
            att använda bilen, kan det t.o.m. vara enklare att åka till Haninge
            än till Stockholms innerstad. För dem som bor i Västerhaninge,
            i
          </note>
          <note>
            Nynäshamn, i Tyresö, osv. ligger Haninge betydligt bättre till
            än Stockholms innerstad. Jag tror därför att justitieministern
            möjligen har sett lokaliseringsfrågan litet väl mycket ur kanslihusets
            synvinkel. Då är naturligtvis Stockholms innerstad det mest välbelägna
            man kan tänka sig. För oss som bor ute i länet är det inte riktigt
            så.
          </note>
          <note>
            Jag skulle önska att justitieministern verkligen kunde ta upp
            frågan till en mera djupgående diskussion än vad som verkar har
            skett hittills.
          </note>
          <note>
            Anf. 34 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Man kan ha olika storlekar på domstolar och få dem
            att fungera effektivt. Man får givetvis anpassa organisation,
            resurser och annat till storleken och förutsättningarna för var
            och en av domstolarna. Våra domstolar kan därför till storleken
            vara mycket varierande, men likafullt fungerar de alla effektivt.
            Det är inte en viss storlek som i sig är önskvärd, utan man måste
            anpassa både resurserna och organisationen till förutsättningarna.
          </note>
          <note>
            Vad jag har hävdat i min proposition och också i mitt interpellationssvar
            är att om vi delar
          </note>
          <note>
            Stockholms länsrätt i flera delar skulle det innebära ökade kostnader.
            Vi kan visst få en väl fungerande domstol som är uppdelad, men
            vi får betala ett pris för det. Frågan är om det är värt att ta
            på sig den extra kostnaden.
          </note>
          <note>
            Jag är dessutom inte säker på att jag känner mig särskilt övertygad
            om att Pär Granstedt är ute efter att åstadkomma effektiva domstolar
            och att han därigenom förordar en delning, eftersom Pär
          </note>
          <note>
            Granstedts egentliga skäl till att föra in Haninge i diskussionen
            såsom möjlig placering för en länsrätt är att han vill ha arbetstillfällena
            flyttade till
          </note>
          <note>
            Haninge. Det är en åsikt som är värd all respekt, men man bör
            då enligt min mening inte argumentera kring storleken och säga
            att det är hänsynen till effektiviteten eller domstolen som är
            det avgörande. Pär Granstedt har ju nämligen som alternativyrkande
            att hela länsrätten, i sin nuvarande storlek -- vilken Pär Granstedt
            har invändningar emot -- flyttas till just Haninge. Men verksamheten
            fungerar ju inte bättre om länsrätten ligger i Haninge än om den
            ligger i Stockholms innerstad.
          </note>
          <note>
            Givetvis kan man diskutera vad en delning skulle innebära. Man
            kan diskutera vilken domkretsindelningen skulle vara. Har man
            regionalpolitiska utgångspunkter får man naturligtvis också ha
            som utgångspunkt att domkretsen skall ha en anknytning till Haninge.
            En domstol för hela länet, eller det som tidigare var B-
          </note>
          <note>
            län, kan egentligen inte av något vettigt skäl läggas i Haninge.
            En domkrets motsvarande Haninge kommun och närbelägna kommuner
            ligger då närmare till hands att välja. En sådan domkrets lär
            emellertid inte ge sysselsättning för en domstol av större storlek.
          </note>
          <note>
            Även om gränsen för domkretsen sätts så långt norrut att exempelvis
            också Ekerö, Huddinge,
          </note>
          <note>
            Tyresö, Nacka och Värmdö kommuner ingår, skulle domstolen --
            med hänsyn tagen även till de nya målgrupper jag har pekat på
            -- komma att bestå endast av åtta rotlar. Denna ur regionalpolitisk
            synvinkel blygsamma effekt står enligt min mening inte i proportion
            till de nackdelar, sett ur en domstolsadministrativ synvinkel,
            som en splittring av länsrätten skulle medföra. Duger detta som
            en fördjupad analys av resonemanget, Pär Granstedt?
          </note>
          <note type="speaker">
            Anf. 35 PÄR GRANSTEDT (c):
          </note>
          <note>
            Herr talman! Med risk för att vara litet oartig mot justitieministern
            måste jag nog säga att det tyvärr inte duger som fördjupad analys.
          </note>
          <note>
            Jag sticker inte på något sätt under stol med att den regionalpolitiska
            aspekten är ett viktigt motiv till att jag driver den här frågan.
            Detta framgår av min interpellation, och det framgick av mitt
            inlägg nyss.
          </note>
          <note>
            Vi i centern menar att det ligger ett värde i att få till stånd
            en bättre fördelning av statliga funktioner i
          </note>
          <note>
            Stockholmsregionen, och jag har stundom hoppats att även den
            socialdemokratiska regeringen ställer sig bakom denna åsikt. Men
            samtidigt bör man naturligtvis eftersträva att dessa statliga
            funktioner fungerar på ett rationellt och effektivt sätt, och
            det är därför jag i mina resonemang också har vägt in vad som
            ger förutsättningar för en väl fungerande domstol. Jag tror för
            min del att det kan finnas skäl som talar för att en måttligt
            stor domstol kan fungera bättre än en mycket stor domstol, dvs.
            en domstol som motsvarar två--tre genomsnittliga länsrätter kan
            visa sig vara administrativt bättre fungerande än en som motsvarar
            sju genomsnittliga länsrätter.
          </note>
          <note>
            Detta är en erfarenhet man har gjort på många andra samhällsområden.
            Jag är inte expert på domstolsadministration, men jag vet att
            mycket stora administrativa enheter kan bli mera tungrodda och
            byråkratiska och att det kan uppstå problem med de interna kommunikationerna.
            Jag kan i varje fall inte tänka mig att en enhet motsvarande två--tre
            genomsnittliga länsrätter genom sin litenhet skulle vara obrukbar.
          </note>
          <note>
            Jag menar naturligtvis inte att man skall dela på det gamla A-
            och B-län, utan man skall ha en domstol som tar hand om norra
            delen av länet och en domstol som tar hand om södra delen av länet.
            Det gäller naturligtvis att få en vettig geografisk fördelning.
            Även om de inte skulle bli riktigt lika stora, skulle man ändå
            få en ganska stor enhet om
          </note>
          <note>
            Haninge skall ta hand om hela södra länsdelen.
          </note>
          <note>
            Jag bor själv längst bort i länets sydvästra hörn, i
          </note>
          <note>
            Järna. Om jag skulle få anledning -- vilket jag hoppas slippa
            -- att föra en process i länsrätten skulle jag mycket gärna åka
            till Haninge som ett alternativ i stället för att ta mig in till
            Stockholms innerstad.
          </note>
          <note>
            Varför skulle det här bli dyrare? Som jag redan har nämnt behöver
            man inte bygga upp något nytt lokalbestånd eller någon ny administration.
            Det finns redan en kostym att flytta in i. Lokaler i
          </note>
          <note>
            Haninge är väl normalt sett billigare än lokaler i
          </note>
          <note>
            Stockholms innerstad. Såvitt jag förstår borde det med god vilja
            kunna gå att hantera detta på ett sådant sätt att det inte skulle
            behöva innebära några kostnadsfördyringar.
          </note>
          <note>
            Anf. 36 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Jag har all respekt för Pär Granstedts regionalpolitiska
            ambition, men jag tycker att det är synd att den skall gå ut över
            omtanken om domstolarna.
          </note>
          <note>
            När det gäller fördyringen säger Granstedt att det redan finns
            lokaler i Haninge. Det är sant att det finns lokaler där. Jag
            tror dock att Pär Granstedt, om han tänker efter något, inser
            att det inte är möjligt för en länsrätt, som har helt andra funktioner
            än en försäkringsrätt, att bara ta över lokalerna och få dem att
            fungera för det nya ändamålet. Det kommer att dra med sig ganska
            omfattande kostnader. Detta är bara en aspekt när det gäller kostnaderna.
            Jag tänker inte fördjupa mig i den diskussionen.
          </note>
          <note>
            Låt mig i stället säga att de regionalpolitiska aspekterna är
            viktiga. Därför förvånar det mig något att Pär Granstedt inte
            nappar på det som jag sade i mitt svar om att vi i regeringskansliet
            också är mycket angelägna om de regionalpolitiska aspekterna i
            sammanhanget och därför pågår konkreta överväganden om möjligheterna
            att lokalisera någon annan myndighet dit än en domstol. Visa litet
            omtanke om våra domstolar också. Det är en hjärtesak för mig,
            och jag tycker att det även borde vara det för representanter
            för den lagstiftande församlingen.
          </note>
          <note type="speaker">
            Anf. 37 PÄR GRANSTEDT (c):
          </note>
          <note>
            Herr talman! Det är ibland litet svårt att följa med i svängarna
            när justitieministern argumenterar. I ett tidigare inlägg tyckte
            hon att jag alltför mycket argumenterade kring vad som skulle
            kunna skapa en effektiv domstol och att jag inte tillräckligt
            mycket lyfte fram de regionalpolitiska argumenten som hon misstänkte
            låg bakom mitt agerande. Nu tycker hon att jag alltför litet tar
            hänsyn till vilka faktorer som är nödvändiga för en effektiv domstol
            och vädjar i stället till att jag skall visa omtanke om domstolen.
          </note>
          <note>
            Jag har här försökt visa att bakgrunden till mitt ställningstagande
            givetvis är regionalpolitiska hänsyn men också min uppfattning
            att en mindre länsrätt kan fungera väl så bra och förmodligen
            bättre än den mycket stora enhet vi har. Jag har således omtanke
            om domstolen, vilket det naturligtvis är en skyldighet för en
            lagstiftare att ha.
          </note>
          <note>
            Jag tror dock inte att det är förödande för en domstol att ha
            en måttlig storlek eller att ligga i
          </note>
          <note>
            Haninge. Den uppfattningen delar inte jag.
          </note>
          <note>
            Jag har också noterat, och tycker att det är positivt, att man
            i varje fall överväger om man kan hitta någon annan myndighet
            att flytta ut till Haninge.
          </note>
          <note>
            Men det behövs ändå. Haninge har nämligen redan blivit ganska
            illa hanterat, inte minst av staten som arbetsgivare, genom t.ex.
            nedläggningen av statens arbetsmarknadsnämnd som låg i Haninge
            och de inskränkningar som det statliga televerket genomfört. Lyckas
            man hitta ytterligare myndigheter att förlägga till Haninge, tror
            jag att det kommer att mottas med stor tacksamhet, även om vi
            också skulle kunna få en länsrätt i Haninge i framtiden. Ytterligare
            utflyttningar är alltid välkomna och alltid motiverade.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1990/91:138 om tillsyn och uppföljning
            av den framtida barnomsorgen
          </note>
          <note type="speaker">
            Anf. 38 Statsrådet BENGT LINDQVIST (s):
          </note>
          <note>
            Herr talman! Karin Israelsson har frågat mig om socialstyrelsen
            fortsättningsvis kommer att få bibehålla sin tillsyn och uppföljning
            av barnomsorgen eller om det nya skolverket kommer att ta över
            dessa uppgifter.
          </note>
          <note>
            Genom ändringar i socialtjänstlagen (1980:620;
          </note>
          <note>
            ändrad 1990:1403) och i skollagen (1985:1100;
          </note>
          <note>
            ändrad 1990:1477) får kommunerna i framtiden friare händer att
            besluta om sin nämndorganisation.
          </note>
          <note>
            Regeringen har nyligen tillkallat en särskild kommitté (Dir.
            1991:9) med uppgift att lämna förslag till mål och riktlinjer
            för barnomsorgen samt det offentliga skolväsendet. Enligt direktiven
            skall kommittén utarbeta ett gemensamt måldokument för barnomsorgen
            och skolan. Kommitténs arbete skall vara slutfört senast den 1
            september 1992.
          </note>
          <note>
            Vidare har skolbarnsomsorgskommittén (Dir.
          </note>
          <note>
            1989:16) till uppdrag att följa, stimulera och påskynda en utveckling
            i riktning mot en organisatoriskt och pedagogiskt samlad verksamhet
            för skola och skolbarnsomsorg.
          </note>
          <note>
            Kommitténs arbete beräknas vara slutfört under våren 1991.
          </note>
          <note>
            Det redovisade förändringsarbetet inom barnomsorgen och skolan
            kan på sikt få betydelse för den statliga administrationen på
            de aktuella områdena. För närvarande är det dock inte aktuellt
            med någon förändring av socialstyrelsens ansvar för tillsyn och
            uppföljning av barnomsorgen.
          </note>
          <note type="speaker">
            Anf. 39 KARIN ISRAELSSON (c):
          </note>
          <note>
            Herr talman! Jag ber att få tacka statsrådet för svaret på min
            interpellation.
          </note>
          <note>
            Anledningen till interpellationen är en väl berättigad oro i
            både socialstyrelse och skolöverstyrelse/skolverk. De plötsliga
            förändringarna och de tvära kasten när det gäller verksamhet och
            verksamhetsinriktning har skapat stor oro bland personal och ledning.
          </note>
          <note>
            Det finns också ute i kommunerna många som frågar sig hur den
            framtida organisationen av nämnder och styrelser skall utformas.
            Av den anledningen anser jag det viktigt att så klara besked som
            möjligt skall ges. Det finns mycket god kompetens när det gäller
            omsorg om barn och ungdom både i socialstyrelsen och skolöverstyrelsen
            som måste få behållas. Det är också viktigt med besked för kommunernas
            planering vad gäller nämnder och styrelser.
          </note>
          <note>
            En förändring av de statliga verken är inte någon nyhet. Jag
            har under de senaste tio åren varit styrelseledamot i socialstyrelsen,
            och under denna tid har ständiga nedskärningar och omorganisationer
            ägt rum.
          </note>
          <note>
            Riksdagens beslut den 25 maj 1989 gav anledning till mycket stora
            förändringar. En helt ny, mycket bantad organisation uppstod,
            och den har genomförts med mycket stor skyndsamhet. I de arbetsuppgifter
            som riksdagen då gav socialstyrelsen fanns barn- och ungdomsfrågor
            med som ett mycket viktigt arbetsområde.
          </note>
          <note>
            I socialutskottets betänkande, enligt vilket riksdagen beslutade,
            sades: ''I propositionen uttalas att socialstyrelsens verksamhet
            vad gäller barn- och ungdomsfrågor bör intensifieras. Särskilt
            framhålls socialstyrelsens roll när det gäller att ta initiativ
            till och bevaka att samverkan med andra centrala statliga myndigheter
            som arbetar med barn- och ungdomsfrågor kommer till stånd.''
          </note>
          <note>
            Utskottet framhöll vidare att den ''delar uppfattningen att socialstyrelsen
            har en viktig uppgift och ett särskilt ansvar när det gäller det
            pedagogiska innehållet i förskola och fritidshem och kvaliteten
            i dessa verksamheter. Det framgår också av uttalandena i propositionen
            att en klar avsikt är att socialstyrelsens verksamhet vad gäller
            barn- och ungdomsfrågorna skall intensifieras.''
          </note>
          <note>
            Detta arbete har satts i gång och bedrivs med all den intensitet
            som kan uppnås med den ständiga oro som i dag finns, inte minst
            inom socialstyrelsen.
          </note>
          <note>
            Trots den radikala omorganisationen och de stora personalminskningarna
            har man lyckats att med hjälp av kompetent personal fullfölja
            riksdagens beslut. För denna personal och för hela verksamheten
            vid socialstyrelsen känns det mycket oroande att man kanske snart
            igen står inför nya radikala grepp som slår sönder en befintlig
            och smärtsam omorganisation som nyss trätt i kraft.
          </note>
          <note>
            Det blåser förändringarnas vindar genom de statliga verken. Det
            är inget som jag sätter mig emot. Men jag tycker att det bör ske
            med respekt för den kompetens som finns, och det bör ske genom
            att man först sätter upp de mål som verksamheten skall arbeta
            emot. Sedan borde man ge nyss radikalt förändrade verksamheter
            en rimlig möjlighet att bevisa att man klarat de krav som ställts
            innan man beslutar om nya förändringar.
          </note>
          <note>
            Regeringen måste kunna stå för den framtidstro som också behövs
            i socialstyrelsens verksamhet.
          </note>
          <note>
            Personalen är verksamhetens främsta tillgång.
          </note>
          <note>
            Försvinner den kompetensen blir verksamheten svårt lidande. Det
            är vad som just nu håller på att ske.
          </note>
          <note>
            Vem skall ha tillsyns- och utvecklingsansvaret för den framtida
            barnomsorgen, var då den fråga jag ville ha ett svar på från statsrådets
            sida.
          </note>
          <note>
            Svaret är att det redovisade förändringsarbetet inom barnomsorgen
            och skolan på sikt kan få betydelse för den statliga administrationen
            på de aktuella områdena. Vad begreppet på sikt i tid betyder är
            inte lätt att utläsa. Möjligtvis kan det betyda att den kommitté
            som fått i uppdrag att lämna förslag till mål och riktlinjer för
            barnomsorgen samt det offentliga skolväsendet skall slutföra sitt
            arbete. Det arbetet skall ju vara slutfört senast den 1 september
            1992. Först efter detta bör det vara aktuellt att förändra ansvarsområdena.
            Kan statsrådet lova att det inte kommer att ske några förändringar
            innan det förslag har avgjorts i riksdagen?
          </note>
          <note>
            Nu vet vi ju inte hur situationen ser ut efter valet, men det
            vore bra med ett besked om att inga förändringar är planerade
            för det närmaste året.
          </note>
          <note>
            En tröst ligger dock i beskedet att det för närvarande inte är
            aktuellt med någon förändring av socialstyrelsens ansvar för tillsyn
            och uppföljning av barnomsorgen. Då återstår att se om detta kan
            ske med den intensitet som riksdagen förutsatte i sitt beslut
            1989.
          </note>
          <note>
            Bengt Lindqvist med huvudansvar för dessa frågor måste också
            känna viss oro över de snabba ryck som kan förändra förutsättningarna
            för tillsyn och vidareutveckling av förskolans verksamhet om inte
            en genomlysande utredning gett förslag och besked om hur den framtida
            verksamheten skall bedrivas.
          </note>
          <note>
            Min fråga till Bengt Lindqvist är därför: Kommer socialstyrelsen
            att kunna fortsätta med sitt arbete när det gäller barn- och ungdomsverksamheten
            under de närmaste åren?
          </note>
          <note type="speaker">
            Anf. 40 KARIN FALKMER (m):
          </note>
          <note>
            Herr talman! När det gäller den integrering mellan skola och
            barnomsorg som nu är aktuell är vi i moderata samlingspartiet
            oroliga. Vi ser oroväckande tecken i skyn. Det är dock inte i
            första hand de organisatoriska spörsmålen och ansvarsfördelningen
            mellan myndigheter som bekymrar oss. Jag vill aktualisera en annan
            fråga.
          </note>
          <note>
            Jag hoppas att Bengt Lindqvist i dagens debatt kan blåsa bort
            de mörka tecknen ifrån skyn så att himlen kan bli klar och blå
            igen.
          </note>
          <note>
            Skolan och barnomsorgen har var för sig sitt speciella verksamhetsområde.
            Skolans allt annat överskuggande huvuduppgift är att förmedla
            kunskaper och färdigheter till eleverna.
          </note>
          <note>
            Barnomsorgen har sitt särskilda och viktiga ansvarsområde. Enligt
            vår uppfattning är det självfallet värdefullt med samarbete mellan
            skola och barnomsorg. Det får dock inte betyda en sammansmältning,
            en uppluckring av gränserna och en sammanblandning av ansvarsområdena.
          </note>
          <note>
            Det finns uppenbara och oroande risker för detta med den utveckling
            som regeringen tycks vara inne på och som kan utläsas av Bengt
            Lindqvists interpellationssvar. Det gäller bl.a. det som sägs
            om ett gemensamt måldokument för barnomsorgen och skolan och att
            man skall påskynda utvecklingen i riktning mot en organisatoriskt
            och pedagogiskt samlad verksamhet för skola och barnomsorg. Vad
            är avsikten med detta? Kan Bengt Lindqvist garantera att skolans
            huvuduppgift att förmedla kunskaper och färdigheter klart kommer
            att fastslås i måldokumentet och att på samma sätt de speciella
            uppgifter och ansvarsområdena som barnomsorgen omfattar kommer
            att framgå lika klart?
          </note>
          <note>
            Ajournering
          </note>
          <note>
            Kammaren beslöt kl. 14.24 på förslag av andre vice talmannen
            att ajournera förhandlingarna till kl.
          </note>
          <note>
            14.30, då statsrådet Anita Gradin lämnar information om EES-förhandlingarna.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.30.
          </note>
          <note>
            Information från regeringen om EES-
          </note>
          <note>
            förhandlingarna
          </note>
          <note type="speaker">
            Anf. 41 Statsrådet ANITA GRADIN (s):
          </note>
          <note>
            Herr talman! Den 11 december förra året debatterade riksdagen
            utrikesutskottets betänkande om Sverige och den västeuropeiska
            integrationen. I samband därmed redogjorde jag för läget i EES-förhandlingarna,
            sådant det tedde sig inför de viktiga ministermötena inom EFTA
            och mellan EFTA och EG-länderna senare under december.
          </note>
          <note>
            Jag sade att vår ambition var att dessa ministermöten skulle
            leda fram till principiell enighet om de viktigaste förhandlingsfrågorna.
            Jag sade också att vi eftersträvade konkreta resultat men att
            vi å andra sidan inte kunde vänta oss lösningar på alla utestående
            frågor.
          </note>
          <note>
            Ministermötet mellan EG och EFTA den 19
          </note>
          <note>
            december blev en klar framgång. Vi kunde enas om riktlinjer för
            de fortsatta förhandlingarna. På flera delområden kan resultatet
            betecknas som genombrott.
          </note>
          <note>
            Detta resultat skapade goda förutsättningar för att förhandlingarna
            skulle kunna föras vidare på ett konstruktivt sätt. Så har också
            skett under januari och februari. Arbetstakten är fortsatt intensiv.
          </note>
          <note>
            Det som hänt sedan riksdagen senast debatterade integrationsfrågorna
            är i huvudsak följande.
          </note>
          <note>
            Vid EG/EFTAs ministermöte den 19 december slog vi fast att samarbetet
            skall omfatta samtliga de s.k.
          </note>
          <note>
            fyra friheterna -- jordbruket undantaget. En rad andra viktiga
            samhällsområden såsom forskning, utbildning, miljöfrågor, konsumentskydd
            och den sociala dimensionen skall också ingå. Vi är alltså eniga
            om avtalets substantiella innehåll.
          </note>
          <note>
            En utgångspunkt har varit att samarbetet skall ha de relevanta
            delarna av EGs regelverk -- det som vi kallar acquis communautaire
            -- som grund.
          </note>
          <note>
            Parterna är nu i allt väsentligt eniga om vilka direktiv etc.
            som skall betraktas som relevanta för
          </note>
          <note>
            EES-avtalet.
          </note>
          <note>
            En känslig och för oss mycket väsentlig fråga rör bibehållande
            av högre normer i EFTA-länderna när det gäller hälsa, miljö och
            säkerhet. Samtidigt skall en fri rörlighet för varor säkerställas.
            Här bekräftade ministermötet att pragmatiska lösningar skall sökas,
            anpassade till de enskilda fallen. På den grunden har förhandlingsarbetet
            kunnat fortsätta.
          </note>
          <note>
            Det ser ut som om vi med god vilja och konstruktivitet från båda
            sidor skall kunna nå lösningar som i allt väsentligt tillfredsställer
            EFTA-
          </note>
          <note>
            sidans krav.
          </note>
          <note>
            Jag har tidigare sagt i denna kammare att EFTA-
          </note>
          <note>
            länderna vore villiga att avstå från permanenta undantag -- detta
            dock på vissa villkor, bl.a. att vi kunde enas om skyddsklausuler
            som skulle kunna användas om allvarliga problem uppstår på någon
            punkt. Nu finns en långtgående enighet om hur sådana skyddsklausuler
            skall utformas i ett EES-
          </note>
          <note>
            avtal. Särskilt viktig är principen att ett enskilt
          </note>
          <note>
            EFTA-land -- liksom EG -- skall ha rätt att självständigt vidta
            skyddsåtgärder i händelse av allvarliga störningar. I gengäld
            skall motparten ha rätt att vidta motåtgärder för att återställa
            balansen i avtalet. Här återstår ännu en del frågor att klara
            ut, men det tycks som om denna lösning öppnar vägen för EFTA-länderna
            att släppa kraven på permanenta undantag.
          </note>
          <note>
            På det institutionella området innebar ministermötet viktiga
            framsteg på flera centrala punkter. Det gäller framför allt hur
            avtalet i stort skall byggas upp institutionellt -- vilka centrala
            organ som skall inrättas och vilken kompetensfördelning som skall
            gälla mellan dessa.
          </note>
          <note>
            Ett EES-råd inrättas på ministernivå. Det skall bestå av representanter
            för samtliga 19 EES-länder och EG-kommissionen. EES-rådet skall
            i första hand svara för politisk vägledning samt utveckling och
            utvärdering av samarbetet. Rådet skall också fatta politiska beslut
            om ändringar och tillägg till avtalet.
          </note>
          <note>
            Vi har också enats om att inrätta ett gemensamt organ med ansvar
            för genomförande och förvaltning av avtalet. Här ligger den löpande
            beslutsprocessen. I detta organ företräds EG av kommissionen med
            medlemsländerna som bisittare. Också EFTA-länderna skall här sträva
            efter ett gemensamt uppträdande. Beslut skall fattas enhälligt
            med EFTA och EG som likvärdiga avtalsparter.
          </note>
          <note>
            Under förhandlingen har vi på EFTA-sidan framhållit vikten av
            att samtliga medlemsländer kan komma till tals i alla frågor.
            Genom den sammansättning av EES-rådet som vi nu är överens om
            garanteras vi den möjligheten. Detta förstärks genom att parterna
            enats om en princip som innebär rätt att när som helst och på
            alla nivåer ta upp en fråga till diskussion. Om det inte går att
            komma överens i det gemensamma organet kan
          </note>
          <note>
            EFTA-länderna således begära att frågan tas upp i
          </note>
          <note>
            EES-rådet.
          </note>
          <note>
            Ministerdeklarationen den 19 december bekräftade också att experter
            från EFTA-länderna skall beredas tillfälle att medverka då kommissionen
            utarbetar förslag till ny lagstiftning som kan beröra
          </note>
          <note>
            EES. När ett förslag lagts fram skall parterna samarbeta under
            den fortsatta beslutsprocessen med sikte på att nå fram till gemensamma
            beslut.
          </note>
          <note>
            Även om vi nu börjar skönja hur den institutionella
          </note>
          <note>
            EES-strukturen kommer att te sig, återstår känsliga förhandlingar
            på det här området. Det gäller framför allt formerna för EFTA-ländernas
            deltagande i beredningen av enskilda förslag och samverkan med
            EGs kommittéer. Båda parter är emellertid inställda på att hitta
            en framkomlig väg.
          </note>
          <note>
            Jag tror därför att vi kommer att nå fram till en ömsesidigt
            tillfredsställande lösning på denna fråga.
          </note>
          <note>
            På övervakningsområdet har vi i princip enats om en konstruktion
            som innebär att kommissionen övervakar EG-sidan samtidigt som
            ett nyinrättat och oberoende övervakningsorgan på EFTA-sidan utövar
            motsvarande funktion. Frågor som rör tolkningsproblem och fördelning
            av ärenden mellan de oberoende organen skall tas upp för gemensam
            konsultation och behandling.
          </note>
          <note>
            En förutsättning för att detta system skall kunna fungera är
            att parterna -- eller enskilda när det gäller konkurrensfrågor
            -- kan få övervakningsorganens beslut överprövade i domstol.
          </note>
          <note>
            Det för mig in på frågan om en gemensam EES-
          </note>
          <note>
            domstol. Den lösning som börjar avteckna sig är en gemensam EES-domstol
            med anknytning till EG-
          </note>
          <note>
            domstolen och med domare från såväl EG som samtliga EFTA-länder.
            EES-domstolens huvuduppgift skall vara att lösa tvister om avtalets
            implementering, tillämpning och tolkning.
          </note>
          <note>
            Fortfarande återstår dock en hel del frågor att klara ut. Det
            gäller bl.a. domstolens roll i konkurrensärenden.
          </note>
          <note>
            Ett delområde som tagits upp på ett ganska sent stadium i förhandlingarna
            gäller stödet till eftersatta områden i främst EGs sydliga medlemsländer.
            EFTA-länderna förklarade sig redan i deklarationen från statsministermötet
            i
          </note>
          <note>
            Oslo 1989 beredda att bidra till en social och ekonomisk utjämning
            inom EES-området. Frågan har varit på vilka sätt detta skulle
            ske. Några av de utestående förhandlingsfrågorna hänger samman
            med denna problematik och hänger därmed i viss mån också samman
            inbördes.
          </note>
          <note>
            På jordbruksområdet diskuteras förutsättningarna för att liberalisera
            handeln med vissa jordbruksprodukter. EG har lagt fram en kravlista
            omfattande ett 70-tal produkter av särskilt intresse för de mindre
            utvecklade regionerna i främst
          </note>
          <note>
            Sydeuropa. Drygt hälften av produkterna är redan tullfria i Sverige.
            Inom ramen för en tillfredsställande helhetslösning som också
            beaktar
          </note>
          <note>
            Sveriges offensiva intressen -- bl.a. vad gäller livsmedelsprodukter
            -- kan ytterligare liberaliseringar aktualiseras.
          </note>
          <note>
            Fiskediskussionen är för närvarande helt låst.
          </note>
          <note>
            EFTA-länderna kräver fritt tillträde till EGs marknad. EG har
            hittills inte givit något officiellt bud men klargjort att de
            -- sannolikt begränsade --
          </note>
          <note>
            tullättnader som kan bli aktuella måste avbalanseras med fiskerättigheter
            i EFTAs fiskevatten. Denna koppling anser EFTA-länderna vara oacceptabel.
            Jag befarar att låsningen i fiskefrågan kommer att bestå ända
            till förhandlingarnas slutskede.
          </note>
          <note>
            Inom EG överväger man för närvarande att föreslå tillskapandet
            av en EFTA-fond som parallellt med
          </note>
          <note>
            EGs regionalfonder skulle bidra till de fattiga sydeuropeiska
            regionernas utveckling -- detta bl.a.
          </note>
          <note>
            mot bakgrund av att EFTAs samlade reaktion på
          </note>
          <note>
            EGs jordbrukskrav bedöms som otillräcklig. Det finns flera frågetecken
            när det gäller en eventuell fond av detta slag. Ett är hur man
            inom ramen för en rättvis bördefördelning mellan EFTA-länderna
            skall få till stånd en lämplig avvägning mellan jordbruksliberalisering
            och eventuell tilläggsfinansiering.
          </note>
          <note>
            I förra veckan, den 1--2 mars, höll EFTA ett ministermöte i Genève.
            Självfallet ägnade vi en stor del av mötet åt att gå igenom läget
            i EES-
          </note>
          <note>
            förhandlingarna, och särskilt de utestående frågor som jag berört
            här i dag. Vi gav våra förhandlare de klara riktlinjer som behövs
            i deras fortsatta arbete.
          </note>
          <note>
            Det är självklart att spänningar uppstår mellan olika nationella
            prirotieringar när vi nu närmar oss förhandlingarnas slutskede.
            Tack vare konstruktivt agerande -- inte minst av ordförandelandet
          </note>
          <note>
            Österrike -- står dock EFTA-kretsen fortsatt väl samlad inför
            det fortsatta arbetet.
          </note>
          <note>
            Under ministermötet kunde vi också med tillfredsställelse konstatera
            att frihandelsförhandlingarna med Polen, Ungern,
          </note>
          <note>
            Tjeckoslovakien och Turkiet fortskrider planenligt.
          </note>
          <note>
            Handelspolitiska kontakter äger också rum mellan
          </note>
          <note>
            EFTA-länderna och Jugoslavien och med Israel resp. Gulfländerna
            i syfte att undvika en handelsdiskriminering i förhållande till
            EG på dessa marknader.
          </note>
          <note>
            EFTA-ministrarna informerades vidare om EG-
          </note>
          <note>
            diskussionen rörande ett alleuropeiskt energisamarbete. Vi enades
            om att inför höstens planerade mellanstatliga konferens studera
            frågan om en europeisk energistadga -- den s.k.
          </note>
          <note>
            Lubbersplanen efter den holländske premiärministerns initiativ
            förra året.
          </note>
          <note>
            Ministermötet välkomnade EFTA-
          </note>
          <note>
            parlamentarikernas avsikt att i en särskild arbetsgrupp tillsammans
            med företrädare för EG-
          </note>
          <note>
            parlamentet utarbeta förslag till ett gemensamt parlamentarikerorgan
            för EES-verksamheten.
          </note>
          <note>
            Slutligen vill jag nämna att Lichtenstein formellt överlämnade
            den ansökan om medlemskap i EFTA
          </note>
          <note>
            som tidigare aviserats.
          </note>
          <note>
            Herr talman! I sitt beslut den 12 december uttalade sig riksdagen
            för ett svenskt medlemskap i EG med bibehållen neutralitetspolitik.
            Det bedömdes sannolikt att en svensk ansökan om medlemskap skulle
            kunna lämnas in under år 1991. Parallellt med de intensiva EES-förhandlingarna
            har regeringen därför inlett förberedelserna för en sådan ansökan.
          </note>
          <note>
            I dagsläget har dock arbetet med att slutföra EES-
          </note>
          <note>
            förhandlingarna högsta prioritet. Vi står kvar vid uppfattningen
            att EES-avtalet skall stå för sig självt -- att det skall vara
            av värde också för de
          </note>
          <note>
            EFTA-länder som inte söker medlemskap.
          </note>
          <note>
            Samtidigt vet vi att EES-avtalet blir en utmärkt plattform för
            Sveriges strävan att gå vidare till medlemskap i EG.
          </note>
          <note>
            Ett mycket betydelsefullt resultat av ministermötet i december
            mellan EFTA och EG var att alla parter bekräftade sin föresats
            att avsluta EES-
          </note>
          <note>
            förhandlingarna till sommaren. Vi har de senaste månaderna tydligt
            kunnat notera att EG-
          </note>
          <note>
            kommissionen är angelägen om att driva arbetet framåt. Detsamma
            gäller EGs ordförandeland
          </note>
          <note>
            Luxemburg liksom Österrike, som för närvarande innehar ordförandeskapet
            i EFTA. Också från svensk sida gör vi naturligtvis allt vi kan
            för att tidsplanen skall kunna hållas.
          </note>
          <note>
            En hel del arbete återstår, men förhandlingarna går vidare i
            god anda och i rask takt. På EFTA-sidan står vi väl rustade inför
            uppgiften att före sommaren sluta en uppgörelse med EG om ett
            bra
          </note>
          <note>
            EES-avtal. Jag är alltså optimistisk när det gäller våra möjligheter
            att hålla tidtabellen så att avtalet, som förutsetts, skall kunna
            träda i kraft den 1
          </note>
          <note>
            januari 1993.
          </note>
          <note type="speaker">
            Anf. 42 NIC GRÖNVALL (m):
          </note>
          <note>
            Herr talman! Jag tackar statsrådet för informationen. Jag vill
            gärna än en gång uttrycka min uppskattning över att statsrådet
            Gradin på detta sätt verkligen beflitar sig om att hålla oss väl
            informerade om utvecklingen.
          </note>
          <note>
            Först av allt vill jag ta fasta på en mera grundläggande frågeställning,
            nämligen den som kommer i slutet av förklaringen om relationen
            till medlemskapsansökan. Statsrådet säger att den inte har högsta
            prioritet, utan att det är EES-
          </note>
          <note>
            förhandlingarnas slutförande som har det.
          </note>
          <note>
            Häromdagen informerade Allan Larsson om att en ansökan skall
            lämnas in i juni 1991. Jag vill gärna ha handelsministerns förklaring
            till vem det är som bestämmer i regeringen i den frågan.
          </note>
          <note>
            Jag vill gärna att statsrådet också kommenterar frågan om parlamentarikerinflytandet
            under den konsekvensanalys som pågår nu. Den kommer i hög grad
            att likna EES-förhandlingarnas slutsumma. Vi från riksdagens sida
            är angelägna om att få komma med i konsekvensanalysen och säkerställa
            vår roll även i det kommande förhandlingsarbetet när det gäller
            EG-
          </note>
          <note>
            medlemskapet.
          </note>
          <note>
            Eftersom riksdagsmännen vid dessa informationsstunder ges utomordentligt
            ringa taletid, vill jag bara ta upp en fråga till så att jag kan
            få ett ordentligt bra svar, nämligen frågan om
          </note>
          <note>
            EFTA-gruppen som grupp. Av den redovisning som vi nu har fått
            höra framgår frågeställningar som innehåller starka spänningsmoment
            mellan de olika
          </note>
          <note>
            EFTA-nationerna. Där finns fisket, transitfrågorna, personers
            fria rörlighet och en hel mängd andra sådana frågor. Vi vet att
            många av de frågorna är ytterligt angelägna frågor för skilda
          </note>
          <note>
            EFTA-nationer. Går det att hålla ihop denna splittrade grupp
            genom förhandlingarna? Kan vi fortsätta att vara en pelare som
            samtalspartner till
          </note>
          <note>
            EG? Och den allra svåraste frågan: Vad händer om vi inte kan
            det?
          </note>
          <note type="speaker">
            Anf. 43 CLAES ROXBERGH (mp):
          </note>
          <note>
            Herr talman! Anita Gradin säger att EES-avtalet kommer att omfatta
            ett antal viktiga samhällsfrågor, bl.a. miljöfrågor, konsumentskydd
            och den sociala dimensionen. Samtidigt konstaterar hon att en
            känslig och för oss mycket väsentlig fråga rör bibehållandet av
            högre normer i EFTA-
          </note>
          <note>
            länderna när det gäller hälsa, miljö och säkerhet.
          </note>
          <note>
            Men samtidigt säger Anita Gradin att EFTA-
          </note>
          <note>
            länderna är villiga att avstå från permanenta undantag. För mig
            är detta oförenligt. Finns det något annat alternativ och någon
            annan väg för regeringen än en anpassning till EGs lägre nivåer?
          </note>
          <note>
            Är Sverige berett att släppa obegränsade fiskerätter till EG-länderna
            i svenska vatten?
          </note>
          <note type="speaker">
            Anf. 44 BIRGITTA HAMBRAEUS (c):
          </note>
          <note>
            Herr talman! Jag vill också gärna tacka handelsministern för
            en fyllig information, som jag med intresse skall studera mera
            i detalj senare.
          </note>
          <note>
            För det första har jag en fråga angående tidsplanen.
          </note>
          <note>
            Till sommaren kan det finnas ett färdigt avtal. Är det ett avtal
            med EG-kommissionen som sedan skall godkännas under en lång process
            av parlament och ministerråd? Hur lång är tidsplanen innan vi
            vet om EG för sin del antar detta?
          </note>
          <note>
            För det andra har vi förhållandet mellan EES-
          </note>
          <note>
            domstolen och våra svenska domstolar. Måste våra domstolar underställas
            EES-domstolen? Det är i så fall något helt nytt i svensk juridisk
            tradition.
          </note>
          <note>
            För det tredje har vi de nya lagarna. EG står ju ingalunda still
            i sitt lagstiftningsarbete. Vad händer med de nya lagar som läggs
            till l'acquis communautaire? Kommer de utan vidare att överta
            svensk lag? Hur förhåller vi oss där? Måste vi hela tiden anpassa
            oss via riksdagsbeslut? Hur går det till rent praktiskt?
          </note>
          <note type="speaker">
            Anf. 45 PER-OLA ERIKSSON (c):
          </note>
          <note>
            Herr talman! Jag vill i likhet med tidigare talare tacka Anita
            Gradin för informationen. Vi värdesätter mycket denna kontinuerliga
            information som lämnas och den öppenhet som
          </note>
          <note>
            Anita Gradin alltid har visat i dessa sammanhang.
          </note>
          <note>
            Samtidigt vill jag understryka vikten av att vi nu prioriterar
            EG-samtalen så att vi kan hålla tidtabellen på samma gång som
            förberedelsearbetet med en medlemsansökan kan fortskrida.
          </note>
          <note>
            Anita Gradin säger i sitt anförande att ytterligare liberaliseringar
            kan aktualiseras på jordbrukets område.
          </note>
          <note>
            Jag skulle gärna vilja veta vad som ligger bakom den formuleringen.
            Jag tror det är viktigt att slå fast -- och jag vill göra det
            i dag -- att vi från svensk sida inte gör någon ensidig eftergift
            på jordbrukets område. Det svenska jordbruket får inte bli en
            handelsvara i EES-sammanhang. Jordbruksfrågan måste hos oss behandlas
            parallellt med vad som sker i de övriga nordiska länderna, så
            att Sverige inte går i förväg och utsätter en del av näringslivet
            för en oriktig behandling.
          </note>
          <note>
            Sedan vill jag fråga Anita Gradin vilken bedömning hon gör av
            de påbörjade regeringskonferenserna om EG. De är ju väsentliga
            för Sveriges fortsatta relationer och arbete med förberedelserna
            för en medlemsansökan.
          </note>
          <note type="speaker">
            Anf. 46 BENGT HURTIG (v):
          </note>
          <note>
            Herr talman! Också jag får tacka för dessa tillfällen till information
            om EES-förhandlingarna.
          </note>
          <note>
            Allteftersom månaderna går kan det hända att de blir tydligare
            till innehållet. Fortfarande är de rätt allmänna till sin karaktär.
            Många ställer frågan:
          </note>
          <note>
            Vad är det egentligen för eftergifter, rent konkret, vi måste
            göra?
          </note>
          <note>
            I januari 1989 lovade Anita Gradin här i riksdagen att det inte
            skulle accepteras någon social nedrustning, någon försämrad miljö,
            något minskat konsumentskydd, någon urholkad arbetsrätt eller
            eftergifter på jämställdhetsområdet eller försämrade arbetsvillkor.
            Det skulle vara intressant att höra om Anita Gradin fortfarande
            står bakom dessa formuleringar, när vi fått denna information
            här i dag.
          </note>
          <note>
            Listan över direktiv som skall betraktas som relevanta vore säkert
            många intresserade av att se.
          </note>
          <note>
            I likhet med tidigare talare konstaterar jag att om vi nu avstår
            från permanenta undantag måste väl dessa skyddsklausuler som nämns
            vara tillfälliga skyddsklausuler. Om vi genomför en sådan skyddsklausul
            skall EG-sidan ha rätt att vidta motåtgärder för att upprätthålla
            balansen i avtalet.
          </note>
          <note>
            Det skulle vara intressant att få konkreta exempel på vad sådana
            motåtgärder skulle kunna innebära för Sverige.
          </note>
          <note>
            När det gäller lagstiftningen skall man ha en gemensam procedur
            där man skall försöka samarbeta i den fortsatta beslutsprocessen
            med sikte på att nå fram till ett gemensamt beslut. Vad kommer
            att hända om man i framtiden inte kan nå ett gemensamt beslut?
          </note>
          <note type="speaker">
            Anf. 47 KRISTER SKÅNBERG (mp):
          </note>
          <note>
            Herr talman! Jag vill också tacka utrikeshandelsministern för
            informationen. Jag hoppas att informationstillfällena blir många
            och täta nu vartefter avtalet avtecknar sig allt tydligare.
          </note>
          <note>
            Utrikeshandelsministern är naturligtvis den som tydligast framför
            sig ser hur detta avtal kan komma att se ut. Jag vill fråga konkret
            när det gäller de normer som vi fick höra talas om här: Innebär
            detta med tillfälliga undantag att Sverige kan behålla högre krav
            för t.ex. livsmedelskvalitet till dess EG
          </note>
          <note>
            kommit upp i samma kravnivå? Eller hur löser man problemet om
            det fortsätter att vara en skillnad mellan dessa nivåer och vi
            i vår kravnivå kan hänvisa t.ex. till Världshälsoorganisationens
            krav, dvs. att vi så att säga har väl grundade skäl?
          </note>
          <note>
            Innebär detta att Sverige kan upprätthålla sitt förbud mot användning
            av asbest i all framtid eller till dess asbest åter kan visas
            vara ofarlig?
          </note>
          <note>
            Innebär detta avtal att Sverige kan upprätthålla sina nuvarande
            tullsatser gentemot tredje land i den mån de är lägre än EGs,
            eller kan vi tvingas höja våra tullsatser?
          </note>
          <note>
            Till slut: Kommer den domstol som skall döma i målen att fatta
            majoritetsbeslut och i så fall enligt vilka regler? Vilka risker
            finns det att Sverige får vitala miljö- och hälsointressen överkörda
            av en domstolsmajoritet?
          </note>
          <note type="speaker">
            Anf. 48 HADAR CARS (fp):
          </note>
          <note>
            Herr talman! Jag vill tacka fru statsrådet för information och
            öppenhet om Sveriges förhandlingar med EG. På några punkter vill
            jag försöka fördjupa diskussionen.
          </note>
          <note>
            Statsrådet talar om att EG och EFTA är eniga om avtalets substantiella
            innehåll. Jag vill fråga om det innebär att vi kan räkna med en
            lika behandling för svenska medborgare och EG-medborgare t.ex.
            när det gäller möjligheter för svenskar att få arbetstillstånd
            inom EG, att vi skall slippa pass och allt annat som inom EG skall
            bort för att förverkliga medborgarnas Europa?
          </note>
          <note>
            Jag vill vidare säga att jag tycker det är bra att vi släpper
            kraven på permanenta undantag. Det är inte bara sakligt riktigt
            utan, såvitt jag förstår, absolut nödvändigt om vi skall få ett
            avtal.
          </note>
          <note>
            Eftersom jag tycker att ett avtal är viktigt delar jag uppfattningen
            att detta kan vara en bra förhandlingsväg.
          </note>
          <note>
            Sedan talar statsrådet om medbestämmande och inflytande och att
            man hoppas på en ömsesidigt tillfredsställande lösning.
          </note>
          <note>
            Där är jag något mindre optimistisk, det vill jag gärna säga.
            Det som står här handlar i huvudsak om möjligheterna att få komma
            in och framföra synpunkter och diskutera. Allt detta är värdefullt,
            men det är inte tillfredsställande, anser jag, så länge vi inte
            också har ett medbestämmande i beslutsorganen. Och det får vi
            inte, möjligen med undantag av just domstolen, där vi kan tänkas
            få domare från EFTA-sidan, som uppenbarligen kommer att utöva
            en överstatlig domsrätt. Det tycker jag i så fall är mycket positivt.
          </note>
          <note type="speaker">
            Anf. 49 Statsrådet ANITA GRADIN (s):
          </note>
          <note>
            Herr talman! Det var många frågor. Jag skall försöka besvara
            i telegramstil, så kanske jag hinner med de flesta.
          </note>
          <note>
            Nic Grönvall talade om relationen mellan EES och medlemskap och
            när vi skall söka. Den diskussion som har förts både i regeringen
            och i utrikesnämnden har handlat om att vi bör ta hänsyn till
            EES-förhandlingarna så att vi har löst de frågorna och har dem
            på bordet. Vi skall naturligtvis också informera våra EFTA-vänner
            när och hur det skall ske och att detta också skall ske i samråd,
            precis som utrikesutskottet sagt.
          </note>
          <note>
            Med partierna i utrikesnämnden har vi också börjat analysen om
            utrikes- och säkerhetspolitiken.
          </note>
          <note>
            När det gäller själva medlemskapsförhandlingen finns alltså inga
            ställningstaganden. Däremot har vi på UDH/s sida lagt ut ett antal
            beställningar som handlar om konstitution, tullunion, gemensam
            handelspolitik och dessutom att vi skall kunna följa regeringskonferenserna
            -- allt detta som är viktigt den dag vi skall lägga upp förhandlingsstrategin.
          </note>
          <note>
            Men det kommer den dag som vi lämnar in vår ansökan.
          </note>
          <note>
            Går det att hålla ihop EFTA-gruppen? Den diskussionen har vi
            fört hela tiden. Hittills har vi, herr talman, hållit ihop. Visst
            är det spänningar inom EFTA precis som det är spänningar inom
            EG, och tonfallet kan bli litet hårt emellanåt. Men trots detta
            har vi lyckats hålla ihop. Och jag ser det som mycket viktigt,
            inte minst för Sveriges del, att göra det bästa. Vi får ta tag
            i den frågan om den skulle uppkomma, om något skulle hända, om
            någon t.ex.
          </note>
          <note>
            vill stiga av.
          </note>
          <note>
            Claes Roxbergh frågade om Sverige är berett att ge obegränsade
            fiskerättigheter till EG. Det är
          </note>
          <note>
            Sverige självfallet inte. Det vore ju dumt. Då behöver man ju
            inte förhandla, utan här är det definitivt. Jag har i mitt första
            inlägg redogjort för hur jag ser på fisket. Det är många som har
            varit inne på högre normer och på undantag. Vi har sagt att vi
            kan avstå från permanenta undantag och att vi då kan tillämpa
            ''safe guards''. Det innebär att om vi upplever ett hot på den
            svenska marknaden eller att för många människor invandrar till
            Sverige kan åtgärder vidtas. Det är klart att andra också kan
            vidta åtgärder mot oss. Allt detta får man avväga i varje enskild
            situation och avgöra vilket pris man är beredd att betala.
          </note>
          <note>
            Birgitta Hambraeus talade om tidsplanen. Vad vi diskuterar i
            dag är alltså en parafering av avtalet den 24 juni i Salzburg.
            Efter det skall naturligtvis parlamentet också diskutera detta.
            Vi själva skall också göra översättningar, och vår egen riksdag
            skall ta ställning, och riksdagen skall få ordentligt med tid
            på sig. Vi har ett och ett halvt år på oss i
          </note>
          <note>
            EFTA-länderna att klara ut själva genomförandet av avtalet.
          </note>
          <note>
            Beträffande nya lagar vill jag säga att konsekvensen av ett EES-avtal
            inte blir överstatlighet. När man fattar beslut i varje enskilt
            fall inom EES-processen blir det ett internationellt rättsligt
            avtal som alltså skall antas av riksdagen när det gäller sådana
            frågor eller som skall accepteras på annat sätt.
          </note>
          <note>
            Per-Ola Eriksson vill prioritera EES-avtalet. Ja, det är ju det
            som tar mycket stor arbetskraft av våra förhandlare och av departementen
            och som representanterna i EFTA-delegationen men även andra bör
            vara mycket involverade i.
          </note>
          <note>
            När det gäller jordbruket fördes det en intensiv diskussion under
            fredagen och lördagen i Genève, då det refererades att man från
            EG var mycket missnöjd med att vi hade bestämt oss för att förhandla
            om jordbruket bilateralt och inte uppträdde med EFTA som enhet
            och att resultatet av det hade blivit dåligt för de enskilda länderna.
          </note>
          <note>
            Man rekommenderade oss nu att åka hem för att se hur vi kan gå
            vidare på jordbruksområdet, annars skulle vi i stället få diskutera
            en fond. Så småningom blir det naturligvis en avvägning tillsammans
            inte minst med EFTA-delegationen då det skall avgöras om vi vill
            bjuda på mer eller mindre jordbruk och ta konsekvenserna i en
            social fond. Där ser jag jordbruk, fond och över huvud taget det
            som man på EG-språk kallar ''cohesion''
          </note>
          <note>
            som ett paket. Hur det blir konkret kan vi inte säga i dag.
          </note>
          <note>
            När det gäller alla relevanta regler, Bengt Hurtig, finns de
            i den gröna boken som har presenterats och översatts för Sveriges
            riksdag. Det är bara att läsa innantill. Jag vet att den är tjock.
            Men där har vi lagt ner mycket ambition från svensk sida för att
            ledamöterna i Sveriges riksdag skall veta vad som är identifierat
            som relevanta regler.
          </note>
          <note>
            Bengt Hurtig frågade vad som händer om man inte fattar gemensamma
            beslut. Två saker kan hända.
          </note>
          <note>
            Antingen får man leva med det, eller också får man ta konsekvenserna.
            Man kanske blir utsatt för några motåtgärder. Och då får man leva
            med det.
          </note>
          <note>
            Krister Skånberg frågade om tullsatser. Men vi diskuterar faktiskt
            inte en tullunion i detta sammanhang. När det gäller domstolen
            är det naturligtvis oberoende domare som skall ta ställning till
            de frågor som det handlar om.
          </note>
          <note>
            Hadar Cars tar upp vissa frågor i det substantiella innehållet.
            Det kommer att handla om arbetstillstånd, men frågan om pass ligger
            utanför.
          </note>
          <note>
            Vi har under flera år försökt att så att säga gifta ihop frågan
            om den nordiska passunionen med de arbeten som sker i den s.k.
            TREVI-gruppen och som ligger utanför kommissionen. Såvitt jag
            vet diskuterade man senast i Nordiska rådet hur man skall kunna
            komma fram i detta sammanhang. Den lösning som man ser innebär
            att Danmark skulle åta sig att ansvara för in- och utresor till
            och från
          </note>
          <note>
            Tyskland. På det sättet skulle vi inte få några större problem
            vid resor mellan EG- och EFTA-länderna.
          </note>
          <note>
            Vi får hoppas att detta kan bli en lösning. Jag tror nämligen
            att vi alla skulle tycka att det vore mycket allvarligt om vi
            inte skulle klara frågan om passfrihet. I dagens läge ser det
            ut som man tills vidare skulle kunna åstadkomma denna kompromisslösning.
            Och danskarna var förhoppningsfulla och trodde att de skulle klara
            detta också med EG-sidan.
          </note>
          <note type="speaker">
            Anf. 50 NIC GRÖNVALL (m):
          </note>
          <note>
            Herr talman! Jag vill egentligen anknyta till de frågor som jag
            ursprungligen ställde och registrerar att statrådet nu svarade
            att departementet har lagt ut en del beställningar på utredningar
            och intressanta områden som gäller inte minst konstitution men
            även annat.
          </note>
          <note>
            Jag vill med detta inlägg markera att detta material måtte väl
            få bli tillgängligt för parlamentets intresserade delegationer
            och utskott, så att beredningen kan gå någorlunda parallellt här
            i parlamentet.
          </note>
          <note>
            Låt mig även när det gäller EFTA-gruppens sammanhållning säga
            att den på rent institutionella grunder är splittrad, och det
            finns risker, och de har funnits hela tiden. Jag vill med detta
            inlägg egentligen bara markera att det är min utomordentligt tydliga
            uppfattning att vi som är på väg mot medlemskap måste prioritera
            våra egna intressen i sista ronden för Sverige och inte för Efta.
          </note>
          <note type="speaker">
            Anf. 51 CLAES ROXBERGH (mp):
          </note>
          <note>
            Herr talman! Jag frågade Anita Gradin om det fanns någon annan
            väg än att anpassa sig till EGs lägre nivåer när det gäller miljöfrågor,
            konsumentskydd och den sociala dimensionen. I
          </note>
          <note>
            sitt svar talade Anita Gradin om ''safe guards''.
          </note>
          <note>
            Frågan är då om vi ändå inte måste anpassa oss till de lägre
            nivåerna men att vi kan tillgripa dessa ''safe guards'' för att
            lösa vissa tillfälliga problem, eller menar Anita Gradin att vi
            skall kunna använda
          </note>
          <note>
            ''safe guards'' för klara områdena miljöfrågor, konsumentskydd
            och den sociala dimensionen?
          </note>
          <note type="speaker">
            Anf. 52 BENGT HURTIG (v):
          </note>
          <note>
            Herr talman! Jag konstaterar att Anita Gradin inte ville upprepa
            det pris för EG-anpassning som hon formulerade i januari 1989.
            Jag skall ställa en annan fråga. Det sägs ju att den sociala dimensionen
            nu är föremål för diskussion i förhandlingarna. Vid upprepade
            tillfällen i den regionalpolitiska propositionen och i budgetpropositionen
            hänvisas till förhållandena inom EG när det gäller vissa åtstramningar
            och nedskärningar inom regionalpolitiken. Ingår också diskussionen
            om regionalpolitik i denna diskussion om den sociala dimensionen,
            och har EG ställt några krav eller villkor på Sverige?
          </note>
          <note type="speaker">
            Anf. 53 KRISTER SKÅNBERG (mp):
          </note>
          <note>
            Herr talman! Jag skulle vilja upprepa frågan om asbest. Att jag
            väljer asbest beror på att det är en klart avgränsad fråga och
            att vi är ganska medvetna om att asbest är en farlig produkt.
            Kommer Sverige att kunna upprätthålla sitt förbud mot användning
            av asbest i all framtid, såvitt man nu kan överblicka, eller till
            dess att asbest kan bevisas vara ofarlig, vilket är osannolikt?
          </note>
          <note>
            Jag vill också ha en bekräftelse när det gäller tullsatser. Statsrådet
            Gradin säger att det inte diskuteras i den här rundan. Innebär
            detta att det inte kommer att ställas några krav på att Sverige
            höjer sina tullsatser gentemot tredje land?
          </note>
          <note>
            Till slut vill jag tillfoga en fråga, herr talman, och den gäller
            de nordiska länderna. Vi har kommit mycket långt i Norden och
            det har framställts önskemål från Nordiska rådet om att man i
            EG-
          </note>
          <note>
            förhandlingarna skulle begära att de nordiska länderna skall
            ha kvar sin särställning, vara en inre krets på samma sätt som
            Beneluxländerna. Kan det uppfyllas?
          </note>
          <note type="speaker">
            Anf. 54 HADAR CARS (fp):
          </note>
          <note>
            Herr talman! Beträffande frågan om hur man skall uppnå regional
            balans vill jag gärna säga att jag för egen del hoppas att man
            skall kunna få rätt mycket på jordbrukssidan när det gäller att
            frigöra importen av jordbruksprodukter. Jag tror att den nämnda
            fonden är sakligt rimlig, men att den blir mycket svår att förklara
            och utveckla för svenska väljare.
          </note>
          <note>
            Jag är tacksam för att statsrådet kunde markera att det blir
            en studie av en gemensam europeisk energimarknad. Det tycker jag
            är fint.
          </note>
          <note>
            I passfrågan inser jag att vi som inte alltid åker via
          </note>
          <note>
            Danmark, utan ibland flyger direkt till kontinenten, måste fortsätta
            att gå i en kö för ickeeuropéer.
          </note>
          <note>
            Herr talman! Förhandlingsoptimism är någonting som en förhandlare
            måste andas. Jag vill inte grumla bilden, men jag är medveten
            om att osäkerhet råder, både om och inom Schweiz om förutsättningarna
            för en framgång i de här förhandlingarna. Har statsrådet någon
            kommentar till detta?
          </note>
          <note type="speaker">
            Anf. 55 Statsrådet ANITA GRADIN (s):
          </note>
          <note>
            Herr talman! Till Nic Grönvall vill jag säga att det i de konstitutionella
            frågorna blir en parlamentarisk utredning med deltagande av samtliga
            partier.
          </note>
          <note>
            Direktiven är snart klara. Det är självklart att
          </note>
          <note>
            Sverige skall prioritera sitt egenintresse. Vi skall slå vakt
            om att Sveriges intressen slår igenom när vi argumenterar för
            olika saker. Men det hindrar inte att vi också har ett egenintresse
            av att hålla samman
          </note>
          <note>
            EFTA-gruppen, att som grupp baxa EG dit vi i det här sammanhanget
            har anledning att baxa det.
          </note>
          <note>
            När det gäller den sociala dimensionen, som många har varit inne
            på, skall vi komma ihåg att den sociala dimensionen är många saker
            i EG. Det som kan vara relevant för Sverige är de områden där
            det finns direktiv. Vi vet att det också pågår en stor diskussion
            i EG om att omsätta det sociala handlingsprogrammet i lagstiftning.
            När vi kommer med i de sammanhangen vet vi inte. Det kanske inte
            händer förrän vi har medlemskapsförhandlingar. Man måste komma
            ihåg att det gäller de områden där det finns regler som vi kan
            ha gemensamt.
          </note>
          <note>
            Jag har många gånger i denna kammare försökt att förklara att
            vi beträffande hälsa, miljö och säkerhet försöker att slå vakt
            om våra högre normer. Nu har vi en modell för detta, genom ''safe
            guards'', vilket betyder att vi syftar till att utverka undantag
            på de punkter där det skulle kunna bli aktuellt att avstå från
            väsentliga skyddskrav. När det gäller asbest räknar jag med att
            svaret är ja.
          </note>
          <note>
            Det finns i detta sammanhang inte något krav på tullar beträffande
            tredje land. Förslag om en gemensam tullunion ligger inte på bordet,
            alltså blir det heller inga samordnade tullar. Däremot försöker
            vi att inom GATT-förhandlingarna gemensamt sänka tullnivån med
            30 %. Det har
          </note>
          <note>
            Sverige sagt ja till.
          </note>
          <note>
            Beträffande Norden skulle vi försöka få fram en särskild klausul.
            Det förslaget finns också på förhandlarnas bord.
          </note>
          <note>
            Rörande regional balans har jag sagt att vi får återkomma till
            EFTA-delegationen för att hitta avvägningen mellan jordbruket,
            det vi är villiga att diskutera på fiskets område och om vi eventuellt
            är villiga att fylla ut med något annat.
          </note>
          <note>
            Visst finns det osäkerhet. Det finns det alltid i internationellt
            samarbete. Men som jobbet har fungerat hittills, hoppas jag verkligen
            att alla
          </note>
          <note>
            EFTA-länder i slutändan skall ställa upp. Det tror jag att vi
            har nytta av gemensamt.
          </note>
          <note>
            5 § Svar på interpellation 1990/91:138 om tillsyn och uppföljning
            av den framtida barnomsorgen
          </note>
          <note>
            (forts.)
          </note>
          <note type="speaker">
            Anf. 56 Statsrådet BENGT LINDQVIST (s):
          </note>
          <note>
            Herr talman! Jag vill med detta inlägg redovisa min syn på barnomsorgens
            hemvist, såsom jag ser det.
          </note>
          <note>
            Först och främst vill jag peka på att barnomsorgen redan sedan
            gammalt har sin hemvist i den sociala sektorn. Det ansåg också
            barnstugeutredningen när den i slutet av 60-talet och början av
            70-talet bearbetade de här frågorna. Redan då markerade bl.a.
            skolöverstyrelsen och förskollärarnas fackliga organisation, Facklärareförbundet,
            en avvikande uppfattning. Man menade att barnomsorgen med hänsyn
            till den pedagogiska verksamheten var mer besläktad med skola
            och utbildning än med övrig social verksamhet.
          </note>
          <note>
            Under 70 och 80-talen har barnomsorgen vuxit ut till en utomordentligt
            viktig och omfattande verksamhet och ses nu av de allra flesta
            som en viktig del, ja en hörnpelare inom familjepolitiken.
          </note>
          <note>
            Det är två helt centrala uppgifter som barnomsorgen har i dag.
            Den ena är att ge barnen gott stöd och goda uppväxtvillkor. Den
            andra är att göra det möjligt för båda föräldrarna att förena
            arbete och föräldraskap. Det är min uppfattning att det är denna
            sociala förankring, som barnomsorgen i Sverige har haft, som har
            gett barnomsorgen dess unika utformning i Sverige. Den svenska
            barnomsorgsmodellen är välbekant världen över.
          </note>
          <note>
            Vad är det då som präglar svensk barnomsorg? Det är bl.a. dess
            helhetssyn på barnet. Det är dess tillåtande arbetssätt, vilket
            är särskilt viktigt som skiljelinje mot skolan, skulle jag vilja
            säga. Det är betoningen på att ha barnets nyfikenhet, lust att
            leka och lära som utgångspunkt både för verksamhetens innehåll
            och för arbetsformerna.
          </note>
          <note>
            Barnets vardagliga verklighet är utgångspunkten för den pedagogiska
            verksamheten och erbjuder möjligheter till utveckling och stöd.
            Även verksamhetens former har utvecklats utifrån ett socialt perspektiv.
            Det är därför vi har fått denna varierande verksamhet, med många
            olika barnomsorgsformer som kompletterar varandra och som framför
            allt har sin grund och sina motiv i familjemönster och hur föräldrarna
            vill ha det. Det pedagogiska innehållet har stärkts på den sociala
            grunden under 80-talet genom de olika pedagogiska program som
            vi nu har tagit fram för barnomsorgen. Där vill jag gärna nämna
            det som kommit fram senast, det som handlar om sexåringarna, att
            lära i förskolan.
          </note>
          <note>
            Nu har vi beslutat att arbeta fram ett gemensamt måldokument
            för skola och barnomsorg. Vår ambition är att vi skall summera
            de kunskaper och erfarenheter som vi har kring barnen, vi skall
            utveckla synsättet på barnen och vi skall formulera våra ambitioner
            att ge barn stöd och stimulans under deras olika steg i utvecklingen.
            Det gäller både de små barnen och de litet större barnen i skolan.
            Det arbetet får bli vägledande för hur barnomsorgen och skolan
            skall förhålla sig till varandra i framtiden och vilka eventuella
            närmanden som skall komma till stånd. Det är alltså min uppfattning
            att vi först skall genomföra den analys och det arbete som ligger
            i måldokumentuppgiften. Först därefter skall vi dra slutsatserna.
          </note>
          <note>
            Det förhåller sig emellertid, herr talman, litet annorlunda med
            skolbarnsomsorgen. Där tror jag att det för de allra flesta är
            uppenbart att det finns motiv för ett närmande. Skolan och omsorgen
            om skolbarnen kan gå mer hand i hand. Det är för att alla är överens
            om att ett närmande är viktigt som arbetet i skolbarnsomsorgskommittén
            bedrivs med större hast. Det är för övrigt i praktiken redan på
            gång. Hur långt vi skall gå, om det skall vara ett enda huvudmannaskap
            och hur det i så fall skall se ut eller om det mer är en mycket
            nära samverkan som kommittén kommer att förorda, får vi se när
            arbetet är klart. I den frågan räknar jag med en skyndsammare
            handläggning.
          </note>
          <note type="speaker">
            Anf. 57 KARIN ISRAELSSON (c):
          </note>
          <note>
            Herr talman! Jag ber att få tacka statsrådet
          </note>
          <note>
            Lindqvist för det kompletterande svar som han nu ger. Svaret
            på interpellationen var tämligen kortfattat och lämnade en del
            frågestecken. Nu är det bara att hoppas att Bengt Lindqvists syn
            på barnomsorgens hemvist också delas av regeringen.
          </note>
          <note>
            Det är viktigt att det finns en enhetlighet. Den oro som finns
            ute på fältet är kanske inte helt obefogad.
          </note>
          <note>
            När det gäller skolbarnsomsorgen finns det också en osäkerhet
            om hur pass omfattande den skall vara och hur pass sammankopplad
            med skolan den skall vara. Jag känner mig tveksam till att koppla
            samman dem helt. Att det kan vara värdefullt att samordna vissa
            delar är riktigt, men det är också viktigt att barnen får ha en
            värld utanför skolan.
          </note>
          <note type="speaker">
            Anf. 58 KARIN FALKMER (m):
          </note>
          <note>
            Herr talman! Det finns kanske anledning att orda något om detta
            att socialdemokraterna och moderaterna har olika syn på barnomsorgen.
          </note>
          <note>
            Ministern säger att hemvisten är den sociala sektorn. Men jag
            anser nog att omsorgen om barnen är familjens främsta uppgift.
            Det är mycket viktigt att här också framhålla värdet av det som
            vi brukar understryka i dessa sammanhang: familjens val av barnomsorg
            måste garanteras.
          </note>
          <note>
            Den socialistiska familjepolitiken får inte fortsättningsvis
            tvinga familjerna att välja en monopoliserad omsorg -- därav de
            gemensamma borgerliga förslagen om vårdnadsbidrag och om att den
            monopoliserade sektorn skall öppnas för konkurrens. Jag tycker
            inte att jag har fått ett ordentligt svar av Bengt Lindqvist på
            min fråga.
          </note>
          <note>
            När det gäller fritidsverksamheten kommer fortsättningsvis en
            del föräldrar säkerligen att välja att ha sina barn inom fritidsverksamheten
            i skolan, och självfallet skall denna ha kvalitet. Men beträffande
            detta med att åstadkomma en gemensam organisation, ett gemensamt
            måldokument, vill jag framhålla att vi upplever vissa faror i
            det sammanhanget. Vi befarar att gränserna mellan barnomsorgen
            och skolan suddas ut och skolans viktiga uppgift, att förmedla
            kunskaper och färdigheter till barnen, också blir utsuddad. Det
            var det som min fråga till Bengt
          </note>
          <note>
            Lindqvist gällde. Kan alltså Bengt Lindqvist garantera att skolans
            viktiga uppgift, dvs. att de klara mål som skall gälla för skolan
            inte kommer att suddas ut eller göras oklara i och med regeringens
            arbete här?
          </note>
          <note>
            Vad vi befarar är alltså att socialdemokraterna är på väg att
            göra skolan till ett enda stort dagis i stället för att låta skolan
            i allra första hand vara en kunskapsförmedlande institution. Det
            är detta som har föranlett mig att gå in i debatten. Jag hoppas,
            som sagt, på ett tillfredsställande svar.
          </note>
          <note type="speaker">
            Anf. 59 Statsrådet BENGT LINDQVIST (s):
          </note>
          <note>
            Herr talman! Jag vill med en gång slå fast att familjen och familjens
            valfrihet är minst lika viktiga för oss socialdemokrater som de
            någonsin har varit för moderaterna. Det är bara fråga om vilken
            valfrihet det är som vi vill åstadkomma för familjerna.
          </note>
          <note>
            Vad gäller oss ligger tonvikten vid att alla skall ha rätt till
            en barnomsorg där barnen kan få stöd och där föräldrarna har möjlighet
            att välja -- om de nu vill förena arbete med föräldraskapet. De
            allra flesta föräldrar vill ju göra det.
          </note>
          <note>
            Jag tycker att Karin Falkmer skyndar i förväg när det gäller
            resultatet av arbetet med måldokumentet i fråga. Det är inte alls
            säkert att det arbetet kommer att innebära att gränser suddas
            ut. Det viktiga nu är att sammanfatta, summera, de kunskaper och
            erfarenheter som finns beträffande barnen och det samhälleliga
            stödet till dessa. Det handlar då om både skolan och omsorgen,
            det vet vi ju. Vi vet också att vi skall diskutera när barnen
            skall börja i skolan. Vi anser att barnen skall börja i skolan
            vid sju års ålder och att man skall kunna se flexibelt på detta.
            Det handlar alltså både om barnomsorgen före skolan för de små
            barnen och om omsorgen utanför skolan. Det här arbetet behöver
            inte nödvändigtvis innebära att gränser suddas ut. Däremot kan
            det innebära att det blir tydligt vilken roll de här båda stora
            verksamheterna har samt hur de inbördes skall förhålla sig till
            varandra och hur vi kan underlätta för båda verksamheterna, och
            därmed även för barnen, när det gäller att utnyttja de möjligheter
            som de olika verksamheterna erbjuder. Det är syftet med måldokumentet.
          </note>
          <note>
            Andre vice talmannen anmälde att Karin Falkmer anhållit att till
            protokollet få antecknat att hon inte ägde rätt till ytterligare
            inlägg.
          </note>
          <note type="speaker">
            Anf. 60 KARIN ISRAELSSON (c):
          </note>
          <note>
            Herr talman! Jag har i mitt tidigare inlägg berör frågan om huruvida
            ansvaret skall ligga på socialstyrelsen eller på skolverket. Ute
            i kommunerna debatteras det, och man planerar för nya typer av
            nämndorganisationer.
          </note>
          <note>
            Det vore värdefullt om de signaler som i dag kommer från riksdagen
            kunde gå vidare. Det gäller ju att det finns klara besked om att
            ansvaret fortsättningsvis kommer att ligga på socialstyrelsen
            när det gäller barnomsorgen. Vidare är det önskvärt att man i
            kommunerna behåller den typ av nämndorganisation som gör det möjligt
            att bibehålla den sociala aspekten i fråga om kommunalt eller
            enskilt driven barnomsorg.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1990/91:145 om åtgärder mot hembränning
          </note>
          <note type="speaker">
            Anf. 61 Statsrådet BENGT LINDQVIST (s):
          </note>
          <note>
            Herr talman! Sten Andersson i Malmö har frågat mig vilka åtgärder
            jag är beredd att vidta med anledning av uppgifter om en kraftigt
            ökad hembränning.
          </note>
          <note>
            I den proposition om bl.a. alkoholpolitiken som regeringen har
            för avsikt att förelägga riksdagen senare i vår kommer frågan
            om den olovliga sprittillverkningen att behandlas.
          </note>
          <note>
            Anf. 62 STEN ANDERSSON i Malmö (m):
          </note>
          <note>
            Herr talman! Jag tackar för svaret, som dock är exceptionellt
            kort. Man kan få uppfattningen att frågan är antingen obetydlig
            eller också ointressant.
          </note>
          <note>
            Nu säger statsrådet att regeringen har för avsikt att lägga fram
            en proposition till våren. Jag skulle då vilja fråga: Är detta
            uttalande en garanti för att så kommer att ske? Eller förhåller
            det sig på det sättet, som jag ibland i mina mörka stunder misstänker,
            att denna fråga är så het, så brännande, att den inte skall diskuteras
            utan att den i stället skall skyfflas undan? Den skall kanske
            manipuleras, något som är vanligt i alkoholpolitiken, på samma
            sätt som det svenska folket i dag manipuleras. Men frågor som
            gäller alkohol och alkoholkonsumtion är trots allt någonting som
            berör kanske inte alla men väl en stor del av allmänheten.
          </note>
          <note>
            Vi har hört på olika håll att den s.k. hembränningen kraftigt
            ökar i Sverige. Detta är i och för sig sant.
          </note>
          <note>
            Men siffrorna kan diskuteras. Detta förhållande beror enbart
            på den alkoholpolitik som i dag bedrivs i Sverige. Generellt sett
            är alkoholpolitiken både inkonsekvent och ologisk.
          </note>
          <note>
            Jag skulle vilja beskriva hur jag uppfattar svensk alkoholpolitik
            med följande målande bild: Om socialstyrelsen konstaterar att
            10 % av svenska folket lider av övervikt, kommer det förslag om
            att samtliga människor i Sverige skall dra in på frukosten. Det
            är den typen av politik som i dag bedrivs på alkoholpolitikens
            område.
          </note>
          <note>
            I min interpellation refererar jag till en undersökning som publicerades
            i en facktidning strax före jul. Man har kommit fram till att
            41
          </note>
          <note>
            miljoner liter starksprit i dag säljs via
          </note>
          <note>
            Systembolaget. Enligt samma undersökning konstateras det att
            19 miljoner hembränd sprit och s.k. smuggelsprit i dag säljs i
            Sverige. Dessa siffror börjar likna de siffror som chefen för
          </note>
          <note>
            Systembolaget i Norge talar om. Han säger:
          </note>
          <note>
            Hälften av spritkonsumtionen i Norge har vi ingen kontroll över.
          </note>
          <note>
            Att det har blivit så här beror, som tidigare sagts, på vår inkonsekventa
            och ologiska alkoholpolitik.
          </note>
          <note>
            Framför allt är priset avgörande.
          </note>
          <note>
            Naturligtvis kan man göra som strutsen och stoppa ned huvudet
            i sanden och säga att det här inte är något problem. Men detta
            är ett problem -- det är verkligheten i dag.
          </note>
          <note>
            Vi som sitter här som representanter för svenska folket skall
            inte undvika att diskutera det som allmänheten, våra väljare,
            diskuterar. Som jag redan har sagt handlar det till 95 % om priset.
            I
          </note>
          <note>
            vissa fall kan det vara andra förhållanden som är avgörande.
            I Norrland t.ex. har människor ofta långt att färdas till Systembolaget.
            Därför kan det vara så, att man av bekvämlighetsskäl föredrar
            att ha en liten apparat där hemma. Men huvudsakligen är det här
            alltså en fråga om priset. Det skulle vara intressant att få höra
            statsrådets kommentar till den kraftiga ökningen under de senaste
            åren. Det kan inte ha undgått honom att få belägg för att så faktiskt
            är fallet.
          </note>
          <note>
            Så några ord om den allmänna laglydnaden. Vi kan stifta vilka
            lagar vi vill här i riksdagen, men det händer då och då att allmänheten
            struntar i dem.
          </note>
          <note>
            Det här är faktiskt, herr talman, en sådan fråga.
          </note>
          <note>
            Skulle någon i dag på en arbetsplats anmäla till polisen att
            en arbetskamrat sålt eller tillverkat s.k.
          </note>
          <note>
            hembränt, tror jag att den personen för alltid skulle bli mobbad,
            tyvärr, för den breda allmänheten saknar förståelse för den lagstiftning
            som vi i dag har på området.
          </note>
          <note>
            Herr talman! Min fråga till statsrådet är: Kan statsrådet i dag
            ge något tips om vad propositionen kommer att innehålla? Kommer
            den att innehålla förslag i samma stil som vi har sett tidigare
            och som har en gemensam sak, nämligen att man totalt har misslyckats,
            eller kommer vi att få se prov på nytänkande från statsrådets
            sida?
          </note>
          <note>
            Anf. 63 INGRID RONNE--BJÖRKQVIST
          </note>
          <note>
            (fp):
          </note>
          <note>
            Fru talman! Jag förstår inte riktigt vad Sten
          </note>
          <note>
            Andersson i Malmö är ute efter med sin interpellation -- om det
            är att sänka alkoholpriserna eller om det är att minska brottsligheten.
            Det är inget som helst tvivel om att låga alkoholpriser leder
            till ökad konsumtion och ökad brottslighet --
          </note>
          <note>
            våldsbrotten, rattfylleri och annan brottslighet ökar. Det visar
            studier från olika håll i världen --
          </note>
          <note>
            Canada, USA, Storbritannien och i Norden
          </note>
          <note>
            Finland och Sverige. Det är framför allt måttlighetskonsumenterna
            som påverkas och minskar sin konsumtion när priserna höjs. Men
            ju krångligare, ju dyrare och ju jobbigare det är att skaffa alkohol,
            desto mindre dricks det. Tror man någonting annat, då har man
            förläst sig på den desinformation som framförs i t.ex. Bedrups
            och
          </note>
          <note>
            Sörmans bok Gudagåvan och det nonsens som sprids i nyhetsbrev
            av ett aktiebolag som kallar sig
          </note>
          <note>
            IAS, Information Centre Alcohol Sweden, eller avskärmar man sig
            totalt därför att det är för jobbigt att ta till sig sanningen
            av den seriösa forskning som finns.
          </note>
          <note>
            Höga priser kan som bieffekt ge en viss ökad hembränning hos
            en del. Det gäller dock inte tonåringar som får alkohol via langning,
            eller kvinnor som döljer sitt missbruk. Hembränning måste åtgärdas
            med andra metoder än sänkta priser. Det brottsliga i hembränning
            måste fastslås.
          </note>
          <note>
            Där är det fråga om att ändra attityderna, att slå fast att det
            är brottsligt och skall behandlas därefter och att det leder det
            till ökade polisiära aktiviteter.
          </note>
          <note>
            Det har kommit ut en bok Svart Brygd, som säkert
          </note>
          <note>
            Sten Andersson känner till, eftersom den är från hans hemtrakter.
            Där tas bl.a. effekterna av polisiära åtgärder upp. I boken fastslås
            att insatserna inom de flesta polisdistrikten i dag är så begränsade
            att polisen sannolikt inte ens kan komma till rätta med de värsta
            avarterna av den illegala alkoholhanteringen. Därför finns det
            anledning att tro att bara en måttligt ökad polisiär aktivitet
            på de flesta håll i landet skulle innebära en minskad illegal
            spritmarknad.
          </note>
          <note>
            Jag har fått i min hand en tidning som heter
          </note>
          <note>
            Nyliberalen, utgiven av Moderata studentföreningen. Där beskrivs
            hur man bygger utrustning för hembränning. Där uppmanas man att
            bryta mot den lag som förbjuder hembränning.
          </note>
          <note>
            Tidningens ansvarige utgivare berättar att han har hembränningsapparat,
            att han har använt den och han beskriver precis hur den är konstruerad,
            hur han har byggt den och hur han använder den. Ett särskilt avsnitt
            handlar om hur man skall kunna dölja sin hembränning för polisen
            och andra myndigheter.
          </note>
          <note>
            Tidningen är, statsrådet Lindqvist, polisanmäld, men det blev
            ingen förundersökning utan den lades ned. Det tycker jag är mycket
            anmärkningsvärt.
          </note>
          <note>
            Jag fråga om inte statsrådet trots allt kunde ge något svar på
            denna interpellation. I
          </note>
          <note>
            forskarrapporten Svart brygd sägs att kunskapsbaserad och fördomsfri
            öppen debatt om den s.k. hembränningen skulle kunna leda till
            att en rad av de mer eller mindre smått fantastiska mytföreställningarna,
            som omger hanteringen, skulle kunna upphöra att florera. Men jag
            tror inte att det är så lätt att få Sten Andersson i Malmö att
            acceptera nya fakta. Kunde statsrådet inte trots allt fastslå
            att man bör ändra attityderna och att man bör öka de polisiära
            aktiviteterna samt att det aldrig kan bli fråga om att sänka priserna
            utan regeringen kommer att föreslå är en realprishöjning?
          </note>
          <note type="speaker">
            Anf. 64 Statsrådet BENGT LINDQVIST (s):
          </note>
          <note>
            Herr talman! Hembränning är ett allvarligt problem. Detta kommer
            också mycket klart till uttryck i den strafflagstiftning som gäller.
            Det strängaste straffet för grov hembränning är faktiskt fyra
            års fängelse. Det är så vi måste betrakta hembränningen. Det är
            ett svårt brott.
          </note>
          <note>
            Jag kan inte hålla med Sten Andersson om att det finns entydiga
            signaler om att hembränningen har ökat. Vi behöver egentligen
            inte tvista om strömningarna, eftersom hembränningen är ett gissel
            som måste motarbetas. Men faktum är att de undersökningar som
            nu har bedrivits av exempelvis
          </note>
          <note>
            Sifo och av Centralförbundet för alkohol- och narkotikaupplysning,
            CAN, tyder på att hembränningen antingen håller sig på en ungefär
            konstant nivå eller möjligen på allra senaste tiden har visat
            vissa tendenser till att sjunka. Det finns alltså inte i de undersökningarna
            indikationer på alarmerande ökning. Det vill jag ändå ha sagt.
          </note>
          <note>
            I den kommande propositionen har vi ingen anledning att frångå
            det grundläggande alkoholpolitiska beslutet från 1977. Sten
          </note>
          <note>
            Andersson kan alltså vänta sig en proposition som ansluter till
            den alkoholpolitiska tradition som är den svenska. I den ingår
            att försöka finna en balanspunkt när det gäller priset på alkoholhaltiga
            drycker och människors beredskap att acceptera prissättningen.
            Det måste finnas en bred opinion som sluter upp kring den restriktionspolitik
            som vi för och det just av det skäl som här påpekats.
          </note>
          <note>
            Annars får vi en revolt som bl.a. tar sig uttryck i hembränning
            och langning. En sådan balanspunkt har vi uppenbarligen i dag,
            tvärtemot vad Sten
          </note>
          <note>
            Andersson säger.
          </note>
          <note>
            Uppsalaforskaren Gösta Tibblin har nyligen publicerat undersökningar
            som visar att 78 % av de tillfrågade i en ganska stor undersökning
            antingen tycker att restriktionerna är bra som de är eller att
            de bör skärpas. Det är alltså inte heller där några tydliga tecken
            på att svenska folket skulle revoltera mot den alkoholpolitik
            som vi för.
          </note>
          <note>
            Jag tycker att det finns anledning att föra en alkoholpolitisk
            debatt om vilka metoder som står oss till buds när det gäller
            att nå WHO-målet, att sänka konsumtionen med ytterligare 25 %
            fram till år 2000. Det är en omfattande uppgift, och jag tror
            att vi har anledning att ordentligt fundera vilka de till buds
            stående åtgärderna är. Att upplysning, opinionsbildning i breda
            former, forskning och mobilisering av folkrörelser ingår är alldeles
            tydligt. Det kommer klart till uttryck också i den kommande propositionen.
            Propositionen kommer alltså dels att följa den svenska alkoholpolitiska
            traditionen, dels att ha sin tonvikt i åtgärder av opinionsbildande
            karaktär, skulle jag vilja säga.
          </note>
          <note>
            Anf. 65 STEN ANDERSSON i Malmö (m):
          </note>
          <note>
            Herr talman! Okej, låt statsrådet leva i sin lilla värld, där
            ingenting egendomligt händer, där alla medborgare följer lagen
            till punkt och pricka. Jag tror att den undersökning som jag har
            refererat till är någonting mera trovärdigt än om en SIFO-
          </note>
          <note>
            representant ringer hem till mig och frågar om jag bränner sprit
            hemma. Polisens erfarenheter är faktiskt bättre på det här området
            än SIFOs.
          </note>
          <note>
            Beträffande WHO-målet: Vi har inte nått någonstans än så länge.
            Vi har flyttat fram målet igen, som vi gjorde för något år sedan.
            Det här är spel för galleriet! Ibland skulle man vilja säga: Tänk
            om polisen skulle lyckas med sin verksamhet, då skulle vi få bygga
            förbaskat många fängelser i det här landet. Jag hoppas att man
            inte når den framgång som statsrådet önskar på det här området.
          </note>
          <note>
            Herr talman! Fru Ronne-Björkqvist sade att hon inte förstår mig,
            men det bekymrar mig inte ett dugg. Vi var många som inte heller
            förstod Ingrid
          </note>
          <note>
            Ronne-Björkqvist när hon i TV förespråkade motbok. Dagen efter
            TV-framträdandet publicerades en undersökning i Expressen, som
            visade att 80 % av svenska folket ställde sig helt kallsinnigt
            till dessa idéer. Därför antar jag att jag är mer representativ
            på detta område än vad Ingrid
          </note>
          <note>
            Ronne-Björkqvist är.
          </note>
          <note>
            Vidare sade Ingrid Ronne-Björkqvist att ökad konsumtion leder
            till ökad brottslighet. Hur var det med Grönland? Där blev det
            ju en våldsam ökning av brottsligheten, eller hur? Hur var det
            med
          </note>
          <note>
            Quebec i Canada? Var brottsligheten mindre i USA
          </note>
          <note>
            under förbudstiden? Var finns de bevis som fru
          </note>
          <note>
            Ronne-Björkqvist i dag refererar till? Jag tror faktiskt att
            det är ganska svårt att gå ut till svenska folket och säga att
            polisen, med de bristande resurser som man i dag har, skall avstå
            från att jaga knarklangare och våldsmän och i stället satsa på
            att jaga dem som i de flesta fall bränner till husbehov hemma.
            Den uppfattningen har nog ingen respons bland den breda allmänheten.
          </note>
          <note>
            Anf. 66 INGRID RONNE-BJÖRKQVIST
          </note>
          <note>
            (fp):
          </note>
          <note>
            Herr talman! Jag skall med glädje ta debatten om motbok i ett
            annat sammanhang, Sten Andersson.
          </note>
          <note>
            I dag rör debatten hembränning. Beträffande ransonering har jag
            också goda argument.
          </note>
          <note>
            Jag vill understryka det som statsrådet sade om att siffrorna
            när det gäller hembränning är starkt överdrivna. Det är beklagligt
            att Sten Andersson använder sig av så oseriösa källor när han
            skall åberopa sina galna siffror i olika sammanhang. Man har inte
            alls bara ringt upp i anslutning till den forskningsrapport som
            redovisas i boken Svart
          </note>
          <note>
            Brygd och frågat människor man. Där kommer man också fram till
            mer seriösa siffror när det gäller hembränning. Det går inte till
            så att man bara ringer upp människor och frågar om de har en hembränningsapparat,
            utan man har använt många olika metoder vid sina undersökningar,
            och man har fått fram helt andra och mer seriösa siffror.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1990/91:148 om socialtjänstlagen och
            rätten till valfri bosättning
          </note>
          <note type="speaker">
            Anf. 67 Statsrådet BENGT LINDQVIST (s):
          </note>
          <note>
            Herr talman! Sten Andersson i Malmö har frågat mig om jag är
            beredd att se över socialtjänstlagen med hänsyn till de problem
            som uppkommer för framför allt stora kommuner när asylsökande
            som fått uppehållstillstånd och blivit kommunplacerade flyttar
            till en annan kommun.
          </note>
          <note>
            Målen för den svenska invandrarpolitiken innebär att invandrare
            i förhållande till övriga invånare i
          </note>
          <note>
            Sverige skall ha likvärdiga förutsättningar att bo, leva och
            verka här.
          </note>
          <note>
            En utlänning som beviljats asyl och därmed uppehållstillstånd
            och som blivit kommunplacerad kan inte förbjudas att vistas var
            han vill i landet.
          </note>
          <note>
            Han kan också på eget initiativ byta boendeort.
          </note>
          <note>
            Vidare har han samma rätt som andra som vistats i
          </note>
          <note>
            Sverige att erhålla bistånd enligt socialtjänstlagens bestämmelser.
          </note>
          <note>
            Jag har inte för avsikt att föreslå ändringar i socialtjänstlagen
            som innebär att invandrare diskrimineras i förhållande till andra
            vad gäller rätten till bistånd enligt socialtjänstlagen.
          </note>
          <note>
            Anf. 68 STEN ANDERSSON i Malmö (m):
          </note>
          <note>
            Herr talman! Det är litet svårt att diskutera den här frågan,
            eftersom statsrådet Lindqvist har hand om sociallagstiftningen,
            medan asylfrågorna ligger på ett annat departement. Min interpellation
            var ställd till statsrådet Lööw.
          </note>
          <note>
            Statsrådet sade att han inte är villig att genomföra någon form
            av förändringar. Jag hoppas ändå att han inser att detta är ett
            problem i dag.
          </note>
          <note>
            Grundprincipen är visserligen riktig, dvs. att boende i Sverige
            har lov att flytta vart de vill inom, och givetvis även utanför,
            rikets gränser, men asylsökande befinner sig i en speciell situation.
          </note>
          <note>
            Det rör sig om människor som enligt egna uppgifter har lämnat
            sina hemländer hals över huvud, därför att de riskerar fängelsestraff
            eller i värsta fall dödsstraff om de stannar kvar i hemlandet.
            Det är då inte helt onaturligt att kräva att man, om man kommer
            till Sverige och beviljas asyl här, accepterar att vara kvar någon
            tid på den ort man blir kommunplacerad på.
          </note>
          <note>
            I flyktingdebatten har man kunnat höra hur många kommunalråd
            från mindre kommuner runt om i Sverige år efter år har sagt att
            deras kommun --
          </note>
          <note>
            till skillnad från Sjöbo och Vällinge -- varje år tar emot 30
            -- 40 personer. Men många av dessa kommunalråd talar inte sanning,
            herr statsråd. Det vet mycket väl att dessa 30 -- 40 personer
            som de efter förhandling med invandrarverket har accepterat att
            ta emot är försvunna efter tre månader. Dessa flyktingar har flyttat
            till Malmö,
          </note>
          <note>
            Göteborg eller Stockholm. Då är det lätt att slå sig för bröstet
            och säga att man tar sitt ansvar gentemot de asylsökande och de
            beslut som riksdagen har fattat. I verkligen belastas dessa kommuner
            betydligt mindre än man försöker göra gällande.
          </note>
          <note>
            Jag har refererat till en familj som kommit till
          </note>
          <note>
            Sverige, sökt och erhållit asyl. Familjen består av två vuxna
            och åtta barn, och den blev placerad i en kommun någonstans i
            Norrland, där familjen fick bo i en villa. Det ordnades med skola,
            hemspråksundervisning, dagisplatser och utbildning för pappan.
            Efter ett kort tag flyttade familjen till Malmö. På de sociala
            myndigheterna i
          </note>
          <note>
            Malmö ansåg man att familjen skulle flytta tillbaka till den
            ort där den var placerad. I Malmö klarade man inte av att ta hand
            om familjen. Ärendet togs upp i länsrätten och Malmö kommun blev
            ålagd att ta hand om familjen.
          </note>
          <note>
            Det handlar inte bara om pengar. I dessa bostadsbristens tider
            är det inte så lätt att i Malmö eller i andra större kommuner
            skaka fram en bostad till en familj på tio personer. Jag anser
            det inte vara omänskligt att begära att flyktingar under en viss
            tid bor kvar i den kommun som de ursprungligen är placerade i.
            Det skall givetvis göras undantag för de flyktingar som själva
            kan skaffa ett arbete och en bostad i en annan kommun.
          </note>
          <note>
            Herr talman! Vad blir då effekten? Jag har hört hur det går till
            i Malmö, och statsrådet bör lyssna mycket noga till det som jag
            har att säga. Låt oss anta att man i Malmö har beslutat att ta
            emot 600
          </note>
          <note>
            asylsökande, men då är man inte främmande för att från den summan
            dra ifrån de flyktingar som har kommit spontant och som tidigare
            har varit placerade i andra kommuner. Jag tror inte att någon
            vill ha en sådan utveckling.
          </note>
          <note>
            Om en kommun som Malmö som verkligen har ställt och tagit emot
            asylsökande, ändå tvingas att ta emot många fler i praktiken,
            förstår jag mycket väl att man inom de flesta partier i Malmö
            i dag är oerhört irriterad.
          </note>
          <note>
            Jag hoppas att statsrådet trots allt inser att detta är ett stort
            problem. Det går inte att bara göra generella beskrivningar så
            som statsrådet gör i sitt svar. Det finns en verklighet utanför
            detta riksdagshus!
          </note>
          <note type="speaker">
            Anf. 69 Statsrådet BENGT LINDQVIST (s):
          </note>
          <note>
            Herr talman! Jag vill gärna framhålla att de problem som Sten
            Andersson i Malmö tar upp är ett stort och viktigt problem. Däremot
            tror jag inte ett ögonblick att problemet kan lösas genom att
            rörelsefriheten begränsas för de människor som vi har beslutat
            att ta emot.
          </note>
          <note>
            Enligt utsagor från jurister som är experter på internationell
            rätt snuddar vi redan nu vid gränserna för vad som kan tillåtas
            när det gäller mänskliga rättigheter och människors rätt att röra
            sig fritt.
          </note>
          <note>
            En fråga som omedelbart infinner sig och som jag vill ställa
            till Sten Andersson i Malmö är: Vilken tidsperiod vill Sten Andersson
            använda sig av i samband med införandet av denna nya form av kommunarrest,
            vilket det ju faktiskt får karaktären av? Jag tror inte att det
            är den vägen vi skall gå för att lösa det här problemet.
          </note>
          <note>
            En väg att gå är att se till att vi blir duktigare på att göra
            kommunplaceringar som stämmer bra med intressen och förutsättningar
            hos de människor som kommer hit. Det är ingen lätt uppgift, och
            kommunerna gör säkert i dag sitt allra bästa. Men det är möjligt
            att vi genom de erfarenheter vi nu börjar få när det gäller motiven
            kring de överflyttningar som onekligen sker kan söka åtgärder
            som skulle kunna stimulera till en annan utveckling.
          </note>
          <note>
            Herr talman! Jag vill också påpeka att det nya ersättningssystemet
            underlättar för kommunerna.
          </note>
          <note>
            Detta ersättningssystem består dels av lagen om bistånd åt asylsökande,
            dels av det statsbidrag som kommunerna får för sina kostnader
            för flyktingarna under de fyra första åren. Pengarna följer flyktingen
            om han flyttar från en kommun till en annan. Man har alltså i
            varje fall i det ledet försökt förutse de svårigheter av det här
            slaget som uppstår på grund av rörligheten. Det är också viktigt
            att man håller de kommuner skadeslösa som attraherar fler flyktingar.
          </note>
          <note>
            Jag är medveten om att det finns problem på detta område. De
            är komplicerade, och jag tror inte att man kan lösa dem genom
            att inskränka rörligheten för de människor som vi har bestämt
            oss för att ta emot. De måste kunna kräva att få samma ställning
            i landet som andra människor som vistas här.
          </note>
          <note>
            Anf. 70 STEN ANDERSSON i Malmö (m):
          </note>
          <note>
            Herr talman! Ibland når man fort framgång som riksdagsledamot.
            I det skrivna svaret finns nämligen inte ett ord om att detta
            är något som helst problem. Men nu i ett inlägg erkänner statrådet
            att det på vissa områden t.o.m. är ett stort problem -- och jag
            ser nu att statsrådet också rodnar. Då har man åtminstone gjort
            dagens insats.
          </note>
          <note>
            Statsrådet är däremot litet osäker vad gäller lösningen på problemet,
            och det är jag också. Han frågar mig vilken tidsperiod jag vill
            sätta. Jag erkänner att det är svårt, men med den utgångspunkt
            jag hade i statsrådets skrivna svar var all diskussion överflödig.
            Enligt svaret var detta ju inget problem. Några timmar senare,
            när det fortfarande är trycksvärta på papperet, är det ett problem.
          </note>
          <note>
            Att jämföra mitt förslag med kommunarrester var väl, herr statsråd,
            litet väl häftigt! Jag sade att den som har blivit kommunplacerad
            under någon tid borde bli kvar i den kommun han från början har
            accepterat. Kan han sedan genom egen aktivitet ordna jobb och
            bostad i en annan kommun så är det okej. Det är väl så långt från
            kommunarrest man kan komma.
          </note>
          <note>
            Till sist, herr talman, vill jag ta upp det som statsrådet säger
            om ersättningen. En del säger att det nya förslaget är bra, medan
            andra är mycket kritiska mot det och påstår att man i slutändan
            förlorar på förslaget. Den debatten får möjligtvis fortgå.
          </note>
          <note>
            Med tanke på de många asylbeviljningar vi har gjort jämfört med
            andra länder i Europa tror jag ändå inte att Sverige skulle bli
            skyllt för att vara juridikens u-land om vi sade att de personer
            som blir beviljade asyl under en tid blir mer eller mindre tvingade
            att stanna kvar i en viss kommun och att de då skulle ha tillgång
            till all den service som alla andra svenskar får -- på den punkten
            skall det inte råda något som helst tvivel. Jag tror inte att
            detta skulle uppfattas negativt.
          </note>
          <note>
            Att det kommer sådana propåer från Finland, som tar emot fyra
            asylsökande om året, bekymrar mig inte, eftersom vi, herr talman,
            verkligen tar vårt ansvar.
          </note>
          <note>
            Jag noterar i alla fall att framgången med den här debatten har
            varit att statsrådet ändå erkände att det finns problem på det
            här området och det tackar jag för.
          </note>
          <note>
            Överläggningen var härmed avslutad.
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1990/91:120 Den rättspsykiatriska undersökningsverksamheten,
            m.m.
          </note>
          <note>
            Motionerna
          </note>
          <note>
            med anledning av prop. 1990/91:89
          </note>
          <note>
            Förhandsbesked och dispenser i skattefrågor
          </note>
          <note>
            1990/91:Sk50 av Görel Thurdin m.fl. (c)
          </note>
          <note>
            1990/91:Sk51 av Bo Lundgren m.fl. (m)
          </note>
          <note>
            med anledning av prop. 1990/91:91 Hinder för export av farliga
            varor
          </note>
          <note>
            1990/91:L17 av Rolf Dahlberg m.fl. (m)
          </note>
          <note>
            9 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 6 mars
          </note>
          <note>
            1990/91:451 av Sten-Ove Sundström (s) till kommunikationsministern
            om underhållet av vägnätet:
          </note>
          <note>
            Vägverket har i sina anvisningar ''regler för underhåll och drift''
            av den 6 december 1990, fastställt reglerna för underhållet, där
            framgår att verket accepterar ett sämre tillstånd på vägarna i
            norra än i södra Sverige.
          </note>
          <note>
            Dvs. vägar med liknande beskaffenhet som bredd och trafikflöde
            behandlas i verkets regler för underhåll olika beroende på om
            de ligger i landets södra eller norra delar. Enligt uppgift anses
            en samhällsekonomisk inventering av vägnätet ligga till grund
            för verkets regler. Av flera skäl, inte minst trafiksäkerhetsmässiga,
            bör självfallet reglerna för underhåll av vägarna syfta till att
            vägstandarden hålls uppe i landets alla delar, även i norra Sverige.
          </note>
          <note>
            Jag vill därför ställa följande fråga till kommunikationsministern:
          </note>
          <note>
            Är statsrådet beredd att vidta åtgärder så att underhållet av
            vägnätet sker på ett likvärdigt sätt i hela landet?
          </note>
          <note>
            den 7 mars
          </note>
          <note>
            1990/91:452 av Gösta Lyngå (mp) till utbildningsministern om
            högskolornas s.k. rörliga resurser:
          </note>
          <note>
            Vid högskolorna har de förutvarande docenttjänsterna delvis omvandlats
            till s.k. rörliga resurser. Syftet, som jag anser vällovligt,
            var att man på ett mer känsligt sätt skulle kunna ge tillfälle
            för dem vars forskningsprojekt är mest aktuella att få befrielse
            från hela eller del av undervisningen.
          </note>
          <note>
            Bedömningen av projekten görs av fakulteterna.
          </note>
          <note>
            Sakkunnigförfarande tillämpas ej.
          </note>
          <note>
            Medan detta vid flera fakulteter fungerat bra, har vid andra
            de rörliga resurserna använts som någon slags arbetsmarknadsstöd
            för att försörja personer som fakultetsmedlemmarna finner angeläget
            att knyta till institutionerna. Därvid har personer med lägre
            forskningsmeriter, ibland t.o.m. utan publicerade skrifter, placerats
            före docentkompetenta forskare.
          </note>
          <note>
            Min fråga till utbildningsministern gäller vad han tänker göra
            åt dessa aktuella missförhållanden.
          </note>
          <note>
            10 § Kammaren åtskildes kl. 16.05
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. 4 §
          </note>
          <note>
            anf. 33 delvis och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
