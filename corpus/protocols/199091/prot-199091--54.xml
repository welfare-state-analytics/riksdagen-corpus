<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--54</head>
          <docDate when="1991-01-24">1991-01-24</docDate>
        </div>
      </front>
      <body>
        <div>
          <note>
            Parentation
          </note>
          <note type="speaker">
            Anf. 1 TALMANNEN:
          </note>
          <note>
            Vår riksdag har nåtts av ännu ett sorgebud under denna mandatperiod.
            I går fick vi budet att vår riksdagskamrat Ewy Möller avlidit.
          </note>
          <note>
            Ewy Möller hade en lång och gedigen politisk gärning bakom sig.
            Hon anförtroddes många uppdrag för sitt parti i hemkommunen Västervik
            och i hemlänet Kalmar. Däri ingick ett flertal viktiga kommunala
            uppdrag.
          </note>
          <note>
            Ewy Möller invaldes i riksdagen 1979. Hon har varit verksam i
            flera utskott, under sista tiden i lagoch skatteutskotten. Flera
            av hennes riksdagsmotioner handlade om Västerviksregionen och
            om Kalmar län.
          </note>
          <note>
            Evy Möller var en energisk och plikttrogen människa och en fin
            representant för sitt parti, för sin landsdel och för Sveriges
            riksdag. Hon uppskattades av oss alla för sitt behagliga och vänliga
            sätt. Vi tackar Ewy Möller för en god samhällsgärning, och vi
            hyllar minnet av henne med en stunds tystnad.
          </note>
          <note>
            1 § Information från regeringen om katastrofinsatser rörande
            Mellanöstern och Afrika
          </note>
          <note>
            Anf. 2 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Till följd av främst krisläget i
          </note>
          <note>
            Mellersta Östern har regeringen under de senaste månaderna beslutat
            om en rad humanitära biståndsinsatser. Jag vill ta detta tillfälle
            i akt att informera riksdagen om dessa, liksom om beslut rörande
            insatser i delar av Afrika.
          </note>
          <note>
            Vad gäller krisen i Gulfen inledde Sverige redan efter Iraks
            invasion av Kuwait i augusti ett omfattande katastrofbistånd till
            den drabbade civilbefolkningen. Hjälpen har huvudsakligen kanaliserats
            via FN, Röda korset och olika svenska enskilda organisationer.
          </note>
          <note>
            Den svenska regeringen har hela tiden hävdat att en internationell
            samordning genom FN krävs för att denna hjälp skall bli så effektiv
            som möjligt. Det är därför mycket positivt att FN nu samlat sig
            till en samordnad insats för bl.a. de stora grupperna av flyktingar
            från krisområdet. Till den FN-plan som nyligen presenterades har
            Sverige utfäst 17 milj.kr.
          </note>
          <note>
            Planens kostnader beräknas till totalt 175 miljoner
          </note>
          <note>
            US dollar och bygger på en ansvarsfördelning mellan flera olika
            FN-organ samt IOM --
          </note>
          <note>
            International Organisation of Migration. Den innefattar bl.a.
            hälsovård, vattenförsörjning, livsmedelshjälp samt transporter
            och mottagning av flyktingar.
          </note>
          <note>
            Regeringen har i dag också fattat beslut om stöd till den plan
            som Internationella röda korset har presenterat för verksamhet
            i krigsområdet.
          </note>
          <note>
            Beslutet innebär att 25 milj.kr. ställs till Röda korsets förfogande.
          </note>
          <note>
            Dagens beslut innebär att Sverige nu totalt lämnat över 160 milj.kr.
            i katastrofbistånd till krisområdet vid Gulfen.
          </note>
          <note>
            Till detta stöd kommer de insatser vi beslutat om för dem av
            Iraks grannländer som fått bära extra tunga bördor till följd
            av krisen. Vi har givit
          </note>
          <note>
            Jordanien, Egypten och Turkiet extra stöd om sammanlagt 130 milj.kr.
            Pengarna används i
          </note>
          <note>
            Jordanien för importstöd och arbetsförmedling för hemvändande
            jordanier. I Egypten stöds en social fond för gästarbetare som
            tvingats lämna Irak och
          </note>
          <note>
            Kuwait. Stödet till Turkiet innebär att en biståndskredit från
            år 1980 omvandlas till gåva, ett stöd som skall användas för utsatta
            grupper i landet.
          </note>
          <note>
            Det sammanlagda svenska biståndet till dem som drabbats av krisen
            vid Gulfen har därmed hittills uppgått till ca 290 milj.kr.
          </note>
          <note>
            Herr talman! Världens intresse är nu av naturliga skäl främst
            inriktat på kriget vid Persiska viken och dess följder. Det får
            emellertid inte innebära att vi blundar för det mänskliga lidande
            som finns också på många andra håll i världen, som dock inte ligger
            i världspolitikens centrum för tillfället.
          </note>
          <note>
            I Liberia har ett blodigt inbördeskrig pågått sedan december
            1989. Drygt halva Liberias befolkning är på flykt, både i och
            utanför landet. De biståndsinsatser som hittills gjorts har på
            grund av kriget främst koncentrerats till att hjälpa flyktingar
            i Liberias grannländer. Men genom det vapenstillestånd som ingicks
            i slutet av förra året har nu olika FN-organisationer kunnat börja
            arbeta inne i Liberia. Det gäller särskilt FNs barnfond,
          </note>
          <note>
            Unicef.
          </note>
          <note>
            Unicef har vänt sig till Sverige med begäran om stöd för hjälpinsatserna.
            Det gäller dels rent finansiellt stöd, dels också tekniskt bistånd,
            främst till ett fältsjukhus. Vi har hittills beslutat om ett bistånd
            på 8 milj.kr. till Unicefs insatser i Liberia.
          </note>
          <note>
            Inom ramen för detta stöd ställer Sverige dessutom, inom några
            dagar, en styrka ur Swedrelief, dvs.
          </note>
          <note>
            beredskapsstyrkan för katastrofhjälp, till Unicefs förfogande
            för hjälpinsatserna.
          </note>
          <note>
            Sverige har därmed, via enskilda organisationer och FN-organ,
            bidragit med 16,5 milj.kr. till katastrofhjälp för Liberias befolkning.
          </note>
          <note>
            Även den redan hårt prövade befolkningen på
          </note>
          <note>
            Afrikas horn löper risk att ånyo drabbas av en hungerkatastrof.
            FN och andra internationella organisationer befarar en svält som
            i sommar kommer att beröra mer än tio miljoner människor i
          </note>
          <note>
            Sudan, Etiopien och Somalia.
          </note>
          <note>
            Regeringen sände i december en svensk observatör inom en FN-mission
            till Sudan. Allt tyder nu på att det kommer att saknas omkring
            1,5 miljoner ton spannmål i landet redan i sommar.
          </note>
          <note>
            Vi har hittills under detta budgetår bidragit med 97
          </note>
          <note>
            milj.kr. för katastrofinsatser i Etiopien och 27,6
          </note>
          <note>
            milj.kr. för Sudan. Inom regeringskansliet håller vi nu en beredskap
            för att kunna delta i de ytterligare hjälpinsatser som kommer
            att behövas på Afrikas horn.
          </note>
          <note>
            För att hjälpen skall nå fram behöver vi samarbeta med FN och
            med enskilda organisationer som verkar i området. Redan i morgon
            kommer företrädare för dessa organisationer till utrikesdepartementet
            för att tillsammans med oss diskutera hur vi bäst skall organisera
            hjälpinsatserna.
          </note>
          <note>
            Även i Angola och Moçambique, redan tidigare stora mottagare
            av svenskt katastrofbistånd, krävs ytterligare insatser. För Angola
            har FN riktat en appell om stöd för hjälpinsatser, sedan den angolanska
            regeringen och Unita-gerillan kommit överens om att tillåta fri
            passage för humanitära insatser. Ställningstagande till sådana
            insatser kommer att göras av SIDA och regeringen inom kort --
            detta utöver höstens beslut om 17,3 milj.kr.
          </note>
          <note>
            i katastrofbistånd till Angola. Vad gäller
          </note>
          <note>
            Moçambique har Sverige hittills under budgetåret bidragit med
            sammanlagt 103 milj.kr. i katastrofhjälp. Vi följer nu den fredsprocess
            som inletts i landet och som kommer att innebära behov av ytterligare
            internationellt stöd för återuppbyggnad och för repatriering av
            den stora flyktingbefolkningen.
          </note>
          <note>
            Herr talman! Detta var en genomgång av några av de större krishärdarna
            i världen, en genomgång som är långt ifrån fullständig. Dess värre
            är situationen sådan i många länder att ett omfattande katastrofbistånd
            krävs för att klara människors överlevnad. Genom att riksdagen
            har beslutat om ett stort katastrofanslag -- 847 milj.kr. detta
            budgetår -- är det också möjligt för Sverige att finansiera stora
            hjälpinsatser, genom FN-organ eller genom svenska och internationella
            organisationer, för att svara mot dessa behov.
          </note>
          <note type="speaker">
            Anf. 3 PÄR GRANSTEDT (c):
          </note>
          <note>
            Herr talman! Jag tackar för den värdefulla information som vi
            har fått om regeringens beslut om katastrofinsatser. Det är ju
            tyvärr så att behoven av sådana här insatser är stora och inte
            tenderar att minska -- kanske snarare tvärtom. Jag skulle vilja
            ställa några konkreta frågor med anledning av detta.
          </note>
          <note>
            För det första har det förekommit uppgifter om att katastrofanslaget
            är uttömt. Jag utgår ifrån att detta inte innebär att vi upphör
            med katastrofinsatser resten av budgetåret. Jag vill därför gärna
            höra biståndsministerns kommentar till hur vi i så fall skall
            hantera situationen.
          </note>
          <note>
            För det andra är det värdefullt med de insatser som redan har
            beslutats för offer för kriget i Irak. Men vi vet att en katastrof
            håller på att skapas inne i
          </note>
          <note>
            Irak. Det är en katastrof vars omfattning och konsekvenser vi
            i dag vet väldigt litet om på grund av den nyhetstystnad som råder
            som en följd av bombningarna i Irak. Jag skulle gärna vilja höra
            vilket förberedelsearbete som pågår för de mycket stora katastrofinsatser
            som kommer att behövas den dag det blir möjligt att göra katastrofinsatser
            riktade till befolkningen i Irak och Kuwait.
          </note>
          <note>
            För det tredje är behovet av katastrofinsatser som sagt oförändrat
            stort och kanske i växande.
          </note>
          <note>
            Regeringen har vidtagit och föreslagit åtgärder som innebär att
            1 miljard tas bort från biståndet. Jag skulle vilja höra hur biståndsministern
            ser på möjligheterna att upprätthålla ett omfattande katastrofbistånd
            också i ett läge där 1 miljard av det som borde vara biståndspengar
            används till andra insatser.
          </note>
          <note type="speaker">
            Anf. 4 KARL-GÖRAN BIÖRSMARK (fp):
          </note>
          <note>
            Herr talman! Jag tackar statsrådet för informationen. Vi vet
            alla att detta katastrofbistånd är välbehövligt och att också
            mer än detta behövs.
          </note>
          <note>
            Statsrådet säger nu att 847 miljoner har anslagits för katastrofbistånd
            innevarande budgetår. Men precis som Pär Granstedt påpekade finns
            det uppgifter om att dessa pengar nu skulle vara slut. Min fråga
            är om statsrådet har någon beredskap för att ta fram ytterligare
            pengar utöver de 847 miljoner som nu tydligen är använda.
          </note>
          <note>
            Som Pär Granstedt också sade är det fråga om kraftiga prutningar
            av biståndet, vilket vi från vårt håll motsätter oss. Jag skulle
            vilja fråga biståndsministern om biståndsministern av det som
            händer ute i världen i dag drar några nya slutsatser när det gäller
            konsekvenserna av den neddragning av biståndet som föreslås i
            budgeten.
          </note>
          <note>
            Jag skulle också vilja veta hur det förhåller sig med katastrofbiståndet
            till Etiopien. Statsrådet sade att det i morgon skall ske en överläggning
            om detta med företrädare för olika organisationer. Jag skulle
            emellertid vilja fråga om statsrådet nu kan ge någon information
            om läget i dag när det gäller transporter av förnödenheter i den
            här delen av världen, som ju är orolig och där krig förekommer.
          </note>
          <note>
            Når hjälpen i dag fram i Etiopien?
          </note>
          <note type="speaker">
            Anf. 5 INGER KOCH (m):
          </note>
          <note>
            Herr talman! Även jag vill tacka biståndsministern för denna
            information.
          </note>
          <note>
            Det är många angelägna områden som biståndsministern redovisat.
            Det är viktigt att
          </note>
          <note>
            Sverige genom ett generöst katastrofanslag kan hjälpa till att
            lindra nöden hos de drabbade i världen. Även jag skulle med anledning
            av de uppgifter vi sett i massmedia om att SIDAs katastrofanslag
            för det här budgetåret skulle vara slut vilja fråga biståndsministern:
            Är detta en riktig uppgift och avser biståndsministern i så fall
            att föreslå omdisponeringar eller att ta i bruk de reservationer
            som finns i biståndsanslaget för att kunna möta uppkommande behov?
          </note>
          <note type="speaker">
            Anf. 6 MARIANNE SAMUELSSON (mp):
          </note>
          <note>
            Herr talman! Jag vill också tacka biståndsministern för den information
            vi har fått. Det var synnerligen intressant att få den informationen
            i dag när vi på nyheterna fått höra att katastrofbiståndsanslaget
            lär vara tömt och när vi dessutom arbetar med en ganska stram
            biståndsbudget, som också skall räcka för en del områden som tidigare
            inte omfattats av biståndet. Det är viktigt att vi får veta hur
            regeringen tänker agera framdeles. Jag skulle därför vilja veta
            hur mycket det finns kvar av katastrofbiståndsanslaget och om
            regeringen avser att tillskjuta ytterligare budgetmedel när situationen
            är sådan som den i dag är. Det är beklämmande att det krig som
            i dag förs kostar lika mycket under två dagar som hjälpen under
            ett år till
          </note>
          <note>
            Sudan. Den jämförelsen gör att man tycker att världen är mycket
            märklig och att våra katastrofinsatser inte på något sätt motsvarar
            vad vi borde göra.
          </note>
          <note>
            Kommer det att satsas ytterligare medel på katastrofbistånd,
            och kommer regeringen att ta initiativ för att stödja ideella
            organisationer att lämna bistånd i de drabbade områdena, t.ex.
            med hjälp av insamlingsmedel?
          </note>
          <note type="speaker">
            Anf. 7 HANS GÖRAN FRANCK (s):
          </note>
          <note>
            Herr talman! Jag vill beröra insatserna i
          </note>
          <note>
            Mellanöstern.
          </note>
          <note>
            Min första fråga gäller de flyktingar som för åtskillig tid sedan
            flydde från Irak till Turkiet. De befinner sig till största delen
            fortfarande i flyktingläger. En del flyktingar kom också till
            Iran.
          </note>
          <note>
            Dessa flyktingars situation är fortfarande mycket svår. Den har
            dessutom förvärrats av att förhållandet mellan Turkiet och Irak
            försämrats.
          </note>
          <note>
            De kan inte räkna med vare sig att återvända till
          </note>
          <note>
            Irak eller att få några förbättringar i Turkiet. Det internationella
            samfundet har inte ställt upp särskilt starkt för att hjälpa dem.
          </note>
          <note>
            Jag skulle vilja fråga biståndsministern hur hon ser på situationen
            för dessa flyktingar. I det uppkomna läget kan de bli betydligt
            fler. Hur mycket hjälp kan de räkna med?
          </note>
          <note>
            Den andra frågan gäller människorna i Irak. Jag tolkade Pär Granstedt
            så att han menade att de inte kan få någon humanitär hjälp eller
            något bistånd förrän kriget är över. Jag kan inte se att det finns
            någon anledning att handla så. Jag undrar hur mycket hjälp som
            kan komma till Irak, och inte bara till kurderna där. Räknar biståndsministern
            med att man skall kunna göra andra insatser av humanitärt slag
            i Irak? Jag utgår ifrån att Röda korset kan uträtta en del, men
            jag skulle vilja ha den frågan närmare belyst.
          </note>
          <note type="speaker">
            Anf. 8 BENGT HURTIG (v):
          </note>
          <note>
            Herr talman! Jag tackar för den information vi fick.
          </note>
          <note>
            Många av oss var under hösten ganska oroliga för att FN genom
            sitt beslut tog en stor risk att ett storkrig skulle komma i gång
            i Mellanöstern. Ett av våra argument var att detta skulle kunna
            leda till en katastrof såväl för miljön som för flyktingsituationen.
            Nu är den utvecklingen på god väg.
          </note>
          <note>
            En del experter på internationell rätt har ifrågasatt om den
            senaste resolution som antogs är i enlighet med FNs stadgar.
          </note>
          <note>
            Det bästa sättet att minska behovet av katastrofbistånd för närvarande
            vore att göra ett försök med eldupphör för att finna politiska
            och diplomatiska metoder att lösa krisen.
          </note>
          <note>
            Jag har också tagit del av uppgifterna att katastrofmedlen för
            första halvåret 1991 håller på att ta slut. Med hänsyn till den
            allmänna utvecklingen i världen kan man dra slutsatsen att det
            som regeringen äskat för nästa budgetår inte heller kommer att
            räcka till.
          </note>
          <note>
            Mina frågor är: Vad tänker man göra när det gäller första halvåret
            1991? Vad tänker man göra för nästa budgetår -- kommer man att
            begära mer pengar?
          </note>
          <note>
            Anf. 9 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Först till de frågor som rör katastrofanslaget just
            nu.
          </note>
          <note>
            Det är inte fullt så illa att katastrofanslaget är tömt, men
            anslaget är mycket hårt ansträngt av beslut som vi redan har fattat
            och sådant som är intecknat därför att vi och SIDA planerar för
            insatser som vi vet behövs den närmaste tiden. Det var en blandning
            av det ena och det andra som jag här redovisade för att ge riksdagen
            en fyllig bild av läget.
          </note>
          <note>
            Naturligtvis behövs ytterligare insatser i det låg också i min
            information. För att skapa beredskap för nya behov av katastrofinsatser
            går vi nu igenom alla biståndsanslagen för att se om det finns
            möjligheter till omdisponering av ännu inte utnyttjade medel på
            andra konton till förmån för katastrofanslaget.
          </note>
          <note>
            Vad gäller nästa års anslag vill jag först betona att
          </note>
          <note>
            Pär Granstedt, Karl-Göran Biörsmark och jag inte är ense om synen
            på den totala biståndsramen. Jag menar att även det Östeuropabistånd
            vi ger nu väl platsar inom ramen, liksom de 700 miljoner vi har
            fattat beslut om för omhändertagande av flyktingar från u-länder.
          </note>
          <note>
            Jag vill också erinra om att jag föreslagit riksdagen en ökning
            med över 200 miljoner av katastrofanslaget. Det innebär att vi
            nästa budgetår har ännu större möjligheter att ge katastrofbistånd,
            om riksdagen följer mina förslag.
          </note>
          <note>
            När det gäller de olika områden man här frågat om vill jag till
            att börja med säga att det framför allt är
          </note>
          <note>
            Röda korset som arbetar med insatser inne i Irak och att det
            finns en plan för den typen av insatser.
          </note>
          <note>
            Det stöd som vi i dag har beslutat om till Röda korset kan också
            innefatta den typen av insatser.
          </note>
          <note>
            I Etiopien blir det något lättare att göra insatser i och med
            att Massawa-hamnen är öppnad. Det finns dock livsmedel i södra
            Etiopien, men man har transportproblem när det gäller att få upp
            dem till de krisdrabbade områdena.
          </note>
          <note>
            De enskilda organisationerna har jag ett utomordentligt gott
            samarbete med. Jag har träffat deras representanter två gånger
            den senaste tiden i överläggningar om olika krishärdar. Jag vet
            också att de nu samlar in medel inte bara till Mellanöstern utan
            också till andra krishärdar.
          </note>
          <note type="speaker">
            Anf. 10 PÄR GRANSTEDT (c):
          </note>
          <note>
            Herr talman! Det är bra att man nu inventerar möjligheterna att
            omdisponera medel till katastrofanslaget. Men det gäller bara
            på kort sikt.
          </note>
          <note>
            Vi måste vara medvetna om att de reservationer som kan finnas
            på biståndsanslaget i allmänhet har redan bestämda ändamål. Det
            är resurser, avsedda för andra ändamål, som kanske inte skulle
            utbetalas i år utan först nästa budgetår. Dessa pengar använder
            man nu till katastrofanslaget, och det är viktigt att kompensera
            de andra anslagen i fortsättningen. Detta försvåras tyvärr av
            regeringens biståndspolitik, som innebär att man skurit ned biståndet
            till tredje världen med 1
          </note>
          <note>
            miljard.
          </note>
          <note>
            Om vi dessutom skall räkna med ökade behov av katastrofinsatser
            kommer detta naturligtvis att i ännu högre grad gå ut över vårt
            långsiktiga bistånd, som handlar om att bygga upp ekonomierna
            i tredje världen och förebygga katastrofer.
          </note>
          <note>
            Jag skulle ändå vilja höra hur biståndsministern ser på möjligheterna
            att långsiktigt bibehålla stora katastrofinsatser utan att det
            går ut över det långsiktiga biståndet till våra samarbetspartner
            i tredje världen.
          </note>
          <note>
            Anf. 11 KARL-GÖRAN BIÖRSMARK
          </note>
          <note>
            (fp):
          </note>
          <note>
            Herr talman! Det är inget tvivel om att det blir svårt när man
            nu skall försöka baka in i biståndet saker som tidigare legat
            utanför, t.ex. den miljard vi här talar om.
          </note>
          <note>
            Det är också riktigt som biståndsministern säger att det i bugetpropositionen
            föreslås ytterligare ungefär 200 miljoner för katastrofbistånd.
            Men vi har från vårt håll i tidigare budgetförslag ökat på detta
            med ett antal miljoner, eftersom vi ser de svårigheter som ligger
            framöver.
          </note>
          <note>
            Vi har i dag framlagt vår budgetmotion och äskar där ytterligare
            200 miljoner utöver regeringens förslag till katastrofbistånd.
            Detta kan vi göra eftersom vi inte gör besparingen på 1 miljard.
          </note>
          <note>
            Jag skulle vilja fråga: Är statsrådet mot denna bakgrund ändå
            inte beredd att ompröva sitt ställningstagande till prutningen
            med 1 miljard kronor?
          </note>
          <note type="speaker">
            Anf. 12 HANS GÖRAN FRANCK (s):
          </note>
          <note>
            Herr talman! Det biståndsministern sade om Röda korset var bra.
            Jag ser i svaret att det rör sig om 25
          </note>
          <note>
            miljoner. Men med hänsyn till att det förefaller mycket svårt
            att komma in i Irak med någon hjälp annat än via Röda korset undrar
            jag om det inte finns anledning att göra en alldeles extra insats
            för dem som är i denna kniptång i Irak.
          </note>
          <note>
            Det står också i svaret att Turkiet får extra insatser.
          </note>
          <note>
            Men när dessa medel ges till Turkiet är jag rädd för att litet
            eller ingenting kommer de tidigare och kommande flyktingarna från
            Irak till godo.
          </note>
          <note>
            Jag vill därför höra biståndsministerns kommentar till dessa
            två frågor.
          </note>
          <note>
            Anf. 13 MARIANNE SAMUELSSON
          </note>
          <note>
            (mp):
          </note>
          <note>
            Herr talman! Flera riksdagspartier tycks vara överens om att
            regeringen i dag inte använder biståndsanslaget såsom det var
            avsett utan till nya, för det icke avsedda ändamålet.
          </note>
          <note>
            Jag vill ta upp den omdisponeringen. Jag kan förstå att det finns
            möjligheter att snabbt omdisponera och få loss kapital på det
            sättet. Men vad händer långsiktigt? Det måste innebära att man
            tullar på medel till planerade projekt, som då inte kommer till
            stånd. Det drabbar de länder för vilka projekten var planerade
            och de åtgärder som vi redan har budgeterat för. Kommer dessa
            konton att fyllas på så att projekten kommer i gång eller kan
            kvinnobistånd, befolkningsplanering och annat bli sämre än vad
            vi har avsett?
          </note>
          <note type="speaker">
            Anf. 14 BENGT HURTIG (v):
          </note>
          <note>
            Herr talman! Jag delar inte biståndsministerns uppfattning att
            vi kan ta den del av biståndet som gäller samarbetet med Östeuropa
            och flyktingar.
          </note>
          <note>
            Jag tror att dessa resurser behövs för att återställa det som
            vi tidigare har minskat biståndsanslaget med. Klyftorna i världen
            ökar och skuldkrisen förvärras. Dessutom förekommer katastrofer
            på olika håll. Mellanöstern är nog värst just nu.
          </note>
          <note>
            Jag tror inte att det är möjligt att hålla biståndet på den här
            låga nivån. Vi tror för vår del att det skulle behöva ökas med
            bortåt 10 %. Huvuddelen skulle då behöva användas till de katastrofer
            som förmodligen kommer att inträffa under nästa budgetår.
          </note>
          <note>
            Anf. 15 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Först vill jag ta upp den fråga från
          </note>
          <note>
            Hans Göran Franck som jag inte svarade på tidigare, nämligen
            vilka möjligheter det finns att i
          </note>
          <note>
            Turkiet eller andra länder stödja de människor som har flytt
            eller nu flyr från Irak. Den stora FN-
          </note>
          <note>
            planen går ut på att göra det. Detta fungerade inte riktigt bra
            i höstas. Nu ser vi en möjlighet till att det skall fungera väl.
            Vi hoppas nu att substantiellt stöd skall ges till dessa grupper.
            Det finns en god organisation för det, och pengar börjar nu flyta
            in till denna FN-plan.
          </note>
          <note>
            I dag kan bara Röda korset arbeta inne i Irak.
          </note>
          <note>
            Internationella röda kors-kommittén har presenterat hur man vill
            lägga upp programmet.
          </note>
          <note>
            Svenska röda korset har svarat på det. I kontakt med oss får
            man en viss finansiering av det som man vill gå in med.
          </note>
          <note>
            När det gäller summorna vill jag säga till Pär
          </note>
          <note>
            Granstedt att jag håller med om att det kan vara svårt att upprätthålla
            långsiktigheten. Det är inte specifikt för svenskt bistånd, och
            gäller inte speciellt av dessa skäl. Det gäller för alla länders
            och internationella organisationers bistånd, på grund av de stora
            behoven av katastrofinsatser i dagens värld. Det är ett problem
            som vi har att se i vitögat.
          </note>
          <note>
            Som framgår av den budgetproposition som vi nyligen har lämnat
            värnar jag om långsiktigheten genom att öka landramarna till flertalet
            programländer. När vi gör omdisponeringar går det inte ut över
            sådant som redan är intecknat eller planerat. Det är sådana medel
            som vi inte har lyckats använda till specifika insatser.
          </note>
          <note>
            Sverige ger 1 % av sin bruttonationalinkomst i bistånd. Vi ligger
            i den absoluta världstoppen när det gäller detta. Man kan alltid
            säga att vi borde göra ännu mer. Man skall dock inte bortse från
            att
          </note>
          <note>
            Sverige härvidlag är vida generösare än nästan alla andra länder.
          </note>
          <note>
            Överläggningen var härmed avslutad.
          </note>
          <note>
            2 § Svar på interpellation 1990/91:123 om beskattningen av gåvor
          </note>
          <note type="speaker">
            Anf. 16 Statsrådet ERIK ÅSBRINK (s):
          </note>
          <note>
            Herr talman! Nic Grönvall har frågat mig vad jag avser att göra
            för att ett antal oavgjorda dispensansökningar avseende gåvoskatt
            snarast skall avgöras.
          </note>
          <note>
            Bakgrunden till frågeställningen är följande. Enligt arvs- och
            gåvoskattelagstiftningen finns när det gäller företagsförmögenhet
            särskilda bestämmelser om lättnader vid beskattningen. En vanlig
            situation är generationsskiften i jordbruk och i familjeföretag.
          </note>
          <note>
            Lättnadsreglerna vid gåva infördes genom särskild lagstiftning
            år 1974. Motsvarande regler fanns redan tidigare för arvsbeskattningen,
            och skälet för att de också skulle gälla vid gåva var att möjliggöra
            generationsskiften i livstiden.
          </note>
          <note>
            För att lättnadsreglerna skall vara tillämpliga i gåvofallen
            uppställdes ett antal villkor. Ett av dem är att gåvan skall ske
            utan förbehåll till förmån för givaren. Syftet med detta är att
            givaren inte skall förena gåvan med sådana föreskrifter att denne
            i realiteten behåller inflytandet över den bortgivna egendomen.
          </note>
          <note>
            Redan från början rådde det en viss oklarhet i frågan om hur
            man skulle uppfatta kravet på att gåvan skulle vara förbehållslös.
            Att villkor om särskild förvaltning efter uppnådd myndighetsålder
            inte var ett tillåtet villkor torde de flesta ha varit överens
            om.
          </note>
          <note>
            Mer besvärlig var frågan om hur man skulle se på det fallet att
            gåvotagaren skulle överlämna en revers, en s.k. vederlagsrevers,
            till givaren. Olika meningar framfördes.
          </note>
          <note>
            Först år 1986 kom vederlagsreverser att bedömas av högsta domstolen.
            Domstolen fann att en sådan revers var ett otillåtet förbehåll.
            Det betydde att även generationsskiften som skett före högsta
            domstolens prövning -- och där de inblandade kanske räknat med
            en annan utgång -- beskattades i enlighet med vad domstolen förklarat
            vara gällande rätt. I vissa fall ändrades redan fattade beslut
            efter det att kammarkollegiet överklagat.
          </note>
          <note>
            Enligt arvs- och gåvoskattelagstiftningen finns det möjligheter
            för regeringen att sätta ned eller befria från arvs- och gåvoskatt
            om det föreligger synnerliga skäl.
          </note>
          <note>
            Redan 1987 kom det in ansökningar om befrielse från gåvoskatt
            där bakgrunden var att gåvor kombinerats med reverser. I många
            fall hade de skattskyldiga påförts gåvoskatt som väsentligen översteg
            vad de hade räknat med.
          </note>
          <note>
            I dessa ärenden gör sökandena bl.a. gällande att den omständigheten
            att gåvorna skett före högsta domstolens beslut är ett sådant
            synnerligt skäl för nedsättning. Man hävdar också att lagstiftningen
            är otydlig och att högsta domstolens beslut inte stod i överensstämmelse
            med vad som allmänt uppfattades som gällande rätt.
          </note>
          <note>
            Jag är fullt på det klara med att visa skattskyldiga hamnat i
            en situation som de inte alls räknat med och att det i många fall
            föranlett svåra ekonomiska och andra påfrestningar. Som framgått
            av vad jag nyss sagt innehåller de aktuella ärendena principiella
            frågeställningar som inte är alldeles okomplicerade.
          </note>
          <note>
            Till bilden hör också att det finns ett utredningsbetänkande,
            arvs- och gåvoskattekommitténs betänkande från 1987, där det föreslås
            att vederlagsreverser skall vara ett tillåtet villkor.
          </note>
          <note>
            Enligt den bedömning som gjordes i finansdepartementet fanns
            det vissa kopplingar mellan dispensärendena och ett ställningstagande
            till kommittéförslaget. Denna omständighet och sambandet med pågående
            arbete med skattereformen gjorde att det inte bedömdes möjligt
            att ta itu med arvs- och gåvoskattekommitténs förslag förrän arbetet
            med skattereformen avslutats.
          </note>
          <note>
            Så har nu skett och jag räknar med att regeringen inom kort skall
            kunna fatta beslut i de ärenden Nic
          </note>
          <note>
            Grönvall avser.
          </note>
          <note type="speaker">
            Anf. 17 NIC GRÖNVALL (m):
          </note>
          <note>
            Herr talman! Jag vill säga tack till herr statsrådet för svaret.
            Det innehåller, såvitt jag kan se, alldeles korrekt information
            och innebär därför på sitt sätt ett avslöjande på nytt av byråkratins
            okänslighet.
          </note>
          <note>
            Statsrådet konstaterar att det finns en vidsträckt dispensregel,
            som inte i sig är praxisskapande om den tillämpas. Statsrådet
            konstaterar vidare att dessa människor, som har råkat ut för en
            ändring i praxis, har haft det svårt -- i många fall inte bara
            ekonomiskt utan även rent personligt. Likafullt ligger ärendena
            stilla i byråkratins famn i fyra år, medan de människor som har
            sökt tillämpning av dispensen lämnas med sina problem.
          </note>
          <note>
            Det är klart att finansministrar har mycket att göra, men en
            av de viktigaste uppgifter som en finansminister har är också
            att tjäna de människor som ansöker om hans beslut. På den punkten
            har finansministern, vem det nu än är -- herr Åsbrink eller någon
            av hans företrädare -- verkligen allvarligt svikit de sökandes
            rätt.
          </note>
          <note>
            Interpellationssvaret ger skäl att även peka på omständigheter
            som kan debatteras litet mer principiellt. Jag vill gärna ta tillfället
            i akt att göra det.
          </note>
          <note>
            Vi har här en lagstiftning från 1974, vars innehåll sedermera
            utfyllts, som vi kan kalla det för, av praxis. Detta är ett förhållande
            som vi ser väldigt ofta inom skatterätten. Skatterätten kan ju
            inte --
          </note>
          <note>
            by definition eller i sig själv -- vara heltäckande.
          </note>
          <note>
            Den måste använda generella begrepp och bestämningar. Det leder
            till att man får en utfyllnad i praxis, vilket i sin tur gör att
            det väsentligaste kravet på en rättsstat -- förutsebarheten --
            går förlorat. Den skattskyldige förmår inte förutse lagens innehåll
            i och med att inte lagstiftaren drar gränserna utan den kommande
            praxisen.
          </note>
          <note>
            Det är, vill jag säga, acceptabelt. Det hör till spelet.
          </note>
          <note>
            Det går inte att skriva heltäckande skattelagar.
          </note>
          <note>
            Jag vill dock gärna höra statsrådet Åsbrinks synpunkter på ett
            förslag som kommer upp här i riksdagen varje år och som är väldigt
            bra att debattera just med utgångspunkt i denna situation, nämligen
            den omvända generalklausulen, dvs. en lagstiftning som på samma
            sätt som skatteflyktsgeneralklausulen sade att i de fall en efterkommande
            tolkning ledde till icke förutsebara förändringar av skattelagens
            innehåll skulle skattelagen tolkas till den skattskyldiges förmån.
          </note>
          <note>
            På detta sätt skulle man med ett enkelt, generellt verkande drag
            åstadkomma balans mellan de två parterna i skatteprocessen, en
            balans som för närvarande haltar. Jag antar att statsrådet delar
            min uppfattning om det. Det vore intressant med några kommenterar
            kring den principiella frågan.
          </note>
          <note>
            Sedan vill jag gärna ta upp ytterligare två saker av mindre väsentlighet.
            Statsrådet pekar på att vissa kopplingar skulle ha förekommit
            mellan betänkandet från 1987 och dessa ärenden. Det skulle vara
            förklaringen till att det tog fyra år att avgöra dem, om de nu
            avgörs 1991.
          </note>
          <note>
            Det vore värdefullt att få veta vad det var för kopplingar. De
            måste ha varit oerhört svåra att ta ställning till, eftersom de
            fick ligga så länge innan de blev belysta.
          </note>
          <note>
            Till sist, statsrådet Åsbrink, kan vi inte bli ense om en dag
            när det här skall vara färdigt? ''Inom kort'', står det. Skulle
            jag kunna få föreslå att statsrådet preciserar till ''före den
            1 mars 1991'', så att de sökanden har något att hålla sig till?
          </note>
          <note type="speaker">
            Anf. 18 Statsrådet ERIK ÅSBRINK (s):
          </note>
          <note>
            Herr talman! Nic Grönvall påpekar att en del ärenden har legat
            i upp till fyra år. Det må vara riktigt i vissa fall. Jag vill
            konstatera att den tid jag har haft på mig som ansvarig i regeringen
            för skattefrågor är knappt ett år.
          </note>
          <note>
            Orsaken till dröjsmålet har jag angivit redan i svaret. Det är
            kopplingar till arvs- och gåvoskattekommitténs betänkande, vilka
            tar upp de här frågorna. Vi har inte behandlat dem ännu därför
            att andra, ännu större och svårare frågor har haft högsta prioritet
            och, som Nic Grönvall väl känner till, har dominerat den skattepolitiska
            scenen under de senaste åren. Det är även kopplingar till den
            stora skattereformen som har varit ett skäl till väntan, eftersom
            det finns samband med hur man skall betrakta värdering av tillgångar
            och skulder och hur man skall utforma kapitalbeskattning. De frågorna
            har nyligen avgjorts, och besluten har trätt i kraft. Det gör
            att vi nu på ett annat sätt än tidigare har en grund för att ta
            itu också med resterande frågor.
          </note>
          <note>
            Jag håller med om att det är önskvärt med förutsebarhet i skattesammanhang.
            Som Nic
          </note>
          <note>
            Grönvall också är väl medveten om och delvis berörde i sitt inlägg
            är det naturligtvis omöjligt att uppfylla det önskemålet till
            alla delar.
          </note>
          <note>
            Lagstiftningen är generell till sin karaktär; den kan inte i
            alla delar skapa klarhet i förväg. Det sker tolkningar och utveckling
            av praxis. Det är den verklighet man får leva med.
          </note>
          <note>
            Jag vill ändå erinra om att regeringen nyligen har lagt fram
            en lagrådsremiss som innebär vissa förslag till förändringar när
            det gäller rättsnämndens verksamhet. Om förslagen genomförs är
            jag övertygad om att vi kan påskynda den process som sker via
            rättsnämnden och som berör de förhandsbesked som de skattskyldiga
            kan få den vägen.
          </note>
          <note>
            Slutligen vill jag säga att jag inte är beredd att nu ange den
            exakta tidpunkt när dessa ärenden kommer att avgöras. Men jag
            kan upprepa vad jag sade i mitt svar om att jag räknar med att
            det skall ske mycket snart.
          </note>
          <note type="speaker">
            Anf. 19 NIC GRÖNVALL (m):
          </note>
          <note>
            Herr talman! Jag vill egentligen bara tacka statsrådet för hans
            sympatiska inlägg. Jag gläder mig mycket över att statsrådet här
            säger sig förstå behovet av förutsägbarhet och vill verka för
            att den ökar bl.a. genom innehållet i lagrådsremissen.
          </note>
          <note>
            Jag beklagar att vi inte kan få ett datum, men jag måste å andra
            sidan acceptera att regeringar inte är handelsmän i vanlig mening.
            Anbud och accept är inte begrepp som gäller i deras arbete, men
            jag räknar med att ''inom kort'' verkligen skall vara inom kort.
          </note>
          <note>
            Överläggningen var härmed avslutad.
          </note>
          <note>
            3 § Meddelande om svar på interpellation
          </note>
          <note>
            1990/91:116
          </note>
          <note type="speaker">
            Anf. 20 Statsrådet ERIK ÅSBRINK (s):
          </note>
          <note>
            Herr talman! Med hänvisning till riksdagsordningen vill jag meddela
            att interpellation nr 116 av Håkan Hansson om rikskapitalförsörjningen
            i svenskt näringsliv på 90-
          </note>
          <note>
            talet ej kan besvaras inom den föreskrivna tiden på grund av
            arbetsbelastning. Jag har kommit överens med Håkan Hansson om
            att besvara interpellationen den 22 februari 1991.
          </note>
          <note>
            4 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1990/91:75 Importrutiner i ett datoriserat tullförfarande, m.m.
          </note>
          <note>
            Motionerna
          </note>
          <note>
            med anledning av proposition 1990/91:65 Ändring i regeringsformen
            med anledning av ett europeiskt ekonomiskt samarbetsområde
          </note>
          <note>
            1990/91:K32 av tredje vice talmannen Bertil
          </note>
          <note>
            Fiskesjö m.fl. (c)
          </note>
          <note>
            1990/91:K33 av Lars Werner m.fl. (v)
          </note>
          <note>
            1990/91:K34 av Hadar Cars (fp)
          </note>
          <note>
            1990/91:K35 av Inger Schörling m.fl. (mp)
          </note>
          <note>
            5 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 23 januari
          </note>
          <note>
            1990/91:133 av Ulla Tillander (c) till statsrådet
          </note>
          <note>
            Göran Persson om skolhälsovården:
          </note>
          <note>
            Förslaget att i ett nafs skära bort skolläkarna vid
          </note>
          <note>
            Malmö skolor är oöverlagt och kortsynt. Utan skymten av beslutsunderlag
            eller konsekvensbeskrivning föreslår man av ekonomiska motiv besparingen.
            Malmö, den goda staden, hotar att bli först i landet att ståta
            med en så drastisk, blint verkande åtgärd -- en skolhälsovård
            utan läkarexpertis.
          </note>
          <note>
            Konsekvenserna är uppenbara för alla med erfarenhet från skolarbete,
            lärare och annan personal. Det är viktigt att skolläkaren som
            ankare och med medicinsk sakkunskap och erfarenhet finns till
            hands kontinuerligt som stöd på skolorna.
          </note>
          <note>
            Många barn/elever är i dag socialt utsatta. Den sociala nedrustning
            som det här är fråga om, drabbar dem. Som alltid är det de svagaste,
            mest sårbara, de i behov av att någon ser, upptäcker, stöttar,
            tröstar, hjälper på ett kvalificerat sätt, som kommer i kläm.
          </note>
          <note>
            Det är oövertänkt och hänsynslöst, förhoppningsvis ett olycksfall
            i arbetet, att förgripa sig på skolläkarna och deras verksamhet
            på gräsrots- och barfotanivå, decentraliserad, nära, direkt, snabb,
            kontinuerlig.
          </note>
          <note>
            Att hänvisa till vårdcentraler vittnar om okunnighet om hur otillräckligt
            utbyggda dessa alltjämt är i Malmö.
          </note>
          <note>
            Med hänvisning till ovanstående vill jag till skolministern ställa
            följande fråga:
          </note>
          <note>
            Vad ämnar regeringen vidta för åtgärder för att tillförsäkra
            eleverna en god skolhälsovård?
          </note>
          <note>
            1990/91:134 av Maria Leissner (fp) till statsrådet
          </note>
          <note>
            Maj-Lis Lööw om de sovjetiska judarna:
          </note>
          <note>
            Sönderfallet i Sovjet har bl.a. lett till att populistiska och
            delvis fascistiska rörelser fått en omfattande och snabb spridning.
            I de många olika rörelser som finns, framför allt de s.k. pamjatgrupperna,
            återfinns två grundkomponenter:
          </note>
          <note>
            nationalism och antisemitism.
          </note>
          <note>
            Det sovjetiska samhället har alltid utövat en form av institutionell
            antisemitism gentemot sina judiska medborgare, manifesterad bl.a.
            i utbildningsväsendet alltifrån att lärare missgynnat judiska
            barn i betygssättning till rena hinder för judiska studenter att
            studera vid högre lärosäten.
          </note>
          <note>
            Förföljelse av de judar som aktivt sökt utöva sin religion, eller
            på annat sätt värna om den egna kulturen, har ofta tagit sig våldsamma
            uttryck:
          </note>
          <note>
            misshandel, avskedanden, arresteringar, fängslanden m.m. Allt
            detta har varit väl känt både i det svenska regeringskansliet
            och hos allmänheten.
          </note>
          <note>
            Samtidigt som denna institutionella antisemitism finns kvar i
            Sovjet, har dessutom en antisemitisk våg uppstått, såväl i olika
            folkrörelser som Pamjat som i attityder hos enskilda. Antisemitismen
            har vuxit i takt med det accelererande sönderfallet av den sovjetiska
            staten och de växande påfrestningar som alla medborgare utsätts
            för.
          </note>
          <note>
            Det finns otäcka paralleller mellan 30-talets
          </note>
          <note>
            Tyskland och 90-talets Sovjet. Vissa pamjatgrupper bär t.o.m.
            uniform, en del av dem har gamla tsaristiska uniformer, andra
            har mer hemmagjorda.
          </note>
          <note>
            Den öppna antisemitiska agitationen ökar, judar blir uppmanade
            att resa ''hem'' till Israel, de blir utpekade som syndabockar
            antingen genom att kommunismen och alla dess illdåd skylls på
            judar eller genom att kapitalismen skylls på dem. Det finns ett
            starkt behov av en kollektiv syndabock för matbristen och desintegrationen
            i Sovjet. Judarna blir alltmer allmänt utpekade som syndabock,
            inte bara i pamjatgrupperna utan också i de breda folklagren.
            Parallellerna till nazismens födelse för
          </note>
          <note>
            60 år sedan är påtagliga.
          </note>
          <note>
            De sovjetiska judarna utsätts av dessa skäl allt oftare i vardagliga
            situationer för trakasserier och smädelser. När de köar för att
            köpa mat blir de ibland utsatta för antisemitiska smädelser från
            sina kögrannar och det händer att de blir förvägrade betjäning
            i affärer. Företrädare för Pamjat får öppet sprida rent antisemitisk
            propaganda på gator och torg.
          </note>
          <note>
            Ren fysisk förföljelse av sovjetiska judar sker dagligen. Judiska
            skolbarn misshandlas många gånger av äldre elever i skolan utan
            att någon lärare eller annan personal ingriper. Det händer allt
            oftare att judar misshandlas på öppen gata av antisemiter, utan
            att någon från ordningsmakten ingriper.
          </note>
          <note>
            Misshandeln har i vissa fall urartat till regelrätta mord. Rädslan
            för pogromer är stor.
          </note>
          <note>
            Under de senaste två åren har ett par hundra sovjetiska judar
            sökt asyl i Sverige. En del har blivit misshandlade. Några har
            suttit åratal i fängelse.
          </note>
          <note>
            Halva familjer har flytt av rädsla för fortsatt förföljelse medan
            familjefadern sitter fängslad kvar i Sovjet. Några av barnen har
            synliga spår av misshandel. Alla bär på en livslång historia av
            antisemitisk förföljelse.
          </note>
          <note>
            Gemensamt för dem alla är att de väntat på besked.
          </note>
          <note>
            De flesta väntar fortfarande på invandrarverkets besked, några
            på regeringens efter att ha fått sina asylansökan avslagen av
            invandrarverket. Några av dem har väntat i över ett halvår på
            att ärendet skall avgöras av regeringen.
          </note>
          <note>
            Det förefaller som om regeringen har lagt de sovjetiska judarnas
            asylansökningar på hög, i väntan på något. Frågan är vad regeringen
            väntar på. I normala fall avgörs ett överklagande på en månad,
            kanske några veckor längre.
          </note>
          <note>
            Invandrarverket förefaller också invänta regeringens besked om
            överklagandena innan man fattar beslut om resten av asylansökningarna.
          </note>
          <note>
            Denna väntan är mycket påfrestande för de asylsökande, och måste
            göras så kort som möjligt av humanitära skäl.
          </note>
          <note>
            Den normala svenska inställningen i asylpolitiken är att varje
            fall skall bedömas individuellt. Det finns dock oroande tecken
            på att man vid statens invandrarverk anser att denna princip inte
            skall gälla för judiska flyktingar från Sovjetunionen.
          </note>
          <note>
            Uttalanden av typen ''riktiga judar åker till Israel'', ger onekligen
            intrycket att judar som flyr till
          </note>
          <note>
            Sverige kollektivt anses diskvalificerade från prövning, oavsett
            vilka förhållanden de flytt från.
          </note>
          <note>
            Detta tillsammans med att ärendena alldeles uppenbart lagts på
            is har skapat ovisshet om regeringens politik gentemot asylsökande
            sovjetiska judar. Såväl de svenska judiska församlingarna som
            de asylsökande sovjetiska judarna känner därför en stark oro.
          </note>
          <note>
            Jag vill därför fråga invandrarministern
          </note>
          <note>
            1. Hur bedömer invandrarministern den personliga säkerheten för
            de sovjetiska judarna i dagens
          </note>
          <note>
            Sovjet?
          </note>
          <note>
            2. Gör invandrarministern den bedömningen att antisemitisk förföljelse,
            även i de fall den inte är sanktionerad av statsmakterna, kan
            utgöra tillräcklig grund för asyl?
          </note>
          <note>
            3. Av vilken anledning har regeringen avvaktat med att fatta
            beslut om de asylsökande sovjetiska judarna?
          </note>
          <note>
            4. Kan invandrarministern bekräfta att principen om individuell
            prövning av asylansökningar måste gälla även för judar som flyr
            från Sovjetunionen till
          </note>
          <note>
            Sverige?
          </note>
          <note>
            6 § Amälan om frågor
          </note>
          <note>
            Anmäldes att följande frågor framställts
          </note>
          <note>
            den 23 januari
          </note>
          <note>
            1990/91:354 av Göthe Knutson (m) till statsministern om det svenska
            fältsjukhuset vid
          </note>
          <note>
            Gulfen:
          </note>
          <note>
            Eftersom försvarsminister Roine Carlsson inte ville svara på
            mina följdfrågor angående det svenska fältsjukhuset vid Gulfen,
            när han på tisdagen i riksdagen gav mig svar på tidigare ställd
            fråga, ber jag statsministern om svar i ärendet.
          </note>
          <note>
            Bakgrunden till frågan är bl.a. att svenska fältsjukhus saknar
            skyddsanordningar mot stridsgas. För den skull behöver tälten
            förses med såväl gasfilter (C-skydd) som tätningsutrustning.
          </note>
          <note>
            Risken för att Irak kan komma att använda kemiska stridsmedel
            torde även beröra ett svenskt fältsjukhus.
          </note>
          <note>
            Jag vill fråga statsministern när det svenska fältsjukhuset beräknas
            vara klart för avfärd, när det kan vara upprättat i krigsområdet
            och om anläggningen då är försedd med C-skydd och tätningsutrustning.
          </note>
          <note>
            1990/91:355 av Maria Leissner till statsrådet Maj-
          </note>
          <note>
            Lis Lööw om invandrarverkets ärendehandläggning:
          </note>
          <note>
            I TV 4s program Kalla Fakta den 22 januari framkom det att invandrarverket
            har vissa problem med sina rutiner. Det tar lång tid innan handlingar
            registreras. När handlingar flyttas mellan olika avdelningar vet
            man inte alltid var de finns. Ibland förekommer det t.o.m., enligt
            verkets företrädare, att asylsökandes handlingar försvinner.
          </note>
          <note>
            Mot den bakgrunden vill jag fråga invandrarministern om regeringen
            är beredd att vidta åtgärder för att hjälpa invandrarverket att
            modernisera sin ärendehantering.
          </note>
          <note>
            den 24 januari
          </note>
          <note type="speaker">
            1990/91:356 av Olle Östrand (s) till bostadsministern om räntan
            på statliga ombyggnadslån:
          </note>
          <note>
            Riksdagen beslöt år 1988 (1988/89:BoUly, FiU 10)
          </note>
          <note>
            om en förändring av räntebidragsreglerna för sådana ombyggnader
            av bostäder som genomförs med statliga lån. I riksdagsbeslutet
            föreskrevs dock vissa undantag. Sålunda skulle den lägre garanterade
            räntan kunna tillämpas vid ombyggnad om det är motiverat ur sysselsättningssynpunkt.
          </note>
          <note>
            Det finns nu skäl för regeringen att i större omfattning än för
            närvarande använda sig av möjligheten att öka ombyggandet av bostäder
            genom att av sysselsättningspolitiska skäl bevilja den lägre garanterade
            räntan, eftersom arbetslösheten för byggnadsarbetarna ökar. I
          </note>
          <note>
            december förra året var 4,7 % av medlemmarna i
          </note>
          <note>
            Byggnadsarbetareförbundets A-kassa arbetslösa;
          </note>
          <note>
            en ökning med 1,6 procentenheter på bara en månad. Situationen
            beräknas förvärras, inte minst i Norrlandslänen.
          </note>
          <note>
            Med hänvisning till det anförda vill jag ställa följande fråga
            till bostadsministern:
          </note>
          <note>
            Ämnar regeringen av sysselsättningspolitiska skäl medge att den
            lägre garanterade räntan beviljas vid ombyggande av bostäder i
            större omfattning än i dag?
          </note>
          <note>
            7 § Kammaren åtskildes kl. 15.18
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m.
          </note>
          <note>
            anf. 1 och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
