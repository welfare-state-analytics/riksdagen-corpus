<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--63</head>
          <docDate when="1991-02-14">1991-02-14</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 8 februari.
          </note>
          <note>
            2 § Svar på interpellationerna 1990/91:129 och
          </note>
          <note>
            131 samt fråga 1990/91:350 om
          </note>
          <note>
            Mellanösternkonflikten
          </note>
          <note>
            Anf. 1 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag kommer att besvara de frågor som har ställts
            om Mellanösternkonflikten i ett sammanhang.
          </note>
          <note>
            En månad av intensiva krigshandlingar har nu förflutit. Kriget
            har givit upphov till mycket mänskligt lidande. De ohyggliga bilder
            vi i går kunde se på TV av ett krigs verkliga ansikte återspeglar
            ändå bara en liten del av det lidande, den smärta och den sorg
            som drabbar kvinnor, barn och andra oskyldiga civila.
          </note>
          <note>
            Vi kan i och med detta alldeles bestämt dra den slutsatsen att
            vi måste ytterligare öka våra ansträngningar att tillsammans med
            andra nationer finna en fredlig väg ur konflikten. Vi måste hysa
            förhoppning om att en självhärskare som Saddam
          </note>
          <note>
            Hussein, som är väl medveten om sitt folks lidande, äntligen
            skall ge det lilla tecken som behövs för att en fredlig lösning
            skall uppnås.
          </note>
          <note>
            De humanitära, politiska, ekonomiska och ekologiska konsekvenserna
            för regionen är oöverskådliga. Risken för att regionen efter kriget
            fortsätter att präglas av politisk instabilitet är stor.
          </note>
          <note>
            Vi får inte glömma att hela ansvaret för denna djupt tragiska
            situation bärs av Irak och Saddam Hussein, som vägrat att efterkomma
            uppmaningarna från
          </note>
          <note>
            FNs säkerhetsråd.
          </note>
          <note>
            Sverige har som lojal FN-medlem från början stött alla resolutioner
            som antagits av FNs säkerhetsråd med anledning av Iraks invasion
            av Kuwait.
          </note>
          <note>
            Försöken att förmå Irak att uppfylla krav i dessa resolutioner
            har hittills varit fruktlösa. In i det sista valde Irak att ignorera
            de konstruktiva förslag och appeller som bl.a. gjordes av FNs
            generalsekreterare och Frankrike.
          </note>
          <note>
            Herr talman, jag blev ganska mycket störd i mitt anförande av
            de samtal som pågick i kammaren.
          </note>
          <note>
            Herr talman! Statsministern föreslog nyligen att säkerhetsrådet
            borde överväga att erbjuda Irak en paus i stridshandlingarna i
            utbyte mot en klar avsiktsförklaring att landet kommer att uppfylla
          </note>
          <note>
            FN-resolutionerna och därmed påbörja uttåget ur
          </note>
          <note>
            Kuwait.
          </note>
          <note>
            Bakgrunden till detta är hotet om en utvidgning av konflikten,
            med katastrofala konsekvenser för alla folk i området och miljontals
            människor.
          </note>
          <note>
            Statsministerns förslag anknyter nära till innehållet i det gemensamma
            uttalandet av utrikesministrarna i Förenta Staterna och Sovjetunionen
            för två veckor sedan.
          </note>
          <note>
            Det handlar inte om något villkorslöst eldupphör, utan om en
            paus i utbyte mot en klar avsiktsförklaring. Om Irak förklarar
            sig redo att uppfylla FNs resolutioner och inleder ett återtåg
            från Kuwait, bör stridshandlingarna genast upphöra och garantier
            lämnas Irak att det inte skall bli angripet.
          </note>
          <note>
            Sverige har sedan Iraks invasion av Kuwait på flera sätt aktivt
            sökt verka för en fredlig lösning. Efter den 17 januari har dessa
            ansträngningar blivit än mer angelägna. Vår vilja att bidra till
            en lösning kvarstår. Sveriges långvariga engagemang vad gäller
            Mellanöstern har givit oss en god grund att stå på.
          </note>
          <note>
            Jag vill här nämna att de nordiska länderna förklarat sig beredda
            att på allt sätt stödja FN i dess konkreta planering av uppgifterna
            i samband med ett trupptillbakadragande. Det kan bli fråga om
            insats av fredsbevarande styrkor, av militära observatörer och
            om bistånd till flyktingar och andra som drabbats. Detta har de
            nordiska FN-
          </note>
          <note>
            ambassadörerna framfört till generalsekreteraren vid ett par
            tillfällen såväl före som efter den 17
          </note>
          <note>
            januari.
          </note>
          <note>
            Regeringen följer mycket noga utvecklingen i kriget och särskilt
            vad som händer i FNs säkerhetsråd. Här vill jag understryka hur
            viktigt vi anser det vara att säkerhetsrådet tar sitt ansvar i
            enlighet med stadgan och aktivt behandlar frågan samt att den
            operation som FN legitimerat håller sig inom de i resolution 678
            angivna ramarna.
          </note>
          <note>
            Resolution 678 är grundad på FN-stadgans 7 kap.
          </note>
          <note>
            Stadgans yttersta syfte är att upprätthålla internationell fred
            och säkerhet. I detta syfte föreskrivs i kap. 7 att vapenmakt
            skall kunna användas när andra åtgärder visat sig otillräckliga.
          </note>
          <note>
            De som skrev stadgan hade själva bevittnat hur kriget måste användas
            som medel för att med stadgans egna ord: ''rädda kommande generationer
            från krigets gissel''.
          </note>
          <note>
            En omprövning av resolutionen kräver att säkerhetsrådet fattar
            ett nytt beslut. I dag finns inga tecken på att så skulle kunna
            ske. Jag vill även erinra om att Sverige inte är medlem av säkerhetsrådet.
          </note>
          <note>
            Som lojal FN-medlem önskar Sverige naturligtvis att FNs alla
            möjligheter att fungera för fredens bevarande, för biläggande
            av tvister och till förebyggande av våldsanvändning tas till vara.
          </note>
          <note>
            Den värld vi nu lever i ser annorlunda ut än den i vilken stadgan
            skrevs för snart 50 år sedan. FN-
          </note>
          <note>
            stadgan har sedan sin tillkomst varit föremål för ständig diskussion,
            inte minst på senaste tid.
          </note>
          <note>
            Förslag om ändringar av stadgan har dock visat sig inte kunna
            få erforderligt stöd. Jag vill här tillägga att det system för
            kollektiv säkerhet som stadgan rymmer trots sina ofullkomligheter
            är det bästa vi under överskådlig tid kan hoppas uppnå.
          </note>
          <note>
            Herr talman! Jag vill erinra om att de allierade trupperna befinner
            sig på saudiarabisk mark på inbjudan av den saudiarabiska regeringen.
            Vad gäller USAs trupper har president Bush sagt att dessa avses
            lämna den arabiska halvön så snart Irak tvingats ut ur Kuwait
            och inte längre utgör ett akut hot.
          </note>
          <note>
            Tanken på en internationell konferens om
          </note>
          <note>
            Mellanöstern, under FNs överinseende, har sedan länge framförts
            från olika håll, bl.a. från FNs generalsekreterare. Detta gäller
            inte minst den senaste tiden. Sverige har under många år förespråkat
            att en Mellanösternkonferens med deltagande av alla berörda parter,
            inkl. PLO, kommer till stånd.
          </note>
          <note>
            Det är min övertygelse att alla parter är inställda på att den
            arabisk-israeliska konfliken måste ägnas full uppmärksamhet sedan
            Gulfkriget upphört.
          </note>
          <note>
            Palestina-frågan är central i sökandet efter varaktig fred i
            regionen.
          </note>
          <note>
            Frågan om värdskap för en internationell konferens om Mellanöstern
            får övervägas då förutsättningar för en sådan konferens föreligger.
          </note>
          <note>
            Jag vill betona hur särskilt angeläget det är för
          </note>
          <note>
            Sverige att medverka till att krigets offer får den hjälp och
            det stöd de behöver. Under hösten 1990
          </note>
          <note>
            bidrog Sverige med en kvarts miljard kronor till olika insatser
            med anledning av krisen i
          </note>
          <note>
            Mellanöstern. De viktigaste uppgifterna har därvid
          </note>
          <note>
            Förenta nationernas olika organ samt
          </note>
          <note>
            Internationella röda korset.
          </note>
          <note>
            FN lade i januari i år fram en regional humanitär handlingsplan
            för att ta hand om människor på flykt undan krigshandlingar i
            regionenen, främst från
          </note>
          <note>
            Irak och Kuwait. Till denna plan, som har fått ett brett stöd
            från givarsamfundet, har Sverige i initialskedet bidagit med 17
            milj.kr.
          </note>
          <note>
            I dagarna är det också klart att UNICEF och WHO
          </note>
          <note>
            avser att på plats i Irak undersöka förutsättningarna för humanitära
            insatser.
          </note>
          <note>
            Röda kors-kommitténs handlingsplan omfattar skydd och efterforskning
            i enlighet med
          </note>
          <note>
            Genèvekonventionernas regler samt biståndsinsatser till skadade
            och flyktingar.
          </note>
          <note>
            Kommittén har delegater i samtliga berörda länder i regionen,
            således även Irak, och har en omfattande planering för de olika
            typer av insatser som kan bli aktuella i dessa länder. Sverige
            har i detta skede bidragit med 25 milj.kr. till Röda korsets handlingsplan.
          </note>
          <note>
            Genom vårt finansiella, obundna stöd till FN-
          </note>
          <note>
            planen resp. Internationalla röda kors-kommitténs handlingsplan
            har vi markerat vårt förtroende för dessa institutioners möjligheter
            att genomföra de humanitära insatser som kommer att påkallas,
            oberoende av var de hjälpbehövande befinner sig.
          </note>
          <note>
            Regeringen kommer självfallet att följa denna fråga uppmärksamt.
          </note>
          <note type="speaker">
            Anf. 2 HANS GÖRAN FRANCK (s):
          </note>
          <note>
            Herr talman! FNs säkerhetsråd har i stort sett gett de allierade
            styrkorna fria händer i deras krigföring i Mellanöstern. Vi nås
            nu av alarmerande rapporter, bl.a. via JU pch från förre amerikanske
            justitieministern Ramsey Clark om en delvis urskillningslös terrorbombning
            av civilbefolkningen i Irak. Även kyrkor, sjukhus och skolor uppges
            ha sönderbombats. Det är mycket allvarligt att detta sker i en
            av FN sanktionerad militäraktion. Det behövs inte bara ytterligare
            undersökningar av dessa misstänkta brott mot internationella konventioner,
            utan även ett snabbt agerande för att stoppa krigföringen mot
            en oskyldig civilbefolkning. Lika tragiskt och upprörande är hur
            civilbefolkningen drabbas i andra länder i regionen, bl.a. i Israel,
            Saudi-
          </note>
          <note>
            Arabien och Libanon.
          </note>
          <note>
            Svenska regeringen bör aktivt verka för en omprövning av resolution
            678 i stället för att bara konstatera att det inte finns några
            tecken på att så skulle kunna ske.
          </note>
          <note>
            Jag uppfattar emellertid att regeringen är oroad över hur krigföringen
            genomförs. Det understryks hur viktigt det är att säkerhetsrådet
            tar sitt ansvar i här berörda hänseenden.
          </note>
          <note>
            Det är välkommet att statsministern ansluter sig till fredsopinionens
            krav på ett eldupphör. Det är absolut nödvändigt att alla ansträngningar
            nu görs för att få till stånd en vapenvila, som bör övervakas
            av FNs fredsbevarande förband.
          </note>
          <note>
            Den 10 januari 1991 förklarade utrikesministern att
          </note>
          <note>
            ''det är min övertygelse att det fortfarande finns möjligheter
            att uppnå en fredlig lösning av konflikten. Sanktionerna mot Irak
            bör enligt min mening ges ytterligare en tid att verka och alla
            diplomatiska möjligheter har ännu inte uttömts.''
          </note>
          <note>
            Dagen före de allierades militäraktion riktade
          </note>
          <note>
            Sverige genom Sten Andersson en enträgen vädjan till säkerhetsrådets
            medlemmar ''att ägna all sin uppmärksamhet åt de möjligheter som
            återstår att finna en fredlig lösning'' och uppmanade till
          </note>
          <note>
            ''största återhållsamhet tills alla fredliga medel till fullo
            prövats''. Varför höll inte utrikesministern fast vid denna mycket
            välgrundade ståndpunkt?
          </note>
          <note>
            I stället uttalade Sten Andersson redan den 17
          </note>
          <note>
            januari regeringens stöd till de allierades militäraktion, vilket
            även upprepas i interpellationssvaret. Detta finns det anledning
            att även i dag beklaga.
          </note>
          <note>
            Beslut om militära åtgärder av FN kan enligt FN-
          </note>
          <note>
            stadgan enbart fattas enligt artikel 42 och enligt procedurreglerna
            i artiklarna 43--47. Detta framgår av folkrättslig utredning i
            saken, som bör vara väl känd för utrikesministern.
          </note>
          <note>
            De medlemsstater som av FNs säkerhetsråd fått fullmakt att använda
            militärt våld har inte träffat truppavtal i säkerhetsrådet (artikel
            43). Den funktion som anges för FNs militära stabsutskott har
            inte iakttagits (artiklarna 45--47).
          </note>
          <note>
            Säkerhetsrådets metod i att detta fall, som är så viktigt, delegera
            rätten till bruk av militärt våld står inte i överensstämmelse
            med stadgans artikel 24. I
          </note>
          <note>
            den fastslås att säkerhetsrådet har ett huvudansvar för fred
            och säkerhet. Detta ansvar skall fullgöras genom att FN agerar
            på medlemsstaternas vägnar.
          </note>
          <note>
            Det fanns inte erforderligt stöd i FNs säkerhetsråd för att tillämpa
            42 §, därför kringgick man bestämmelsen genom delegationsbeslutet.
            Om så inte skett hade det inte blivit någon FN-
          </note>
          <note>
            sanktionerad militäraktion över huvud taget.
          </note>
          <note>
            Det är inte förenligt med FN-stadgans anda och bokstav att i
            detta speciella fall göra en innovation av den. Då FN som organisation
            genomgår betydande förändringar i vitaliserande och förstärkande
            riktning för att säkra fred och säkerhet, bör givetvis inte FN
            göra en innovation av stadgan som leder till -- eller riskerade
            att medföra -- ett storkrig som sätter världsfreden i fara.
          </note>
          <note>
            I en sådan situation bör stadgan i stället följas strikt. Innovationer
            var och är under föreliggande omständighet i hög grad olämpliga.
          </note>
          <note>
            Den skyldighet som eljest föreligger att behandla förfrågningar
            och framställningar från FN i positiv anda bör inte gälla i detta
            speciella fall.
          </note>
          <note>
            Enligt gällande riktlinjer för krigsmaterielexport bör tillstånd
            inte beviljas för leveranser till stat som befinner sig i väpnad
            konflikt. Sverige avgör efter egen bedömning vad som är lämpligt
            i den föreliggande situationen. Klart är att varje begäran om
            hjälp, stöd eller annan insats från FN eller de krigförande inte
            är folkrättsligt tvingande. Sverige bör därför inte medge någon
            vapenexport till de krigförande så länge kriget pågår.
          </note>
          <note>
            Det är nu nödvändigt att fortsätta avbrutna dialoger och förhandla
            om en fredlig lösning.
          </note>
          <note>
            Sovjetunionens och Irans initiativ bör följas av andra. Även
            Sverige kan spela en roll med de erfarenheter som finns av kontakter
            och medling mellan stridande parter. Det Sten Andersson säger
            om en internationell Mellanösternkonferens om fred är positivt.
            Förberedelser kan igångsättas redan nu för man skall vinna tid.
            En svensk förklaring om värdskap kan få en gynnsam politisk och
            psykologisk effekt.
          </note>
          <note>
            Irak har en oavvislig folkrättslig skyldighet att lämna Kuwait.
          </note>
          <note>
            Det är också av betydelse att utfästelser lämnas om att allierade
            militära styrkor från USA och övriga icke-arabiska länder lämnar
            regionen.
          </note>
          <note type="speaker">
            Anf. 3 GUDRUN SCHYMAN (v):
          </note>
          <note>
            Herr talman! Jag är säker på att Sten Andersson delar den upplevelse
            som många av oss har när vi ser bilderna av vad som nu pågår i
            kriget. Vi såg i går kväll på TV hur förkolnade lik bars ut ur
            skyddsrum. Jag är övertygad om att vi är lika upprörda över vad
            som pågår. Jag är inte lika övertygad om att vi i detta läge har
            samma syn på vad som är Sveriges roll.
          </note>
          <note>
            Jag tycker att interpellationssvaret andas en väldig underdånighet
            och uppgivenhet inför det som pågår. Det sägs åtminstone två gånger
            i interpellationssvaret att Sverige som lojal FN-
          </note>
          <note>
            medlem ställer sig bakom och har ställt sig bakom det som nu
            pågår. Jag skulle vilja påstå att detta har skett okritiskt.
          </note>
          <note>
            Jag undrar också vad det innebär att vara illojal FN-
          </note>
          <note>
            medlem. Är det någonting man kan vara eller är det alldeles omöjligt
            att kritisera det som nu pågår?
          </note>
          <note>
            Jag delar Hans Göran Francks redogörelse över teknikaliteterna
            och de brott mot stadgan som jag anser säkerhetsrådet har begått.
            Det är osmakligt att ett stadgebrott kallas för innovation. Det
            är en form av Orwellskt språkbruk som smyger sig in när man beskriver
            vad som pågår. Ett stadgebrott som utlyser ett storkrig betecknar
            man som en innovation, något som hos mig för tankarna till ett
            positivt skapande och kreativt förhållningssätt. Det här kan inte
            likna någonting annat än raka motsatsen. Död och förintelse är
            resultatet av denna s.k. innovation.
          </note>
          <note>
            Jag vill ta upp två saker som Sten Andersson har berört i interpellationssvaret.
            Där står att vi, dvs.
          </note>
          <note>
            den svenska regeringen, anser det viktigt ''att säkerhetsrådet
            tar sitt ansvar i enlighet med stadgan och aktivt behandlar frågan
            samt att den operation som FN legitimerat håller sig inom de i
            resolution
          </note>
          <note>
            678 angivna ramarna''.
          </note>
          <note>
            Då blir naturligtvis frågan: Anser Sten Andersson att denna operation
            håller sig inom de angivna ramarna? Stämmer det som nu pågår med
            de ramar som har uppsatts i resolutionen? Stämmer det som där
            sägs med att bomba civila mål -- vilket vi har sett flera exempel
            på, varav det mest groteska i går -- att bomba fabriker som tillverkar
            kemiska stridsmedel, att bomba kärnkraftverk? Tillhör detta sådana
            åtgärder som stadgas i resolution 678?
          </note>
          <note>
            Ligger detta inom de angivna ramarna? Jag anser att det knappast
            kan vara fallet. Man kan då knappast säga att man skall fortsätta
            att vara lojal mot ett sådant beslut. Den typen av lojalitet måste
            väl ändå betecknas som illojalitet mot det som är
          </note>
          <note>
            FNs ursprungliga mening; att verka för fred och säkerhet.
          </note>
          <note>
            Jag vet att det i denna resolution också står att man skall verka
            för fred och stabilitet inom området.
          </note>
          <note>
            Men innebär detta att man skall bomba sönder hela området? Är
            det då man uppnår fred och stabilitet?
          </note>
          <note>
            Utgörs inte ramarna för denna resolution av att se till att Irak
            lämnar Kuwait? Innebär denna resolutions ramar också att man skall
            störta
          </note>
          <note>
            Saddam Hussein och utplåna honom? Skall man också lösa alla andra
            konflikter i detta område genom att bomba sönder och samman civilbefolkningen
            och den politiska opposition som faktiskt finns i dessa länder,
            vars uppgift är att störta de diktatorer som sitter där? Dessa
            människor ges inte stora möjligheter att verka i detta läge.
          </note>
          <note>
            Jag skall ta upp en annan fråga. Sten Andersson säger: ''Vår
            vilja att bidra till en lösning kvarstår.''
          </note>
          <note>
            Jag vill i det sammanhanget ta upp Sveriges agerande vad gäller
            vapenexporten. Anser Sten
          </note>
          <note>
            Andersson att det i detta läge är Sveriges uppgift att bidra
            genom att sälja vapen? Jag vet att denna fråga har varit upp till
            diskussion tidigare, och då har
          </note>
          <note>
            Sten Andersson avfärdat det hela med att säga att vi inte har
            sålt några vapen. Anita Gradin har till mig sagt, att kommer det
            förfrågningar så kommer vi att göra detta. Jag vet också att det
            vid ett regeringssammanträde den 24 januari beviljades tillstånd
            till utförsel av krigsmateriel till de allierade styrkorna.
          </note>
          <note>
            Jag vet också att det har förekommit diplomatiska förfrågningar
            från USA om man i detta läge kan räkna med att få tillstånd till
            utförsel om man eventuellt vill ha en större vapenleverans från
          </note>
          <note>
            Sverige. Enligt mina uppgifter har de diplomatiska förfrågningarna
            också fått ett positivt svar från den svenska regeringen. Jag
            vill fråga Sten Andersson vad man från USA har begärt att få köpa.
            Vad har den svenska regeringen svarat USA i dessa diplomatiska
            underhandskontakter? Anser regeringen att ''appropriate support'',
            som jag tror det står i någon FN-stadga, i detta läge är att se
            till att ösa mer vapen in i den väpnade konflikt som nu pågår?
            Hur stämmer detta i så fall överens med vår svenska lagstiftning
            och våra riktlinjer om att i första hand stoppa alla vapenleveranser
            vid ett krigsutbrott och i andra hand se till det inte beviljas
            några nya utförseltillstånd? Jag hoppas att jag får klargörande
            besked av Sten Andersson i bägge dessa frågor.
          </note>
          <note>
            Vänsterpartiet har för säkerhets skull också anmält denna fråga
            till konstitutionsutskottet för se till att alla papper kommer
            upp på bordet. Det vore bra om Sten Andersson redan här kunde
            tala om hur man tänker förfara.
          </note>
          <note type="speaker">
            Anf. 4 BERITH ERIKSSON (v)
          </note>
          <note>
            Herr talman! Det har i denna debatt nämnts många länder kring
            Irak och det krig som pågår. Men ett land som sällan tas med när
            man redogör för vad som händer i området är Turkiet. Utrikesministern
            understryker att regeringen är mycket angelägen om att den operation
            som FN legitimerat håller sig inom de ramar som resolution 678
            anger. Jag vill fråga Sten Andersson om USAs bombfällning inom
          </note>
          <note>
            Turkiets gränser också ryms inom FNs resolution.
          </note>
          <note>
            Bomber har fällts i Cudibergen i Cinakområdet, som råkar vara
            en känd bas för gerillan. I fjol utspelades i detta område strider
            som varade i flera veckor, och vid minst 17 tillfällen har bomber
            fällts i området.
          </note>
          <note>
            Utrikesministern redogjorde också för de åtgärder som har vidtagits
            för att hjälpa flyktingar i länderna runt Irak. Men inte heller
            i detta sammanhang nämndes alla de flyktingar som finns i Turkiet.
          </note>
          <note>
            Turkiet utnyttjar den uppkomna situationen i egna syften. Förutom
            de byar som tidigare tömts på sin befolkning har nu ytterligare
            300 namngivna byar tömts. En flyktingström på mellan 700 000 och
            2
          </note>
          <note>
            miljoner människor rapporteras i området.
          </note>
          <note>
            Detta är inte människor som får ersättningsbostäder eller någon
            annan ersättning när deras byar förstörs, utan det är fråga om
            utblottade flyktingar. En av mina partikamrater som i dag kom
            från Bryssel berättade att han där hade fått rapporter om just
            dessa flyktingar och att de svälter.
          </note>
          <note>
            Även om det råder krig i grannlandet måste vi när det gäller
            Turkiet och regimens sätt att utnyttja denna situation fortsätta
            att ställa envisa krav att demokratiska rättigheter och mänskliga
            rättigheter respekteras i Turkiet.
          </note>
          <note>
            Det kommer även rapporter om bombning av kurdiska byar inom Iraks
            gränser. Det är s.k.
          </note>
          <note>
            strategiska byar, där kurder har fösts samman.
          </note>
          <note>
            Radio Teheran rapporterar om 20 000 döda i detta område.
          </note>
          <note>
            Sedan till frågan om den eventuellt kommande
          </note>
          <note>
            Mellanösternkonferensen. Jag vet att vi här i kammaren tidigare
            har fått till svar från Sten
          </note>
          <note>
            Andersson, att Sverige skall verka för att den kurdiska frågan
            tas upp i FN. Men vi har egentligen inte fått något svar om Sten
            Andersson är villig att arbeta för att den kurdiska frågan tas
            upp i en kommande Mellanösternkonferens. De stora delar av världens
            oljetillgångar som ligger på den mark där kurderna bor utgör en
            krutdurk, och det blir inte bättre om kurderna ignoreras. Det
            är mycket cyniskt och ytterst naivt att tro att förtrycket och
            kolonisationen av kurderna endast skulle leda till ett isolerat
            lidande, som inte berör oss. Det gör det i allra högsta grad.
            Kan Sten Andersson i dag svara på om Sverige kommer att arbeta
            för att även den kurdiska frågan kommer med i en kommande
          </note>
          <note>
            Mellanösternkonferens?
          </note>
          <note>
            Anf. 5 JAN-ERIK WIKSTRÖM (fp)
          </note>
          <note>
            Herr talman! Jag har inga invändningar mot utrikesministerns
            svar på interpellationerna. När han nu belamras med frågor från
            alla håll vill jag understryka att det i utrikesnämnden har rått
            fullständig enighet om Sveriges synpunkter på konflikten och den
            roll vi kan spela både i förhållande till FN och konflikten i
            Mellanöstern.
          </note>
          <note>
            Jag vill också hänvisa till den artikel som jag vill minnas Ove
            Bring publicerade i går och som jag anser är mycket klargörande
            när det gäller våra förpliktelser gentemot Förenta nationerna.
          </note>
          <note>
            Krig är alltid grymma, och det ser vi dagligen på
          </note>
          <note>
            TV-skärmen. Det borde naturligtvis Saddam
          </note>
          <note>
            Hussein ha funderat över innan han startade kriget den 2 augusti
            i fjol. Låt oss nu hoppas att detta krig så snart som möjligt
            kan avslutas. Det är dock nästan alltid svårare att vinna en fred
            än att vinna ett krig.
          </note>
          <note>
            Det är angeläget att vi även från svensk sida förbereder oss
            på att det kommer att finnas behov av mycket massiva hjälpinsatser
            till alla berörda länder. Vi kan möjligen hoppas att kraven på
            demokrati och en demokratisk utveckling kommer att växa i de stater
            som nu är berörda. Jag tänker då på Kuwait, Jordanien, Syrien
            och Saudiarabien.
          </note>
          <note>
            De kraven kommer säkert att växa mot bakgrund av de senaste månadernas
            erfarenheter.
          </note>
          <note>
            PLOs position har försvagats, och detta kan möjligen leda till
            att det blir lättare att upprätta en internationell Mellersta
            Östern-konferens, där naturligtvis Israel måste delta tillsammans
            med bl.a. företrädare för palestinierna.
          </note>
          <note>
            Självfallet måste också Förenta nationernas medlemsstater efter
            ett avslutat krig noga analysera
          </note>
          <note>
            FNs roll och vilka erfarenheter och slutsatser man kan dra av
            det senaste halvårets händelser. Frågan blir hur världssamfundet
            på sikt skall kunna garantera fred och säkerhet i världen. Detta
            är ett område där jag tror att Sverige har en betydelsefull roll
            att spela, och det är viktigt att vi i god tid förbereder oss
            inför detta arbete.
          </note>
          <note type="speaker">
            Anf. 6 PER GAHRTON (mp)
          </note>
          <note>
            Herr talman! Allt fler talar nu om tiden efter kriget.
          </note>
          <note>
            Det kanske är väl menat, men det kan också vara en verklighetsflykt.
            Man talar hellre om det man hoppas snart skall ske än om det fruktansvärda
            krig som faktiskt pågår. Det har visat sig vara precis som alla
            andra krig, nämligen ett krig som dödar människor och förstör
            livsmiljön. De som eventuellt trodde någonting annat bör väl äntligen
            börja inse vad det egentligen handlar om.
          </note>
          <note>
            Det finns inga humana krig. Det finns heller inga krig som gör
            slut på alla krig. Jag blev litet alarmerad av den formulering
            i Sten Anderssons svar där han talade om att detta krig, som jag
            förstod det, kunde vara ett krig som skulle rädda kommande generationer
            från krigets gissel. Det kan väl ändå inte vara utrikesministerns
            seriösa mening att han tror på den gamla drömmen om ''the war
            to end all wars''. Det finns inga sådana krig som kan göra slut
            på alla krig, det finns bara fred som kan skapa fred.
          </note>
          <note>
            Sten Andersson säger i svaret att: ''Sverige har under många
            år förespråkat att en
          </note>
          <note>
            Mellanösternkonferens med deltagande av alla berörda parter,
            inkl. PLO kommer till stånd''. Jag hoppas att denna utsaga också
            gäller i tempus presens, dvs. att Sverige inte har frångått denna
            grundläggande ståndpunkt. PLO har förvisso gjort mycket allvarliga
            misstag i denna konflikt, men om man verkligen vill ha en fred
            måste alla parter ingå -- även de parter som den ena eller andra
            sidan inte tycker så mycket om. Jag hoppas alltså att presens
            gäller för detta uttalande.
          </note>
          <note>
            Det har utbrutit en livlig offentlig debatt, och bland det intressantaste
            i den debatten är att två gamla utrikespolitiska trotjänare --
            Inga Thorsson och
          </note>
          <note>
            Sverker Åström -- har hamnat på olika ståndpunkt i sin tolkning
            av huruvida FN gör rätt eller fel. Det skulle vara mycket intressant
            att få veta vad landets utrikesminister anser. Har den gamle trotjänaren
          </note>
          <note>
            Sverker Åström fel på något sätt? Den slutsats man måste dra
            av regeringens officiella politik är ju att regeringen anser att
            Sverker Åström inte begriper sig på utrikespolitik och hur man
            skall tolka
          </note>
          <note>
            Sveriges förpliktelser i förhållande till FN, utan regeringen
            tycks närmast stå på Inga Thorssons sida, som har gjort fredsrörelsen
            många tjänster genom åren men som nu gör fredsrörelsen beklagliga
            björntjänster.
          </note>
          <note>
            Vi hade häromveckan tillfälle till en diskussion här i kammaren
            där jag bl.a. frågade om militärsjukhuset och varför man inte
            kunde gå via
          </note>
          <note>
            Röda korset. Sten Andersson hänvisade då till en rad praktiska
            problem. Jag hann knappast ut ur denna lokal förrän jag i Expressen
            kunde läsa att
          </note>
          <note>
            Röda korsets vice ordförande hovrättspresident
          </note>
          <note>
            Carl-Ivar Skarstedt ansåg att regeringen genom att välja ett
            militärsjukhus utsätter den svenska personalen för fara. Han menade
            att Röda korset i stället borde ha fått uppdraget. Jag skulle
            gärna vilja veta hur detta hänger ihop. Röda korset anser tydligen
            att det är fel att göra som regeringen har gjort och ville själv
            ha detta uppdrag. Finns det några dolda motiv bakom att man valde
            militärsjukhuset i stället för Röda korset, eller är man missnöjd
            med Röda korset? Jag tror att detta måste utredas något noggrannare
            än vad som hastigt skedde här i kammaren i förra veckan.
          </note>
          <note>
            Jag tänker slutligen något beröra en skrift som jag fick tillgång
            till häromdagen och som heter Just war in the Gulf? -- Rättvist
            krig i Gulfen? -- som är utgiven av Life and Peace Institute i
            Uppsala. Såvitt jag förstår är detta ett kristet institut, vilket
            jag antar speciellt intresserar Jan-Erik Wikström.
          </note>
          <note>
            Det intressanta med denna skrift är att man efter mycket noggrann
            analys man ställer upp ett antal kriterier för vad som är ett
            rättvist krig. Det skall finnas en överordnad auktoritet, och
            det skall vara en rättvis sak. Dessa två saker säger man föreligger.
          </note>
          <note>
            Men det skall också vara en absolut sista utväg, något som man
            säger inte föreligger, det skall ha en rimlig chans att lyckas,
            och där sätter man frågetecken. Det skall vidare finnas en riktig
            intention, och där sätter man likaså frågetecken.
          </note>
          <note>
            Det skall finnas en proportionationalitet mellan hur man behandlar
            olika konflikter, och man säger att detta inte gäller i det här
            fallet, eftersom man i så fall skulle ingripa, vilket en del av
            oss har sagt här i kammaren, på samma sätt mot alla andra ockupationer.
            Man säger också att principen om att de icke stridande skall hållas
            helt immuna uppenbarligen inte kan följas. Slutsatsen är därför
            att detta krig enligt kristna principer inte uppfyller kraven
            på ett rättvist krig.
          </note>
          <note>
            Det är inget rättvist krig. Det är ett krig med helt andra förtecken.
            Det hjälper inte att motståndaren är en terrorist, en gangster
            och en totalitär diktator.
          </note>
          <note>
            I ett rättssamhälle har även brottslingar vissa rättigheter,
            det är ju det som är det speciella med ett rättssamhälle. Om rättssamhället
            självt slutar hålla sig rätten har ju brottslingen uppnått det
            han kanske ville, nämligen att rättssamhället brakar ihop. Detta
            gäller såväl inom länder som i det internationella rättssamhället.
            FN, fredsmäklaren, tillgriper ett krig som enligt bl.a. en mycket
            seriös kristen ananlys icke är ett rättvist krig. Borde ändå inte
            regeringen och även andra tänka om när dödsoffren i Bagdad nu
            blir tusentals och kanske tiotusentals?
          </note>
          <note type="speaker">
            Anf. 7 BERNDT EKHOLM (s):
          </note>
          <note>
            Herr talman! Herr talman! Jag anser allmänt sett att Sveriges
            regering har agerat mycket positivt under denna konflikt. Jag
            tycker att man har visat att det till varje pris är fredliga lösningar
            som vi vill uppnå. Också vårt agerande historiskt sett i denna
            region visar detta, och inte minst har Sten
          </note>
          <note>
            Andersson personligen i allra högsta grad bidragit till den positiva
            aktivitet som har skett i denna region för att söka en fredlig
            lösning och samexistens mellan alla parter.
          </note>
          <note>
            Jag anser också att brevet till Saddam Hussein var något mycket
            positivt, och att det drabbades av en mycket orättvist kritik.
            Det framgick helt uppenbart av texten att Sverige sökte en fredlig
            lösning, och det var inget fel att visa på det fanns ett samband
            med Palestinafrågan. Att ett sådant samband finns har väl detta
            krig verkligen visat.
          </note>
          <note>
            Jag anser också att statsministerns agerande har varit positivt
            och likaså de förslag som lagts fram i pressen. Det har också
            mycket klart framgått att
          </note>
          <note>
            Sverige lägger ansvaret för den utveckling som har skett i denna
            region på Irak.
          </note>
          <note>
            Man måste samtidigt konstatera att det finns brister i FNs agerande.
            Det har skapats en oro när det gäller FNs framtida roll som fredsbevarande
            organisation. Jag tycker att man tveklöst kan säga att FN gjorde
            fel som inte lät sanktionerna verka längre. Det är uppenbart att
            avsikten aldrig har varit att dessa sanktioner skulle nå ett resultat,
            utan avsikten har varit att göra en markering. Var har vi exempel
            på att sanktioner på ett halvår skulle kunna ge ett resultat?
            Man borde ha låtit sanktionerna vara längre för att visa att FN
            ville verka för fredliga lösningar och inte militära.
          </note>
          <note>
            Jag tycker också att man kan rikta kritik mot USAs relativt självpåtagna
            roll i den här konflikten. Den har skapat extra spänningar, det
            är helt uppenbart.
          </note>
          <note>
            Man kan ställa sig frågan varför det inte har blivit ett FN-kommando,
            även om man också kan se fördelar med att det inte har blivit
            det. Jag tycker att fredsdiplomatin kom in för sent från FNs sida.
          </note>
          <note>
            Som det ser ut nu löser kriget kanske inte heller den här konflikten
            utan det kommer kanske -- vilket några talare har varit inne på
            -- värre problem när kriget är slut. Då skapas stora spänningar.
          </note>
          <note>
            Det är klart att man känner sig reserverad inför de omfattande
            operationer som FN-alliansen har inlett med denna massiva bombning
            av Irak. Man frågar sig om detta skall vara nödvändigt för att
            befria
          </note>
          <note>
            Kuwait.
          </note>
          <note>
            Varje fredsuppslag måste enligt min mening prövas, och jag är
            litet oklar över vad statsministern avsåg med sitt förslag. Jag
            tycker att man mycket väl skulle kunna tänka sig en ensidig paus
            från alliansens sida under några dagar för att pröva om
          </note>
          <note>
            Irak under sådana omständigheter skulle vara berett att deklarera
            att Irak drar sig ur Kuwait. Det kan kosta ett visst pris, men
            det priset tycker jag uppvägs av fördelarna. Det skulle också
            innebära en markering från FNs sida av att man till varje pris
            vill söka fredliga lösningar, dialog i första hand, och undvika
            blodbad.
          </note>
          <note>
            Jag tycker inte att Sverige skall sända stridande trupp till
            det här området. Däremot är det ett mycket bra förslag -- det
            framförs också i interpellationssvaret -- som gäller de fredsbevarande
            styrkorna och andra insatser. Jag vill fråga utrikesministern
            om regeringen är beredd att avvisa varje krav på att sända stridande
            trupp till den här regionen.
          </note>
          <note>
            Det är tvivelaktigt, tycker jag, att sända krigsmateriel till
            de stridande parterna, och jag vill fråga Sten Andersson om det
            är nödvändigt att
          </note>
          <note>
            Sverige gör det.
          </note>
          <note>
            Kriget har ju också visat vad vapenexporten i världen kan leda
            till. De allierade har under flera år försörjt Irak med fruktansvärda
            vapen, och nu skall de själva bekämpa dessa vapen. Det är ganska
            obegripligt hur det har kunnat ske, och jag vill fråga utrikesministern:
            Vilka insatser kan Sverige göra inom FNs ram och på annat sätt
            för att få mer effektiva regler i syfte att begränsa vapenexporten
            i världen? Jag inser att detta är mycket svårt. Men vad kan vi
            alltså ytterligare göra på den punkten?
          </note>
          <note>
            När det gäller den internationella
          </note>
          <note>
            Mellanösternkonferensen tycker jag att det är ett mycket bra
            förslag som framläggs. Jag skulle bara vilja fråga: Hur ser utrikesministern
            på möjligheterna att utveckla denna internationella konferens
            till vad man skulle kunna kalla för en
          </note>
          <note>
            Mellersta Österns säkerhetskonferens, en parallell till den europeiska
            säkerhetskonferensen? Den skulle omfatta alla stater i regionen
            och även inkludera kurdernas situation.
          </note>
          <note>
            Jag tycker att det inte finns något försvar för
          </note>
          <note>
            Saddam Husseins agerande; det är vidrigt.
          </note>
          <note>
            Ockupationen av den lilla oberoende nationen
          </note>
          <note>
            Kuwait måste med kraft fördömas. Samtidigt måste man vara realist
            och inse att man nu på alla sätt måste försöka stoppa kriget för
            att begränsa skadeverkningarna, och söka en samlad lösning, inkluderande
            palestinier, kurder och andra folkslag i den här regionen.
          </note>
          <note type="speaker">
            Anf. 8 INGELA MÅRTENSSON (fp):
          </note>
          <note>
            Herr talman! Jag vill börja med att läsa ur ett brev som en kurdisk
            pojke, som bor utanför Göteborg och kommer från Kurdistan i Irak,
            har skrivit till tidningen 8 SIDOR:
          </note>
          <note>
            ''Det är knappt man vill prata eller skriva om kriget.
          </note>
          <note>
            Folket som bor i Irak kan inte flytta därifrån. De vill inte
            lämna sitt land, därför att de är födda i Irak.
          </note>
          <note>
            Men ingen kan lösa det här kriget.
          </note>
          <note>
            USA vill ta bort Iraks ledare Saddam Hussein. Men de tänker inte
            på människorna. Tusentals människor kommer att dö varje dag. Tänk
            på alla barnen. De har ingen framtid. Vem ska gråta för dem? Alla
            barn i världen har rätt att leva, men inte barnen i Irak.''
          </note>
          <note>
            Så skrev Arian i Lerum.
          </note>
          <note>
            Jag hade tillfälle att ta del av det tal som Sten
          </note>
          <note>
            Andersson höll i Genève den 4 februari i kommissionen för de
            mänskliga rättigheterna. Jag ställer mig helt bakom vad Sten Andersson
            anförde när han fördömde invasionen i Kuwait och när han talade
            mycket starkt för de baltiska staterna och de baltiska folkens
            rättigheter. Talet avslutades med det postitiva i att man nu undertecknat
            barnkonventionen.
          </note>
          <note>
            Men inte med ett ord talade Sten Andersson om alla de barn som
            bor i detta område och som nu utsätts för krigets grymheter. Det
            verkade i Sten
          </note>
          <note>
            Anderssons tal som om detta krig inte pågick utan att det bara
            var ockupationen av Kuwait som hade inträffat. Det krig som nu
            pågår och hotar hela befolkningen i området nämndes inte alls.
            Det talades om att det är så positivt att man har kunnat skriva
            under barnkonventionen, och det är det naturligtvis. Man vad innebär
            det för barnen i det här området, när de i realiteten lever under
            bombhot? Och hur känner sig barnen som bor i
          </note>
          <note>
            Irak, i Kuwait, i Israel, i de ockuperade områdena?
          </note>
          <note>
            Inte ett ord sade Sten Andersson heller om palestinierna, som
            lever under utegångsförbud och över huvud taget inte får lämna
            sina bostäder. Det var många som blev mycket besvikna över Sten
          </note>
          <note>
            Andersson tal i den här delen. Jag tycker att vi måste tänka
            mera på barnens situation. Mer än hälften av befolkningen i området
            består av barn.
          </note>
          <note>
            Sten Andersson har talat både nu och tidigare i riksdagen om
            att Sverige stöder utvidgningen av kriget och att det sköts inom
            FNs ramar. Men det tragiska är ju att FN har avhänt sig sin beslutanderätt
            i och med resolution 678. Det är ju alliansen som nu beslutar
            vad man skall göra.
          </note>
          <note>
            Medlemsstaterna har inte längre något inflytande, för man har
            som sagt lämnat över beslutanderätten.
          </note>
          <note>
            Det har även generalsekreterare de Cuellar, och nu
          </note>
          <note>
            Ove Bring, beklagat. Jag undrar om inte också Sten
          </note>
          <note>
            Andersson beklagar att man på det här sättet inte längre har
            någon röst när det gäller utvecklingen.
          </note>
          <note>
            Skall det t.ex. vara möjligt att inom de här ramarna använda
            kärnvapen? Det pågår ju en diskussion om detta i USA. Kan Sverige
            tycka att det är rätt att man inom FNs ram använder kärnvapen?
          </note>
          <note>
            Det finns också andra inslag som jag tycker är mycket stötande.
            Det gäller inte minst det sätt på vilket USA har köpt röster för
            att få stöd för resolution 678. Innan beslutet fattades vände
            man sig till Egypten och lovade att detta land skulle få sina
            skulder avskrivna. Kina skulle få ett lån på 140
          </note>
          <note>
            miljoner dollar, Sovjet skulle få 7 miljoner dollar i bistånd,
            Colombia skulle få bistånd till väpnade styrkor, Zaire militärt
            bistånd och avskrivning av vissa delar av sina skulder. Saudi-Arabien
            skulle få
          </note>
          <note>
            12 miljarder dollar till vapen. Jemen hotades med att landet
            inte skulle få ett bistånd som man tidigare haft, om man inte
            stödde resolutionen.
          </note>
          <note>
            Är det på det här viset som det skall gå till i FN --
          </note>
          <note>
            att man skall köpa sina röster? Efter det att beslutet fattades
            om resolution 678 betalade USA av en del av sin skuld, som man
            ju haft under lång tid, nämligen 187 milj.kr. Jag tycker inte
            heller att detta är ett sätt som vi vill att FN skall agera på.
            Hela denna situation som vi nu upplever gör att man verkligen
            får fundera över hur FN skall fungera i fortsättningen -- hur
            FN skall göra skäl för namnet fredsorganisation och bidra till
            att skapa fred och säkerhet i världen. Jag kan inte se att det
            här kriget bidrar till det.
          </note>
          <note type="speaker">
            Anf. 9 EVA GOE S (mp):
          </note>
          <note>
            Herr talman! Ingela Mårtensson kom in på det som jag tänkte ta
            upp, nämligen barnens rätt. När och var kommer barnen in?
          </note>
          <note>
            Det största miljöhotet är krig; det finns inget större miljöhot.
            I dag är det 50 oljekällor bara i det nu aktuella området som
            står i brand. Man säger att kärnvapen kan man använda, för det
            strider inte mot folkrätten. Man har redan i inledningsskedet
            bombat kärnkraftverken -- forskningsreaktorerna.
          </note>
          <note>
            I Sverige sägs det att man aldrig skulle bomba våra kärnkraftverk
            -- men så har man gjort i inledningsskedet. Ingen vet konsekvenserna
            av det.
          </note>
          <note>
            Jag kommer just från Ignalina i Litauen. Vi är ju så rädda att
            Ignalina skulle läcka, osv. När jag talade med säkerhetspersonalen
            där, sade man: ''Det som vi har här är väl inget farligt, vi har
            ju sådan kontroll över det. Men vad händer i Irak, i
          </note>
          <note>
            Mellanöstern?'' Det var ett bete som jag inte kunde låta bli
            att ta tag i. Vad som åsyftades var helt enkelt att av kärnkraften
            kan ett land göra kärnvapen genom att upparbeta och ta till vara
            plutonium --
          </note>
          <note>
            och därmed bli en kärnvapennation. Det är någonting som man har
            blundat för i-världen, och naturligtvis även i Sovjet. Här var
            det alltså klart uttalat. Säkerhetspersonalen i Ignalina gav mig
            betet, jag svalde det -- och gav tillbaka. Jag sade:
          </note>
          <note>
            Javisst, kärnvapen och kärnkraft är siamesiska tvillingar, och
            nu ser vi hur det har gått.
          </note>
          <note>
            Vi har bistått de här länderna med vapen. Vi har bistått med
            att underhålla och bygga upp den mängd av militära vapen som finns
            i Irak.
          </note>
          <note>
            I tilläggsprotokollet, som upprättades 1977 i FN, sägs att man
            inte får sätta in repressalier mot annat än militära områden.
            Det är t.o.m. begränsat så fantastiskt att om det finns militära
            mål i byar och städer, eller i områden där människor bor och lever,
            skulle man inte få angripa. Men det förbudet var så kategoriskt
            att USA och Frankrike inte ville ansluta sig till det.
          </note>
          <note>
            Vad är det som händer i dag? Man frågar sig: Vems folkrätt värnar
            FN om genom att till USA och allierade delegera rätten att ta
            till militära åtgärder? Är det barnens och kvinnornas? Hade inte
            Sverige kunnat stoppa den ''innovation'' av FN-
          </note>
          <note>
            stadgan som Gudrun Schyman talade om? Det är en innovation som
            jag anser innebära ett Orwellskt nyspråk.
          </note>
          <note>
            Att rädda kommande generationer från krigets gissel, som det
            står i den här paragrafen -- är det vad man håller på att göra
            nu, när man utsätter människor för den största miljökatastrofen
            någonsin, om vi ser det fysiskt?
          </note>
          <note>
            Det finns någonting som kallas fattigmans atombomb, som har mycket
            hög dödlighet, 90 %.
          </note>
          <note>
            Det är en kvävningsbomb som kan åstadkomma en bränsle- och luftblandning
            vilken detonerar en bit ovanför markytan och sänder jämnt fördelade
            kraftiga tryckvågor över en stor yta. Den anses militärt vara
            mycket effektiv, då den slår ut oskyddade människor i terräng
            och fortplantar sig ner i markens håligheter och bunkeröppningar.
            Det låter som science fiction, men det är verklighet, för detta
            användes i Vietnam.
          </note>
          <note>
            Hur skall man möta den psykologiska effekten av det här kriget?
            Hur skall jag som lärare, som riksdagsledamot i utbildningsutskottet,
            kunna gå ut i skolorna och tala om fredsundervisning, när FN
          </note>
          <note>
            har fått ett redskap som gör att man löser en konflikt Mellanöstern
            med krig -- FN som skall vara en förebild, som skall vara fredsbevarade?
          </note>
          <note>
            Det visar sig att vad barnen lär sig av är att se på
          </note>
          <note>
            TV. 70 % av det de lär sig bygger på vad de ser på
          </note>
          <note>
            TV; det är den främsta kunskapskällan. Jag läste i
          </note>
          <note>
            Lärarnas Tidning om kriget och barnen:
          </note>
          <note>
            ''I dag är det många av våra barn, från förskolan och upp till
            gymnasiet, som sover dåligt på nätterna och ställer brådmogna
            frågor om krig och död och sin egen framtid. TV, tidningar och
            de vuxnas samtal ger dem ångestfylld närhet till våldets arenor.
          </note>
          <note>
            Föräldrar och lärare, själva plågade av oro och ovisshet, står
            nog ofta svarslösa. Ändå är det viktig att de låter barnens tankar
            och känslor komma till uttryck, att de diskuterar dem och tillför
            den erfarenhet och kunskap de själva har som vuxna.''
          </note>
          <note>
            Jag vill säga till utrikesministern: Det var inte länge sedan
            jag stod i Hiroshima och tittade på förödelsen, som man försökte
            visa i ett museum.
          </note>
          <note>
            Där har alla höjdare i världen skrivit: Detta får inte upprepas.
            Vi vet att verkan av den bomb som fälldes i Hiroshima var bara
            en bråkdel av vad som kan hända i det nu aktuella området. Man
            har där samlat stora militära arsenaler. Tänk bara på de atomubåtar
            som finns där och som både drivs av kärnkraft och kanske är kärnvapenbestyckade!
          </note>
          <note>
            Tänk på de kärnkraftverk som är belägna i området och på den
            miljöförstöring som kan ske genom kemiska och biologiska stridsmedel!
          </note>
          <note>
            Jag frågar utrikesministern: Kunde inte Sverige ha varit mer
            aktivt för att förhindra detta? Vad kommer att ske för att alla
            skall sätta sig vid förhandlingsbordet och förhandla om
          </note>
          <note>
            Mellanöstern -- där jag inbegriper även Kurdistan?
          </note>
          <note>
            Anf. 10 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag har fått många frågor, och jag hinner inte svara
            på dem alla i första omgången.
          </note>
          <note>
            Men jag skall börja med frågan om krig och fred.
          </note>
          <note>
            Det är klart att det alltid är ett nederlag då man tvingas ta
            till krig, eller våld över huvud taget.
          </note>
          <note>
            Ändå kan man hamna i en situation då det är nödvändigt. Jag har
            upplevt detta mycket personligt. Som mycket ung var jag vapenvägrare.
          </note>
          <note>
            Jag kunde inte tänka mig att använda vapen för att döda en annan
            människa. Så kom våldförandet på våra grannländer, förföljelsen,
            tortyren, dödsskotten. Jag sade mig: Om någonting sådant händer
            i vårt land, så måste jag vara beredd. Skulle svenska barn --
            och mina barn -- vara utsatta för detta hot utifrån, detta hot
            mot demokrati, frihet och människoliv, så tvekar jag inte ett
            ögonblick att bära vapen. Det är grunden för den svenska försvarspolitiken.
          </note>
          <note>
            Vad är det som har hänt här? Jag är litet överraskad av att Hans
            Göran Franck och Gudrun Schyman med sitt stora engagemang säger
            så litet om Saddam
          </note>
          <note>
            Hussein, denne man som hänsynslöst har ockuperat -- våldtagit
            -- ett annat land, som har dödat barn och låtit sina soldater
            våldta kvinnor, som har förött ett land och som bara med ett par
            ord skulle kunna göra slut på allt detta -- genom att säga: Jag
            drar mig ur Kuwait. Där ligger skulden.
          </note>
          <note>
            Då kommer vi in på de svenska ansträngningarna.
          </note>
          <note>
            Vi har verkligen ansträngt oss. Den som påstår motsatsen talar
            i nattmössan, eller vad man nu skall använda för uttryck om den
            som talar ett så underligt språk. Vi har jobbat från den första
            dagen -- den 2 augusti -- för att hitta en fredlig lösning. Vi
            har varit i kontakt med mängder av länder. Många länder har sagt
            att Sverige här har en särskild roll att spela som medlare, eftersom
            vi så många gånger tidigare har fungerat i sådana sammanhang.
          </note>
          <note>
            Nu går jag kanske längre än vad jag skall göra i utrikespolitiska
            frågor, men jag tycker att det är värt att göra det. Irak sände
            en emissarie till oss för att diskutera -- trodde vi -- hur man
            skulle kunna komma in i det diplomatiska spelet. Vi skickade en
            emissarie till Irak för att finna ut om vi ur svaren på våra frågor
            kunde hitta någon möjlighet till ett svenskt agerande.
          </note>
          <note>
            Sveriges enda möjlighet att verkligen agera konkret i sådana
            här frågor är att vi inte syns och inte hörs, för att finna ut
            var de olika parterna står. Då det första steget tas -- som måste
            vara att Irak drar sig ur Kuwait -- skall man också veta vad den
            andra parten gör, så att man törs ta det första steget. Men vi
            fick inte det minsta tecken.
          </note>
          <note>
            Det krävs i ett sådant här fall dels att man på båda sidor vill
            ha fred, dels att man har fullt förtroende för Sverige. Vi agerade
            på alla de kanaler som kan tänkas -- i FN, via enskilda länder,
            via PLO och via andra organisationer.
          </note>
          <note>
            Vi ville att man skulle fortsätta sanktionerna. Vi tyckte att
            det var fel, i varje fall väldigt äventyrligt, att fastställa
            en deadline, men FN kom fram till att besluta om en sådan, på
            den grunden att man inte såg det minsta tecken från Saddam Hussein.
            Lägg inte skulden någon annanstans än där den skall ligga!
          </note>
          <note>
            Då är frågan, och den hinner jag inte utveckla nu:
          </note>
          <note>
            Vad kan vi göra mer i den här situationen? Då tror jag att det
            är väldigt viktigt att slå fast att FN-
          </note>
          <note>
            beslutet inte är olagligt, inte något brott mot stadgan. Vi skulle
            ha velat ha ett FN-beslut enligt
          </note>
          <note>
            § 42, men då hade också Sverige varit i den situationen att vi
            hade varit skyldiga inte bara att skicka vapen utan också att
            skicka trupp, om FN så hade begärt.
          </note>
          <note>
            Det skall man ha med i debatten när man diskuterar vapenförsäljning.
            Jag skall återkomma till det sedan.
          </note>
          <note type="speaker">
            Anf. 11 HANS GÖRAN FRANCK (s):
          </note>
          <note>
            Herr talman! I frågan om krig och fred företräder jag inte någon
            pacifistisk inställning, men de nuvarande vapnen och krigföringsmetoderna
            har lett till att man måste vara långt mera restriktiv än tidigare
            med att tillgripa militära sanktioner.
          </note>
          <note>
            Situationen den 17 januari var inte sådan att militära medel
            skulle tillgripas.
          </note>
          <note>
            Sten Andersson hade dagen innan en annan uppfattning än den han
            deklarerade här dagen därpå. Det går då inte att bara hänvisa
            till att andra gjorde en bedömning. Sten Andersson gjorde både
            den 10 och den 16 januari sina bedömningar, och de var riktiga.
            Det fanns inte anledning att ändra ståndpunkt på det sätt som
            skedde.
          </note>
          <note>
            När det gäller Saddam Hussein är det väl på det sättet att jag
            tillsammans med en del andra ledamöter från olika partier här
            i riksdagen har framfört mycket mera kritik än några andra. Vi
            har gjort det dels i samband med ett besök i turkiska flyktingläger
            för ett par år sedan, där vi kunde iaktta hur Saddam Hussein hade
            agerat, dels efter ett besök i Irak för drygt ett år sedan, då
            vi med skärpa fördömde diktaturen.
          </note>
          <note>
            Men på den tiden och dess för innan var det inte så lätt att
            komma fram med den kritiken. Det var inte så många som ville lyssna.
            Då reste höga tjänstemän till Irak för att se till att handelsförbindelserna
            gick i lås. Det var på den tiden då Sovjetunionen, USA och Frankrike
            försåg
          </note>
          <note>
            Irak med jättelika militärleveranser. Då var det svårt att komma
            fram med den här kritiken och få gehör för hur viktig den var.
          </note>
          <note>
            Sedan vill jag säga att det är märkvärdigt att Sten
          </note>
          <note>
            Andersson här står och säger att om man hade tillämpat § 42,
            hade vi blivit skyldiga att delta i kriget. Men faktum är ju att
            om man hade gått efter
          </note>
          <note>
            FN-stadgans regler, hade man inte fått igenom beslutet i FNs
            säkerhetsråd, därför att då hade både
          </note>
          <note>
            Sovjetunionen och Kina motsatt sig det. Det var på grund av delegationsbeslutet
            som man kunde få igenom att militära åtgärder skulle tillgripas.
          </note>
          <note type="speaker">
            Anf. 12 GUDRUN SCHYMAN (v):
          </note>
          <note>
            Herr talman! Jag tycker att det är ganska oförskämt av Sten Andersson
            att säga att Hans
          </note>
          <note>
            Göran Franck och Gudrun Schyman talar så tyst om Saddam Hussein.
            Jag tycker faktiskt att det är oförskämt. Hans Göran Franck har
            framfört en hel del av vad vi har sagt tidigare om Saddam Husseins
            framfart och också vilka krav vi har ställt på den svenska regeringen
            att ta upp den terror som denne har bedrivit i sitt hemland, med
            förtryck av oliktänkande av olika slag och med förtryck av andra
            folkgrupper.
          </note>
          <note>
            Vi har också krävt att Sverige inte skulle vara ett av de länder
            som har försett Saddam Hussein med vapen. Vi vet att den svenska
            regeringen har sett mellan fingrarna vad gäller smuggling av vapen
            till
          </note>
          <note>
            Irak. Vi vet att det har kommit svenska vapen dit.
          </note>
          <note>
            Det tycker jag att man kan anklaga den svenska regeringen och
            Sten Andersson för, men kom inte och anklaga oss för att inte
            ha sagt ifrån om Saddam
          </note>
          <note>
            Hussein!
          </note>
          <note>
            Naturligtvis ligger ansvaret på Saddam Hussein.
          </note>
          <note>
            Men alla andra, inkl. den svenska regeringen, har väl också ett
            ansvar för hur konflikten nu utvecklar sig. När det inte blev
            detta kirugiska snitt, ett ingrepp som på en vecka utan några
            som helst civila offer skulle göra att Saddam Hussein lämnade
          </note>
          <note>
            Kuwait, har vi väl alla ett ansvar för fortsättningen ser ut?
          </note>
          <note>
            Är det möjligt, Sten Andersson, att säga att man kan hamna i
            en situation då man måste tillgripa vapen, när vi ser hur den
            moderna vapenteknologins utveckling innebär kostnader, offrande
            av människoliv, resursförstöring och naturförstöring i en omfattning
            som är oöverskådlig? Finns det ett läge då man kan säga att det
            här var värt priset?
          </note>
          <note>
            Vem kan sätta sig över alla dem som har förlorat och säga att
            det var värt priset? För vad? frågar jag mig. För vem är det som
            vi är lojala i den här situationen?
          </note>
          <note>
            Jag tycker att det var bra att Sten Andersson sade att den svenska
            regeringen tyckte att sanktionerna borde få verka längre. Vi tyckte
            inte om deadlinen, sade Sten Andersson. Då frågar jag: Varför
            har inte den svenska regeringen protesterat i FN mot detta?
          </note>
          <note>
            Varför har ni inte kritiserat säkerhetsrådets beslut?
          </note>
          <note>
            Varför står det bara i svaret att Sverige som lojal medlem i
            FN ställer sig bakom resolutionerna?
          </note>
          <note>
            Varför för ni inte fram kritiken? Det skulle ju stödja bl.a.
            den kritik som framförs i USA mot hur den amerikanska regeringen
            agerar.
          </note>
          <note>
            Frågan om vapenexporten sade Sten Andersson att han skulle ta
            upp sedan. Jag väntar med stor nyfikenhet på vad han kommer att
            säga. Är det i detta läge ''an appropriate support'' att Sverige
            skall leverera vapen? Vad har man svarat på de diplomatiska förfrågningar
            som USA har gjort om att få köpa stora leveranser för att kunna
            fortsätta kriget? Det är ju detta det handlar om.
          </note>
          <note type="speaker">
            Anf. 13 BERITH ERIKSSON (v):
          </note>
          <note>
            Herr talman! Sten Andersson anklagar oss andra för att inte ha
            pratat om Saddam Husseins brott. I
          </note>
          <note>
            likhet med Hans Göran Franck vill jag verkligen dementera det,
            för vi som finns här i kammaren i dag har minsann fört fram de
            synpunkterna.
          </note>
          <note>
            Då vill jag erinra Sten Andersson om det tal som han höll på
            Halabjadagen på Sergels torg. Sten
          </note>
          <note>
            Andersson fördömde där användningen av gas men nämnde inte vem
            som var boven, nämligen Saddam
          </note>
          <note>
            Hussein. När Saddam Hussein tömde 3 839 byar, var Sten Andersson
            tillsammans med världspressen upptagen med att beskriva två förstörda
            byar i
          </note>
          <note>
            Rumänien.
          </note>
          <note>
            Det krävs ett utrikespolitiskt uppvaknande. De handelsförbindelser
            som Sverige har haft med
          </note>
          <note>
            Saddam Hussein och som vi från vänsterpartiet har ansett skall
            hållas på lägsta möjliga nivå på grund av Saddam Husseins brott
            mot mänskliga rättigheter har lett till mångmiljardförluster och
            gisslandramer och till att 2 miljoner aktieägare har förlorat
            i genomsnitt 30 000 kr. var. Jag hoppas att man efter dessa erfarenheter
            skall se litet annorlunda på vilka förbindelser vi har med diktaturerna
            runt om i världen.
          </note>
          <note>
            I internationella sammanhang, exempelvis på världskonferensen
            om kemiska vapen i Paris 1989, nämndes inte med ett ord Iraks
            brott 1988. Iraks bombningar med kemiska vapen nämndes inte heller
            av Sverige, och den kurdiska representanten som ville vara med
            nekades att delta i konferensen.
          </note>
          <note>
            Så jag vill verkligen fråga: Vad har Sten Andersson gjort fram
            till nu när det gäller att fördöma Saddam
          </note>
          <note>
            Husseins diktatoriska regerande och Saddam
          </note>
          <note>
            Husseins brott?
          </note>
          <note type="speaker">
            Anf. 14 PER GAHRTON (mp):
          </note>
          <note>
            Herr talman! Jag vill först instämma med de tre föregående talarna
            när det gäller kritiken av
          </note>
          <note>
            Saddam Hussein. Jag trodde faktiskt att hopkopplingen av fredsopinionen
            och Saddam
          </note>
          <note>
            Hussein är ett skamgrepp som inte Sveriges utrikesminister skulle
            ta till, utan att det kunde förbehållas Ulf Nilson i Expressen
            och liknande ställen. Eftersom vi ofta är intresserade av och
            initierade i fråga om Mellanöstern har många av oss sett karaktären
            hos Saddam Husseins regim långt före många av dem som nu står
            upp och hyllar kriget.
          </note>
          <note>
            Av alla de frågor som ställdes hoppas jag att Sten
          </note>
          <note>
            Andersson hinner kommentera den om Röda korset, för det är faktiskt
            en ganska allvarlig sak att
          </note>
          <note>
            Röda korset har en helt annan uppfattning om hur det ligger till
            än landets utrikesminister.
          </note>
          <note>
            Det är säkert riktigt att det har bedrivits tyst diplomati. I
            något enstaka fall t.o.m. vet jag att sådan har bedrivits. Men,
            som Hans Göran Franck sade, när det sedan visar sig att den inte
            leder till resultat, är det inte då Sveriges roll att säga ifrån
            med hög röst och slå vakt om freden som metod att lösa internationella
            konflikter?
          </note>
          <note>
            Det är ju detta det handlar om här: freden som metod -- skiljedom,
            sanktioner, alla möjliga andra instrument, för att utan krig lösa
            internationella konflikter. Klarar man inte av det, skapar man
            inte en rättsordning, utan man skapar internationell anarki under
            FNs överhöghet, vilket bara gör saken värre.
          </note>
          <note>
            Sedan säger Sten Andersson att ockupationen av
          </note>
          <note>
            Danmark och Norge övertygade honom om att krig kan vara nödvändigt.
            Jag är visserligen militärvägrare och har suttit i fängelse för
            det, och jag tillhör ett näst intill radikalpacifistiskt parti,
            men jag kan också acceptera att man använder vapen i självförsvar.
            Att den angripne använder vapen, kan jag tänka mig att man måste
            acceptera.
          </note>
          <note>
            Men här handlar det inte om detta, utan det handlar om att man
            använder vapen för att etablera en rättsordning. Det är något
            helt annat och förblir något helt annat.
          </note>
          <note>
            Dessutom tror jag att kriget som metod är extra förödande i Mellanöstern.
            Jag tycker att det är märkligt att så många av dem som anser sig
            vara
          </note>
          <note>
            Israels vänner tycks gilla det här kriget, för erfarenheten säger
            att av krig i Mellanöstern skapas nya arabiska revanschstämningar,
            och varje gång är araberna starkare. Det har varit krig med stor
            regelbundenhet -- 1948, 1956, 1967, 1973, 1982 och
          </note>
          <note>
            1991 -- och varje gång har den arabiska sidan varit militärt
            starkare.
          </note>
          <note>
            Någon gång, om detta inte får ett slut med en fredsuppgörelse,
            blir den arabiska sidan alltför stark. Jag är rädd för vad som
            kan hända år 2000, om man inte får en fredlig lösning och slut
            på krigskedjan.
          </note>
          <note type="speaker">
            Anf. 15 BERNDT EKHOLM (s):
          </note>
          <note>
            Herr talman! Det är säkert inte lätt för utrikesministern att
            svara på alla frågor, för de har blivit väldigt många. En av de
            frågor som jag vill lyfta fram är att man måste utgå ifrån att
            krig egentligen inte kan accepteras. Även om det finns lägen då
            man kan tycka att man skulle kunna acceptera krig, är det i grunden
            oacceptabelt.
          </note>
          <note>
            Precis som Per Gahrton sade, är krig särskilt olyckligt i Mellanöstern.
            Om det här kriget kommer att lösa några problem står skrivet i
            stjärnorna. Det är mycket möjligt att det skapar mycket större
            problem.
          </note>
          <note>
            Därför tycker jag att det är viktigt att Sveriges regeringen
            är utomordentligt aktiv på alla möjliga sätt, och det är jag säker
            på att regeringen också är.
          </note>
          <note>
            En fråga som jag har i det sammanhanget gäller statsministerns
            förslag om en paus i kriget. Att säga att man skall göra en paus
            i kriget, under förutsättning att Saddam Hussein lovar att omedelbart
            dra sig tillbaka är egentligen ett meningslös utspel. Vi vet vad
            han kommer att svara.
          </note>
          <note>
            Trots att man kan resa kritik mot den åsikten -- jag inser det
            -- tror däremot jag att det skulle vara meningsfullt om FN ensidigt
            gjorde en paus i kriget under några dagar, för att markera att
            FNs huvuduppgift inte är att föra krig utan att det är att söka
            andra lösningar. Under pausen skulle Saddam
          </note>
          <note>
            Hussein få en chans att visa om han är beredd att acceptera vapenvila
            eller ej.
          </note>
          <note>
            Det skulle vara en viktig markering för FNs fortbestånd, tror
            jag, att visa att man är beredd att offra litet grand för att
            uppnå fred. Jag inser att det inte är opoblematiskt att se saken
            på det sättet, men jag tror att inte minst i Mellersta Östern
            skulle det vara riktigt att göra en sådan markering.
          </note>
          <note>
            Jag har inte riktigt kunnat tolka utrikesminsterns svar här.
            Det handlar inte om något villkorlöst eldupphör, står det i svaret,
            utan om en paus i utbyte mot en klar avsiktsförklaring. Men jag
            förstår inte riktigt sambandet mellan pausen och villkoret, och
            det skulle jag vilja ha klarlagt.
          </note>
          <note>
            I frågan om att avvisa krav på att sända stridande trupp uppfattade
            jag utrikesministern på det sättet att Sverige i praktiken har
            gjort det. Men jag vill gärna ha ett klart besked på den punkten
            också, för jag tror att detta är viktigt för väldigt många. Jag
            uppfattar det så att om Sverige går ut i strid, försämras avsevärt
            våra möjligheter att bidra till fred i olika delar av världen,
            vilket jag tycker är vår huvuduppgift. Jag tror nog att också
            FN inser att
          </note>
          <note>
            Sverige spelar den rollen, men jag vill gärna ha svar på den
            frågan liksom naturligtvis på frågan om vapenexporten.
          </note>
          <note type="speaker">
            Anf. 16 INGELA MÅRTENSSON (fp):
          </note>
          <note>
            Herr talman! Sten Andersson valde att i sin replik inte speciellt
            gå in på de frågor vi ställt utan talade mer om krig eller inte
            krig som metod att lösa konflikter vid Persiska viken. Jag hoppas
            ändå att jag kan få svar på om Sten Andersson tycker att det är
            förenligt med FNs uppgift att alliansen använder kärnvapen, om
            man kommer till den ståndpunkten att sådana bör tillgripas. Det
            som sades om att köpa sig röster skulle jag gärna vilja ha en
            kommentar till.
          </note>
          <note>
            Jag tror inte att det är oundvikligt att använda kriget som metod
            att lösa konflikter. Jag tycker inte att man har gjort tillräckligt
            för att lösa den här konflikten på fredlig väg. Jag tar fullständigt
            avstånd från den invasion som Irak har gjort sig skyldigt till
            gentemot Kuwait och dess befolkning.
          </note>
          <note>
            Naturligtvis måste vi i omvärlden reagera på detta.
          </note>
          <note>
            Men det betyder inte att man måste använda sig av militärt våld.
          </note>
          <note>
            President Mitterand lade fram ett förslag i början av hösten
            om en fredsplan, som jag vet att utrikesministern ställde sig
            i bakom i en debatt i kammaren. För mig är det obegripligt varför
            det inte gick att använda sig av denna plan. Det fanns tecken
            att man också från Iraks sida var intresserad av att diskutera
            planen. De uppgifterna fick vi när vi var i Irak och talade med
            bl.a. utrikesministern där. Jag tycker inte att tillräckliga försök
            har gjorts.
          </note>
          <note>
            Fler försök borde ha gjorts.
          </note>
          <note>
            Förutom allt lidande för befolkningen, har det som man ställt
            till med också bidragit till att försvåra relationerna mellan
            religiösa och etniska grupper.
          </note>
          <note>
            Även här i Norden kan man se hur infekterat det har blivit. Det
            håller t.ex. på att växa fram ett arabhat. I t.ex. Norge avskedas
            städare som är muslimer. Hur skall det gå att bygga upp något
            nytt och finna på fredliga lösningar när det blir så infekterat
            mellan olika grupper?
          </note>
          <note>
            Jag tycker att det utvidgade kriget har bidragit till att försvåra
            relationer mellan människor. Det är en av de allvarliga konsekvenser
            med tanke på möjligheterna att bevara fred i fortsättningen. Jag
            tycker att mänskligheten har tappat ansiktet genom att man har
            varit tvungen att gripa till dessa militära insatser. Jag hade
            hoppats på att man hade kunnat finna andra metoder.
          </note>
          <note>
            Anf. 17 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Först vill jag säga några saker för att undvika
            missförstånd -- sådant har redan kommit till uttryck.
          </note>
          <note>
            Jag tvivlar inte ett ögonblick på er vilja, era ambitioner och
            bidrag till att åstadkomma en fredlig lösning -- inte ett ögonblick.
            Men ni har heller inte anledning att betvivla min vilja att åstadkomma
            en fredlig lösning. Jag har både tidigare som partisekreterare
            och nu som utrikesminister i aktiv handling försökt att bidra
            till fredliga lösningar. Någon gång har jag lyckats, flera gånger
            har jag dess värre misslyckats.
          </note>
          <note>
            Jag skall försöka svara på frågan om en paus. Vi trodde -- och
            det kanske finns anledning att tro det fortfarande -- att om en
            situation inträffar där Iraks möjligheter att aktivt stödja de
            några hundratusen soldater som befinner sig i Kuwaits öken är
            utslagna, skulle det vara dags att ta en paus. I stället för att
            använda våld mot de trupperna skall man uppträda som man gjorde
            under sexdagarskriget när hundratusen människoliv räddades genom
            att soldaterna törstades ut ur sina krigsställningar.
          </note>
          <note>
            Här kommer det in en fråga som Per Gahrton förtjänstfullt har
            tagit upp tidigare. Jag visste inte då hur mycket det låg i den
            frågan. Det vet jag inte med säkerhet nu heller. Men allt fler
            av de utrikesministrar med förhållandevis god insyn i förhållandena
            -- god insyn har väl ingen -- som jag har talat med säger att
            de utgår från att denne
          </note>
          <note>
            Saddam Hussein är så cynisk, så beredd att offra sitt folk --
            också kvinnor och barn -- att han väntar ändå fram till den tidpunkt
            då hans eget liv eller hans möjligheter att överleva som politiker
            är nära sitt slut innan han är beredd att dra sig ur Kuwait. Det
            är också en bedömning som man måste ha med i sammanhanget.
          </note>
          <note>
            Jag vill gärna säga att det är rätt att vi har reagerat för litet
            emot Saddam Hussein tidigare. Men vi måste i det stycket också
            vara litet rättvisa. Ingen har gjort tillräckligt. Men vi har
            inte varit overksamma från regeringens sida. Någon sade att jag
            vid ett tal på Sergels torg på temat ''Aldrig mer
          </note>
          <note>
            Halabdja'' inte talade om att det var Saddam
          </note>
          <note>
            Hussein som låg bakom. Men budskapet gick ändå fram till Irak.
            Våra handelsförbindelser avbröts för en lång tid framåt. Vi har
            tagit upp frågan om konventionen om mänskliga rättigheter i FN
          </note>
          <note>
            åtminstone två gånger. Vi har alltså försökt att driva frågan,
            men jag medger inte tillräckligt hårt.
          </note>
          <note>
            Utbrottet om oförskämdhet, Gudrun Schyman, innehöll en del som
            var oförskämt i överkant.
          </note>
          <note>
            Gudrun Schyman säger att den svenska regeringen har sett genom
            fingrarna med vapensmuggling till
          </note>
          <note>
            Irak. Det är ren och skär lögn! Ett sådant uttalande förbättrar
            inte våra möjligheter att diskutera med varandra.
          </note>
          <note>
            Jag skall gärna kommentera detta med vapenaffärer. Det finns
            ingen skyldighet för Sverige att sälja vapen. Om det kommer framställningar
            har vi i regeringen att behandla dem efter de riktlinjer som denna
            riksdag har fastställt. Då måste vi naturligtvis också ta hänsyn
            till att det är
          </note>
          <note>
            FN som har givit alliansen, koalitionen, rätt att använda vapen.
            Det innebär inte -- som någon gjorde gällande -- att varje i koalitionen
            deltagande land skulle ha någon slags rätt att få köpa vapen från
            Sverige. Där ingår länder till vilka vi aldrig har sålt ett vapen
            och inte heller i denna situation skulle vara beredd att göra
            det.
          </note>
          <note>
            Jag upprepar det som Jan-Erik Wikström har sagt.
          </note>
          <note>
            Det har rått total enighet i utrikesnämnden och den parlamentariska
            nämnden om de vapenaffärer som har varit uppe till diskussion.
            Det gäller även principerna. Jag återkommer till vilka lärdomar
            vi kan dra av detta.
          </note>
          <note>
            Vidare har vi fältsjukhuset och Röda korset. Det har varit besvärligt
            för Röda korset att verka i den regionen. Jag har i Genève talat
            med generalsekreteraren för Röda kors-kommittén. Han framhöll
            att man möter svårigheter i en del av de arabiska länderna. Det
            gick att komma snabbare fram med denna lösning, och det gällde
            att handla snabbt. Röda korsets fana vajar nu utanför sjukhuset,
            och på det sättet är Röda korset närvarande.
          </note>
          <note>
            Jag återkommer till de övriga frågorna i nästa inlägg.
          </note>
          <note type="speaker">
            Anf. 18 HANS GÖRAN FRANCK (s):
          </note>
          <note>
            Herr talman! När det gäller vapenexporten är det klart att det
            finns inga folkrättsligt tvingande förpliktelser för oss att leverera
            vapen. Normalt sett gäller att när det kommer framställningar
            eller propåer från FN skall de behandlas i positiv anda.
          </note>
          <note>
            Men mot den bakgrund som föreligger och för att få ett stopp
            på kriget är det viktigt att avvisa sådana propåer. I varje fall
            bör regeringen inta en så stor restriktivitet -- jag har fått
            uppfattningen att det finns förutsättningar för det -- att alla
            sådana framställningar om tillstånd skjuts upp till dess att kriget
            är över. Det är ett samlat krav från hela fredsrörelsen i vårt
            land att framställningar skall behandlas så.
          </note>
          <note>
            Jag skulle inte mer gå in på det som har hänt tidigare. Det viktigaste
            nu är inte att få en konfrontation mellan fredsrörelsen och regeringen.
          </note>
          <note>
            Tvärtom, det är fråga om att försöka att nå positiva, konstruktiva
            ting för att åstadkomma fred.
          </note>
          <note>
            Det finns en del viktiga saker som jag vill ta fasta på. Det
            är kravet på eldupphör, kravet på en
          </note>
          <note>
            Mellanösternkonferens och insatser för krigets offer både nu
            och i framtiden. Det råder inte heller delade meningar inom den
            aktiva fredsopinionen om att Irak ovillkorligen måste lämna Kuwait.
            Det är också viktigt att se att det finns en viss form av samstämmighet
            när det gäller att de icke-arabiska styrkorna skall lämna regionen.
            De skall inte få bita sig fast på det sätt som har hänt i andra
            delar av världen. Det skall här verkligen bli garantier och utfästelser
            om att de skall lämna regionen.
          </note>
          <note>
            Slutligen vill jag säga något om det humanitära biståndet. Som
            jag sade i mitt första inlägg går fyra femtedelar av biståndet
            till fältsjukhuset. Så mycket kostar det. Eftersom sjukhuset kostar
            400
          </note>
          <note>
            milj.kr. blir det bara 100 milj.kr. kvar. Därför är det angeläget
            att öka insatserna till övriga delar.
          </note>
          <note>
            Framför allt gäller det Röda korset, som kan komma in i områden
            där andra inte kommer in.
          </note>
          <note type="speaker">
            Anf. 19 GUDRUN SCHYMAN (v):
          </note>
          <note>
            Herr talman! Jag betvivlar inte Sten Anderssons vilja att bidra
            till fred. Jag tror att vi kan vara fullständigt överens om att
            samtliga som debatterar i dag hyser en stor vilja till fred. Men
            frågan är vilka medel, Sten Andersson, som skall användas för
            att nå målet.
          </note>
          <note>
            Jag tar upp frågan om vapenexport som ett exempel på att det
            kanske inte bara är de intressena som spelar in. När man tittar
            på den svenska vapenexporten genom tiderna och i vilka länder
            de svenska vapnen har hamnat, kan man se att det inte bara är
            fredsintressena som har varit tongivande i dessa affärer. Jag
            förstår mycket väl när Sten
          </note>
          <note>
            Andersson säger att våra relationer när vi diskuterar smuggling
            av vapen inte blir bättre. Jag är mycket väl medveten om detta.
            Det är inte mitt syfte att förbättra mina relationer med Sten
          </note>
          <note>
            Andersson när jag påpekar att vapensmuggling pågår. Syftet är
            att smuggling skall upphöra och att den svenska vapenexporten
            skall upphöra. Det är en viktigare fråga än mina relationer till
            Sten
          </note>
          <note>
            Andersson.
          </note>
          <note>
            Vidare har vi frågan om möjligheten att få Saddam
          </note>
          <note>
            Hussein att lämna Kuwait med hjälp av de militära ingripandena.
            Det är bra att Sten Andersson tar upp diskussionen om att Saddam
            Hussein kanske inte lämnar Kuwait förrän hans eget liv står på
            spel.
          </note>
          <note>
            I diskussionen ingår det att Saddam Hussein inte ser kriget som
            ett medel utan som ett mål. Om det är så måste man tänka om. Uppfyller
            man inte
          </note>
          <note>
            Saddam Husseins innersta krav och önskningar i det fallet, nämligen
            att få kriga? Om det är målet och inte medlet, måste det vara
            möjligt att tänka om och se att det kanske behövs andra insatser.
            Det är kanske andra saker som behöver göras.
          </note>
          <note>
            Jag vill slutligen upprepa några frågor som jag inte har fått
            svar på ännu. Anser Sten Andersson att det nuvarande kriget förs
            inom de ramar som finns angivna i resolution 678? Anser Sten Andersson
            att svensk vapenexport i det här läget bidrar till en fredlig
            lösning av konflikten i Mellanöstern? Hur har den svenska regeringen
            svarat på de diplomatiska underhandsfrågor som har kommit från
            USA i detta läge om att få köpa stora vapenleveranser?
          </note>
          <note type="speaker">
            Anf. 20 BERITH ERIKSSON (v):
          </note>
          <note>
            Herr talman! Sten Andersson säger att budskapet gick fram till
            Irak, även om Sten Andersson inte utpekade Irak som skyldigt till
            gasbombningarna.
          </note>
          <note>
            Nästa steg var att Pierre Schori skickades på en resa till Bagdad.
            Efter den resan gick handelsmaskineriet utan gnissel. Man kan
            kanske fråga sig vad Pierre Schori sade i Bagdad hos
          </note>
          <note>
            Saddam Hussein.
          </note>
          <note>
            Sten Andersson har inte med ett ord svarat på den fråga jag ställde
            i mitt första inlägg, nämligen om
          </note>
          <note>
            USAs bombningar i Kurdistan i Turkiet och om
          </note>
          <note>
            Sten Andersson anser att de ryms inom FN-
          </note>
          <note>
            konventionen. Jag förväntar mig ett starkt fördömande av hur
            Turkiet utnyttar situationen.
          </note>
          <note>
            Man har där ökat förtrycket mot kurderna. Det är verkligen beklagligt
            att Turkiet än en gång har lyckats med att lura västvärldens kritik
            och
          </note>
          <note>
            Europarådets kritik genom att deklarera att språklagarna skall
            ändras. Anders Björck har skickat telegram till Özal. Resultatet
            som kommer -- jag läste det i går -- är en stark skärpning av
            språklagarna.
          </note>
          <note>
            Jag frågade också om Sverige har planer på att hjälpa de flyktingar
            som finns i Kurdistan i Turkiet.
          </note>
          <note>
            De har det mycket svårt, eftersom de saknar hem, det är kallt
            i området och de svälter.
          </note>
          <note>
            Eftersom även invandrarministern sitter i kammaren vill jag passa
            på att säga att jag hoppas verkligen att Sverige inte skickar
            tillbaka asylsökande till det området. Det som sägs här i kammaren
            är viktigt för vår flyktingpolitik, framför allt vad utrikesministern
            säger om förhållanden i olika länder. Jag fick i dag höra från
            arbetsmarknadsdepartementet att när det gäller det utvisningsstopp
            som har funnits för kurder från detta område i Turkiet har man
            meddelat från den högsta ledningen att det är fritt fram att skicka
            tillbaka människor dit igen. Jag beklagar verkligen det. Förtrycket
            mot kurderna i området har ökat mycket kraftigt, och det kommer
            många rapporter därifrån om vad som försiggår där just nu.
          </note>
          <note>
            Anf. 21 Utrikesminister STEN ANDERSSON
          </note>
          <note>
            (s):
          </note>
          <note>
            Herr talman! Jag får väl stå ut med att Gudrun
          </note>
          <note>
            Schyman inte har något behov av att förbättra relationerna med
            mig. Jag tror att hon skulle må gott om nätterna om hon förbättrade
            sina relationer till sanningen. Är det så som Gudrun Schyman säger
            att svenska vapen har smugglats till Irak, bör den byken tvättas.
            Jag uppmanar Gudrun Schyman att gå till polisen. Gör hon det inte
            är hon i en mycket besvärlig situation efter det uttalande hon
            har gjort.
          </note>
          <note>
            Jag skall nu svara på en del av de frågor jag har fått -- om
            jag nu hinner med. Berndt Ekholm vill ha en försäkran om att Sverige
            inte skall skicka någon trupp. Det kommer vårt land inte att göra,
            om beslutet är utformat på det sätt som det är i dag.
          </note>
          <note>
            Men det skulle kunna hända om beslutet fattas i enlighet med
            42 §.
          </note>
          <note>
            Är det nödvändigt att sända vapen? Jag har redan svarat på den
            frågan. Det föreligger ingen sådan skyldighet. Det skall prövas
            efter de svenska riktlinjerna för vapenhandel.
          </note>
          <note>
            Ingela Mårtensson frågade om kärnvapen får användas. Nej, det
            är mot FNs eget beslut.
          </note>
          <note>
            Jag kommer kort in på det som ändå är viktigast.
          </note>
          <note>
            Vad kan vi mer göra? Det är viktigt att säkerhetsrådet är aktivt.
            Det är det enda organ som kan fatta beslut. Jag tar för givet
            att säkerhetsrådet får alla de informationer som krävs för att
            fatta beslut. Jag skulle kunna gå djupare in på det, men det skall
            jag inte göra.
          </note>
          <note>
            Det som Jan-Erik Wikström, och flera andra också förresten, var
            inne på är också viktigt, nämligen att vi redan nu måste arbeta
            med det som skall ske framöver. Vi måste diskutera vad som skall
            följa efter kriget. Hur skall vi garantera freden i detta läge?
            Då kommer vi in på hela raden av frågor, bl.a. en Mellanösternkonferens,
            där alla frågor i Mellanöstern måste tas upp. Det gäller även
            den kurdiska frågan, som särskilt har nämnts här. Vi måste utarbeta
            ett säkerhetssystem för
          </note>
          <note>
            Mellanöstern på samma sätt som vi har gjort i
          </note>
          <note>
            Europa.
          </note>
          <note>
            Jag delar helt den uppfattning som Hans Göran
          </note>
          <note>
            Franck ger uttryck för här, nämligen att vi skall koncentrera
            oss på det humanitära nu. Vi har redan anvisat 728,6 milj. kr.
            Regeringen behandlar just nu förslag som har kommit om särskilt
            insatser för palestinierna. Palestinierna är det folk som har
            fått minst hjälp av dem som är särskilt utsatta. Vi får alltså
            anledning att återkomma.
          </note>
          <note>
            Vi kommer att fortsätta att arbeta aktivt för att hitta en fredlig
            lösning. Det vore bra om vi kan få flera uppslag från riksdagen
            än de som har kommit i dag.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1990/91:121 om kostnadsskyddet vid
            sjukresor
          </note>
          <note>
            Anf. 22 Socialminister INGELA THALÉN
          </note>
          <note>
            (s):
          </note>
          <note>
            Herr talman! Rosa Östh har frågat vilka åtgärder regeringen avser
            att vidta för att den enskildes kostnadsskydd vid sjukresor snabbt
            skall kunna återställas till acceptabel nivå. Frågan är ställd
            med anledning av de uppkomna effekterna för den enskilde av att
            mervärdeskatt införts på sjukresor från årsskiftet. Rosa Östh
            visar genom ett exempel vad detta kan innebära i ökade kostnader.
          </note>
          <note>
            För det första får jag framhålla att de effekter som
          </note>
          <note>
            Rosa Östh tar upp är begränsade till att gälla sjukresor med
            taxi. Vid taxinäringens avreglering den 1 juli 1990 -- när rikstaxan
            avskaffades -- ansågs det nödvändigt att införa ett högsta tak
            för beräkningen av sjukreseersättning från sjukförsäkringen för
            att förhindra att oskäligt höga taxor skulle börja tillämpas för
            dessa sjuktransporter. detta s.k. ersättningstak sattes betydligt
            högre än den avskaffade rikstaxan för att kunna ge kompensation
            för eventuella höjningar av taxipriserna den 1 juli 1990. Tyvärr
            har detta ersättningstak av många taxiföretag kommit att betraktas
            som en ny rikstaxa för sjukresor. Vid årsskiftet höjde taxiföretagen
            dessutom sina taxor kraftigt bl.a. till följd av att mervärdeskatt
            på persontransporter infördes som ett led i omläggningen av skattesystemet.
            Detta ledde till att flertalet taxipriser blev högre än ersättningstaket,
            vilket i sin tur fick mycket allvarliga ekonomiska konsekvenser
            för främst de människor som ofta måste företa långa resor för
            vård och behandling.
          </note>
          <note>
            Till följd av den uppkomna situationen snabbehandlade regeringen
            denna fråga, vilket resulterade i beslut den 10 januari om att
            höja den kilometerersättning som ingår i nämnda ersättningstak
            med 1 kr. till 7 kr., dvs. med nästan
          </note>
          <note>
            17 %. Ändringen skulle gälla för sjukresor med taxi som företagits
            efter årsskiftet.
          </note>
          <note>
            Regeringen ansåg att denna höjning av ersättningstaket -- även
            med beaktande av de betydande höjningar av taxorna som taxiföretagen
            genomfört efter avregleringen -- borde innebära att den enskildes
            kostnad för sjukresor med taxi inte skulle komma att överskrida
            gällande karensbelopp på 30 kr. per resa.
          </note>
          <note>
            Statens pris- och konkurrensverk har gjort en beräkning av hur
            stor höjning av priserna på olika områden som införande av mervärdeskatt
            motiverar. För taxiresor har denna höjning beräknats till ca 17
            %, vilket i stort sett motsvaras av den nyligen genomförda höjningen
            av kilometerersättningen i ersättningstaket.
          </note>
          <note>
            Regeringen kommer via riksförsäkringsverket och försäkringskassorna
            att noga följa taxipriserna och bl.a. kontrollera att det inte
            finns några omotiverade skillnader i prissättningen mellan privata
            och samhällssubventionerade taxiresor.
          </note>
          <note>
            Avslutningsvis vill jag meddela att regeringen tillsatt en utredning
            med direktiv att bl.a. överväga och lämna förslag om ett särskilt
            högkostnadsskydd för sjukresor för personer som till följd av
            sin sjukdom eller sitt handikapp ofta behöver företa resor för
            att få vård eller behandling och därmed drabbas av höga resekostnader.
            Utredningen beräknas kunna slutföra sitt uppdrag under senare
            hälften av detta år.
          </note>
          <note type="speaker">
            Anf. 23 ROSA ÖSTH (c)
          </note>
          <note>
            Herr talman! Jag tackar socialministern för svaret på min interpellation.
            Hela resonemanget i svaret går ut på att taxiföretagen i allmänhet
            tar ut för höga priser. Detta skulle vara anledningen till det
            problem som jag har tagit upp. Jag kan inte dela den uppfattningen
            helt och hållet. Jag kan i och för sig hålla med om att det i
            vissa fall finns anledning att i frågasätta om de höjda priserna
            till fullo är motiverade av momspåslaget. Men det har knappast
            gällt i fråga om sjukresorna med taxi. Jag tror helt enkelt att
            regeringen har förbisett vilka olyckliga effekter som momspåslaget
            ledde till i de här fallen. Det bekräftas dessutom av att regeringen
            var så snabb med att rätta till missförhållandet. Det var givetvis
            mycket bra. Men den frågeställning som återstår är om åtgärden
            var tillräcklig.
          </note>
          <note>
            Jag har försökt att följa utvecklingen av den här frågan. Efter
            vad jag förstår blir utfallet olika för olika företag och därmed
            också för resenärerna. En del taxiföretag anser sig klara av resorna
            med den höjda ersättning de nu får. De har ett stort resandeunderlag,
            och de har möjlighet att kombinera sjukresorna med andra resor.
          </note>
          <note>
            I andra fall har man bedömt att det är omöjligt att hålla kunden
            skadeslös, dvs. att denne bara behöver betala 30 kr. per enkel
            resa. Då blir det kunden som måste hävda sin rätt gentemot försäkringskassan.
            Så kan det inte få vara. De företag som kan ha svårt att få lönsamhet
            på resorna är inte minst de som finns i glesbygd, där resenärerna
            är få och där resorna är långa. Det finns därför anledning för
            regeringen att noga följa den här frågan.
          </note>
          <note>
            Då gäller det inte enbart att kontrollera om det finns omotiverade
            skillnader i prissättning mellan privata och samhällssubventionerade
            resor, som socialministern säger, utan också vilka skilda förutsättningar
            som kan gälla för olika företag, och givetvis även hur detta i
            sin tur drabbar resenärerna. Jag skulle gärna vilja ha ett besked
            av socialministern här i dag om att så verkligen blir fallet.
          </note>
          <note type="speaker">
            Anf. 24 BARBRO SANDBERG (fp):
          </note>
          <note>
            Herr talman! Jag hade egentligen inte tänkt att ge mig in i den
            här debatten, eftersom jag anser att problemet med moms på sjukresor
            var ett missförstånd som redan rättats till.
          </note>
          <note>
            Det fanns ett karensbelopp på 30 kr. per resa med taxi, och det
            ändrades inte när momsen infördes.
          </note>
          <note>
            Som Ingela Thalén sade i sitt svar avreglerades taxi redan den
            1 juli 1990, och då beslutades om ett nytt ersättningstak för
            taxi.
          </note>
          <note>
            Det var synd att socialministern inte agerade litet kraftfullare
            när de här problemen dök upp i pressen under mellandagarna. Jag
            tycker t.ex. att departementstjänstemannens uttalande om att man
            visste om konsekvenserna, att man skulle följa utvecklingen och
            att några ändringar inte skulle ske förrän i vår, skrämde upp
            människor alldeles i onödan. Förordningen fanns ju, och den är
            inte ändrad. Karensbeloppet på 30 kr. gäller, som jag ser det.
            Däremot har ersättningstaket höjts med ytterligare 1 kr. från
            den 1 januari i år.
          </note>
          <note>
            Ingela Thalén säger att hon förutsätter att höjningen av ersättningstaket
            skall resultera i att de sjukas kostnader begränsas till karensbeloppet.
          </note>
          <note>
            Folkpartiet liberalerna anser att så skall vara fallet.
          </note>
          <note>
            Det måste vara riksförsäkringsverket eller försäkringskassan
            som skall förhandla med taxiföretagen. Den enskilde skall bara
            betala karensbeloppet. Men jag hade, som jag sade, inte tänkt
            att ge mig in i den här debatten. Att jag ändå har gjort det beror
            på att det har framkommit att på vissa orter får den enskilde
            betala mer än karensbeloppet.
          </note>
          <note>
            Enligt den information som jag har gäller det främst dialyspatienter.
            Det är svårt sjuka människor som inte har något val. Jag skulle
            därför vilja fråga
          </note>
          <note>
            Ingela Thalén vad hon tänker göra åt det här problemet. Det kan
            inte få vara så att människor som är svårt sjuka måste avstå från
            behandling därför att de inte har råd att åka till den plats där
            behandlingen utförs.
          </note>
          <note>
            Jag skulle också vilja nämna ett annat problem, som kanske hänger
            ihop med vad Rosa Östh sade om taxis olika förutsättningar. Ingela
            Thalén har kanske inte uppmärksammat det. Det gäller de sjukresor
            som företas med specialfordon. Alla människor kan inte åka med
            vanlig taxi.
          </note>
          <note>
            Kostnaderna för specialfordonen är högre än för en vanlig taxibil.
            När det gäller ersättningstaket gör man ingen skillnad på ersättningen.
            Den utredning som Ingela Thalén talar om när det gäller högkostnadsskyddet
            för sjukresor borde kanske uppmärksamma att man ibland använder
            olika fordon. Man skulle kanske differentiera ersättningen.
          </note>
          <note>
            Till sist, herr talman, vill jag bara säga att det fall som Rosa
            Östh refererade till i sin interpellation har fått ett lyckligt
            slut. Den pojke som det gällde --
          </note>
          <note>
            det gällde både resor till skola och behandling -- får skolskjuts,
            och kommunen betalar.
          </note>
          <note>
            Anf. 25 Socialminister INGELA THALÉN
          </note>
          <note>
            (s):
          </note>
          <note>
            Herr talman! När det gäller hur vi skall komma till rätta med
            att det fortfarande kommer rapporter om att man inte håller sig
            inom kostnadstaket på 30 kr.
          </note>
          <note>
            per resa har riksförsäkringsverket uppdraget att följa det här
            noga. Jag vet att man också tar diskussioner med taxiföretagen
            på de försäkringskassor där det här förekommer.
          </note>
          <note>
            En sak som jag tror har stor betydelse för hela detta område
            är att staten och Landstingsförbundet har tecknat en överenskommelse
            om att sjukresehanteringen och sjukreseadministrationen skall
            övergå till sjukvårdshuvudmännen fr.o.m. den
          </note>
          <note>
            1 januari 1992. Vi följer gemensamt kostnaderna och hur detta
            utvecklar sig. Vi återkommer till riksdagen med ett förslag om
            ändring av sjukreseadministrationen. Jag tror att vi på det viset,
            lokalt och regionalt, kommer att skapa precis den närhet mellan
            taxiföretag och andra företag som sysslar med transporter och
            sjukvårdshuvudmännen. Vi får därmed också möjligheter till upphandling
            så att de som är sjuka får sina resor till den kostnad som de
            har rätt till.
          </note>
          <note>
            Jag tror att vi på det här lokalt regionala sättet får en helt
            annan möjlighet att följa detta än vad vi har när vi har ett enhetligt
            nationellt system.
          </note>
          <note type="speaker">
            Anf. 26 ROSA ÖSTH (c):
          </note>
          <note>
            Herr talman! Det är mycket möjligt att det kan vara bra att genomföra
            den förändringen av systemet, men det är inte säkert att man för
            den skull, genom att göra en ny organisation, löser de problem
            som det här handlar om. Det som gör att man är en smula betänksam
            och en smula skeptisk inför hur olika organ, statliga myndigheter
            och andra, hanterar de här frågorna är en rad vittnesbörd om hur
            människor har blivit bemötta, människor som är beroende av sjukresor.
          </note>
          <note>
            Tjänstemännen har då t.ex. sagt att man väl får vända sig till
            ett taxiföretag som håller lägre priser, man får förhandla osv.
            Det visar ju en bristande kunskap om hur verkligheten ser ut.
          </note>
          <note>
            På många mindre orter, för att inte tala om i utpräglad glesbygd,
            får man vara glad och tacksam för att det finns ett taxiföretag.
            I de fallen finns det naturligtvis inte några valmöjligheter eller
            några möjligheter att förhandla. Det är viktigt att regeringen
            inte låter sig vilseledas av de uppfattningar som bygger på helt
            teoretiska föreställningar. Jag tror inte att socialministern
            hörde mitt kompletterande förslag när det gäller att se över den
            här utvecklingen. Man måste också beakta vilka skilda förutsättningar
            som finns mellan olika taxiföretag, dvs. mellan dem som finns
            etablerade på större orter och dem som finns i glesbygd, och vilka
            effekter det kan få för berörda resenärer.
          </note>
          <note type="speaker">
            Anf. 27 BARBRO SANDBERG (fp):
          </note>
          <note>
            Herr talman! Det är bra att Ingela Thalén säger att försäkringskassorna
            kan diskutera med de olika taxiföretagen. Det gäller ju små enskilda
            företagare. Sedan är det kanske bra att staten går in och diskuterar
            med landstingen, men problemet med momsen kommer ju att bestå
            om man inte går in och diskuterar det på ett tidigt stadium. Vi
            vet ju att det i dag också finns problem med momsen när det gäller
            färdtjänsten.
          </note>
          <note>
            Man måste vara uppmärksam innan man fattar några beslut så att
            man undanröjer sådana problem som nu har dykt upp. Det går inte
            att bara säga att man har målsättningen att människor skall kunna
            åka till det pris som de har rätt till, utan i så fall får försäkringskassan
            stå för den här kostnaden tills man har kunnat göra med upp taxi.
            Den enskilde får inte komma i kläm. Det är ofta sjuka människor
            som det gäller, och de har det redan ekonomiskt besvärligt.
          </note>
          <note>
            Anf. 28 Socialminister INGELA THALÉN
          </note>
          <note>
            (s):
          </note>
          <note>
            Herr talman! Det som Rosa Östh tar upp, nämligen skilda förutsättningar
            mellan taxiföretagen, är naturligtvis ett problem. Men det finns
            ingenting som hittills visar att taxiföretagen i glesbygd skulle
            ha avsevärt sämre förutsättningar att klara detta av olika skäl.
            Man har som regel större möjligheter till planerade resor, vilket
            man inte har i storstäderna eller de större kommunerna.
          </note>
          <note>
            Man kör alltså bilarna med mindre beläggning i de stora städerna
            än vad man gör på mindre orter osv.
          </note>
          <note>
            I en rapport som statens pris- och konkurrensverk har tagit fram
            pekar man på de kraftiga prisökningar som skedde efter avregleringen.
            Man anser också i rapporten att taxiföretagen har infört en nästan
            helt obegriplig prissättning. Detta är naturligtvis någonting
            som måste gås igenom ordentligt. När det sedan gäller det som
            Barbro
          </note>
          <note>
            Sandberg tar upp, nämligen övergången från staten till sjukvårdshuvudmännen,
            skall det naturligtvis vara helt klarlagt vilka förutsättningar
            som skall gälla. Jag kan nog garantera att inte minst sjukvårdshuvudmännen
            kommer att se till att förutsättningarna när det gäller prissättningen
            och annat är helt klarlagda innan ett sådant skifte sker.
          </note>
          <note>
            Jag vill säga både till Barbro Sandberg och Rosa
          </note>
          <note>
            Östh att genom att sjukreseadministrationen förläggs regionalt
            har man också möjligheter att se över samordningsvinster med andra
            typer av transporter som samhället subventionerar. Detta är till
            nytta för människor som har behov av den här typen av resor vid
            sjukdom eller vid handikapp.
          </note>
          <note type="speaker">
            Anf. 29 ROSA ÖSTH (c):
          </note>
          <note>
            Herr talman! De uppgifter som Ingela Thalén nu kommer med om
            förutsättningarna för taxiföretagen i glesbygd resp. stad tror
            jag inte riktigt står att känna igen om man ser det hela från
            taxiföretagens sida. Det säger sig självt att det är antalet resor
            som är avgörande för vilka möjligheter ett företag har att utjämna
            skillnaderna i lönsamhet mellan olika typer av resor.
          </note>
          <note>
            Hur som helst upprepar jag min vädjan till regeringen att verkligen
            följa utvecklingen på detta område. Vi har inte råd att laborera
            med risktagande för den här gruppen av människor. Vi kan inte
            tillåta att de skall tvingas förhandla utifrån den mycket utsatta
            situation som de ofta befinner sig i.
          </note>
          <note>
            Jag kommer att följa utvecklingen mycket noga, och om jag upptäcker
            att reaktionerna mot systemet fortsätter kommer jag att återkomma
            till ministern.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1990/91:125 om samordning av sjukvård
            och sjukförsäkring
          </note>
          <note>
            Anf. 30 Socialminister INGELA THALÉN
          </note>
          <note>
            (s):
          </note>
          <note>
            Herr talman! Karin Israelsson har frågat mig dels när en proposition
            är att vänta vad gäller samordning av sjukvårdens och sjukförsäkringens
            finansiering, dels när regeringen tänker vidta åtgärder för att
            genomföra en samordning av arbetsskade- och sjukförsäkringen.
          </note>
          <note>
            Karin Israelsson ställer frågorna med anledning av vad som angetts
            i regeringens skrivelse 1990/91:50
          </note>
          <note>
            om åtgärder för att stabilisera ekonomin och begränsa tillväxten
            av de offentliga utgifterna.
          </note>
          <note>
            Enligt skrivelsen avser regeringen att ta initiativ i syfte att
            åstadkomma en bättre samordning av sjukvårdens och sjukförsäkringens
            finansiering och styrning. Försöksverksamhet angående detta skulle
            snarast inledas och en proposition angående försöksverksamheten
            föreläggas riksdagen under våren 1991. Vidare anges i skrivelsen
            att en samordning av sjuk- och arbetsskadesjukpenningen bör ske
            samtidigt som ett system bör införas med obligatorisk arbetsplatsutredning
            och rehabiliteringsplan.
          </note>
          <note>
            Förslag till ändringar inom arbetsskadeförsäkringen och rehabiliteringen
            beräknades kunna föreläggas riksdagen i början av år 1991.
          </note>
          <note>
            När det gäller frågan om samordning av sjukvårdens och sjukförsäkringens
            finansiering får jag meddela att omfattande beredningsarbete pågår
            inom socialdepartementet för att få underlag för att genomföra
            ett antal olika försöksverksamheter med sådan inriktning. Dessa
            får dock inte innebära någon förändring av försäkringskassans
            ansvar för att bevaka patienternas rätt till ersättning. Den medicinska
            personalens ansvar för medicinska beslut skall heller inte påverkas.
          </note>
          <note>
            För att alla goda förslag och idéer om detta runt om i landet
            skall kunna prövas kommer socialdepartementet nästa vecka att
            tillställa samtliga landsting, försäkringskassor och kommuner
            inbjudan om att inkomma med sådana förslag senast den 15 april.
            Ett antal av dessa förslag kommer att bearbetas vidare för att
            läggas till grund för försöksverksamhet. Vidare avser regeringen
            att under våren för riksdagen redogöra närmare för olika möjligheter
            att tillskapa en förbättrad finansiell samordning mellan socialförsäkringen
            och hälso- och sjukvården. Detta beräknas kunna ske i den aviserade
            propositionen om försöksverksamhet beträffande kommunalt huvudmannaskap
            för primärvården. Därefter bör en ytterligare proposition kunna
            föreläggas riksdagen efter sommaren så att försöksverksamheterna
            kan påbörjas den 1 januari
          </note>
          <note>
            1992.
          </note>
          <note>
            Som jag tidigare denna vecka har svarat Sigge
          </note>
          <note>
            Godin på frågan om en samordning av sjuk- och arbetsskadeförsäkringarna
            anser regeringen att en mera fullständig samordning av försäkringarna
            bör ske. Detta bör ske framför allt av det skälet att arbetsskadeförsäkringen
            av många rehabiliteringsaktörer ansetts som rehabiliteringshindrande.
            Den arbetsskadade vill i många fall ha frågan om ersättning för
            arbetsskadan löst innan han är beredd att medverka i en rehabilitering.
            Regeringen har emellertid vid sina diskussioner med arbetsmarknadens
            parter funnit att det finns såväl tekniska som avtalsmässiga komplikationer
            med en sådan samordning.
          </note>
          <note>
            Eftersom parterna uttryckt önskemål om ytterligare beredning
            av frågan har regeringen bedömt att samordningen bör senareläggas
            i avvaktan på en sådan beredning. Regeringens avsikt är att genomföra
            den aviserade samordningen.
          </note>
          <note type="speaker">
            Anf. 31 KARIN ISRAELSSON (c):
          </note>
          <note>
            Herr talman! Jag ber att få tacka för svaret på min interpellation.
            Frågan om samordning mellan sjukförsäkringen och sjukvården har
            under de senaste åren ofta framförts, bl.a. från centerpartiet.
          </note>
          <note>
            Kravet har varit att samhällets kostnader för sjukvården skall
            framgå för sjukvårdens producenter.
          </note>
          <note>
            Det är orimligt att de kostnader som exempelvis en sjukskrivning
            innebär inte på något sätt syns inom sjukvården. De vinster som
            kan fås om detta samband skapas borde då kunna användas inom den
            direkta sjukvården. En s.k. morot skulle finnas för att sänka
            den totala kostnaden.
          </note>
          <note>
            Ett konkret förslag i denna riktning har lagts fram bl.a. av
            Göteborgs och Bohus läns landsting. Sedan har olika modeller föreslagits
            för att åstadkomma en bättre fördelning av befintliga resurser.
          </note>
          <note>
            Vi har från centerpartiets sida fört fram ett förslag som innebär
            att man regionalt får behålla den avgift som inbetalas till sjukförsäkringen
            och också lokalt får använda dessa pengar. Naturligtvis kan det
            behövas en utjämningsfaktor i ett inledningsskede för att förhindra
            att regionalt utsatta områden får bekymmer. Det är dock en modell.
          </note>
          <note>
            Det är glädjande att socialdepartementet nu börjar förstå att
            det finns anledning att på detta område åstadkomma förändringar
            även i nuvarande socialförsäkring. Tyvärr har mycket tid gått
            till spillo de senaste åren genom att regeringspartiet har sagt
            nej till alla initiativ.
          </note>
          <note>
            I detta års Dagmaravtal avsattes 400 milj.kr. De skall användas
            i sammarbete mellan sjukvårdshuvudmännen och försäkringskassorna
            för att anpassa landstingens resurser och verksamhet. Det är meningen
            att väntetiderna för rehabiliteringsåtgärder inom sjukvården då
            kan minska. Regeringen skriver också i årets budgetförslag att
            bättre samverkan mellan vård och försäkring samt mellan vård och
            socialtjänst syftar till att luckra upp gränserna mellan olika
            sektorer i den offentliga verksamheten. Regeringen vill också
            ställa människans behov i centrum, och det är ju en bra utgångspunkt.
          </note>
          <note>
            Det var med anledning av detta som jag framställde min interpellation.
            Mycket skrevs angående förändringar, men inget besked gavs i årets
            propositionslista om när detta skulle inträffa. Det är svårt att
            läsa in att det är i propositionen om förändrat huvudmannaskap
            i primärvården som dessa riktlinjer skall presenteras. Nu blir
            det bara en redogörelse och inga direkta förslag. Vi får väl se
            vad som kommer att ske.
          </note>
          <note>
            Vi har inte kunnat acceptera att resurserna inte bättre samordnas
            och att man som sjukvårdsproducent ute i den närmaste patientkontakten
            inte också medvetandegörs om de kostnader som samhället åsamkas
            av sjukskrivningar och eftersatt rehabilitering.
          </note>
          <note>
            Här spelar också arbetsskadeförsäkringen en stor roll. Det är
            bara att beklaga att regeringen inte kan presentera ett förslag
            om samordning av sjukförsäkring och arbetsskadeförsäkring. Den
            propositionen var däremot aviserad; nu uteblir den. Ibland har
            man som riksdagsledamot en känsla av att det råder en stor förvirring
            i socialdepartementet. Det arbete som påbörjats har i många fall
            fått avbrytas när andra har slagit back.
          </note>
          <note>
            Det är synd att socialministern inte själv får leda det arbete
            hon skall ha ansvar för. Starka fackliga krav sätter käppar i
            hjulet -- det gäller både sjuklön och arbetsskadeförsäkring.
          </note>
          <note>
            Det ligger i allas vårt intresse att alla som behöver vård och
            omsorg skall få det. Hälso- och sjukvårdslagen slår fast denna
            rättighet. Om de resurser som finns inte får användas på bästa
            sätt på grund av att vissa grupper skall gynnas mera måste en
            ändring ske. Det är av dessa anledningar det dock finns en viss
            ljusning i detta svar. Ett arbete skall påbörjas, och försöksförslag
            skall inhämtas utifrån landet. Det är bara synd att det sker så
            sent.
          </note>
          <note>
            De allmänna transfereringssystemen tycks ha förvuxit sig. Onödigt
            mycket pengar fördelas och inte alltid till dem som bäst behöver
            dessa insatser.
          </note>
          <note>
            Köer i vården skall nu delvis övervältras på kommunerna genom
            Ädelförslaget. Kommunerna tvekar med rätta inför de nya kostnader
            de får för den stora bit av sjukvården som trots allt är nödvändig
            för äldre och handikappade. Hur skall socialförsäkringens inkomster
            fördelas för dessa insatser?
          </note>
          <note>
            Jag förstår att det när det gäller samordningen möjligtvis kan
            bli fråga om någon försöksverksamhet och något ytligt förslag
            under detta riksmöte. Det är bara att beklaga detta.
          </note>
          <note>
            Frågan är nu om berörda parter anser det mödan värt att offra
            tid och kraft på ett förslag som kanske bara förkastas. Borde
            inte departementet ha kunnat gå igenom alla de förslag som redan
            i dag föreligger innan man går ut och frågar? Jag anser att regeringen
            inte har ägnat detta tillräcklig kraft och inte heller tillräckligt
            intresse. Hade man gjort det tidigare hade det också funnits mera
            resurser till sjukvården. Det är i det direkta vårdarbetet som
            resurserna saknas.
          </note>
          <note>
            Jag vill med anledning av detta fråga om socialministern kan
            precisera de litet dunkla rader som finns i svaret om vad i den
            aviserade propositionen om huvudmannaskapet i primärvården som
            kan vara till nytta för den här samordningen. Vidare undrar jag
            vilka utsikter som finns när det gäller en samordning mellan arbetsskadeförsäkringen
            och sjukförsäkringen.
          </note>
          <note>
            Kan förslag om detta komma sent i vår och kanske träda i kraft
            den 1 januari 1992?
          </note>
          <note type="speaker">
            Anf. 32 SIGGE GODIN (fp):
          </note>
          <note>
            Herr talman! De katastrofala utgiftsökningarna inom socialförsäkringssystemen
            tränger undan andra angelägna vårdinsatser. Det är ett tecken
            på att socialdemokraterna inte har förmått att förvalta och utveckla
            den svenska välfärden.
          </note>
          <note>
            Utvecklingen är oacceptabel, inte minst inom arbetsskadeförsäkringen
            som vi talar om i dag. Till detta skall läggas timsjukpenningen
            som folkpartiet liberalerna har motarbetat alltsedan regeringen
            lade fram förslaget.
          </note>
          <note>
            Kostnadsexplosionen har medfört att mycket angelägna åtgärder
            har fått stå tillbaka. Det gäller t.ex. åtgärderna att kapa operationsköerna
            så att människor snabbare kan återgå i arbete. Det gäller också
            framför allt åtgärder för att mildra de lidanden och plågor som
            människor utsätts för när de får vänta på en operation i månader
            och ibland år.
          </note>
          <note>
            Trots folkpartiets och andra partiers krav på försök med samordning
            eller överföring av medel från sjukförsäkringen till sjukvården
            har ingenting skett.
          </note>
          <note>
            I det svar som socialministern i dag har lämnat till
          </note>
          <note>
            Karin Israelsson framgår att regeringen nu verkligen skall ta
            itu med problemet. Nu skall landstingen få komma in med förslag
            till olika försök. Jag tycker att det finns skäl att påminna socialministern
            om att Bohuslandstinget, vilket
          </note>
          <note>
            Karin Israelsson också nämnde, i åratal har velat göra sådana
            försök, men att regeringen har avvisat dem. Jag hoppas verkligen
            på en ny tingens ordning så att vi får klart belägg för vilka
            insatser som är de rätta och om vi kan göra saker och ting bättre.
          </note>
          <note>
            Herr talman! I svaret tycker jag att det finns ett par anmärkningsvärda
            formuleringar som jag vill att socialministern skall kommentera.
            Socialministern säger bl.a. att försöksverksamheten inte får innebära
            någon förändring av försäkringskassans ansvar att bevaka patienternas
            rätt till ersättning.
          </note>
          <note>
            Jag trodde att detta var en självklarhet, och jag har aldrig
            hört någon här i riksdagen ifrågasätta detta.
          </note>
          <note>
            Vad föranleder socialministern att uttrycka sig så?
          </note>
          <note>
            Anar ni att någon kommer att kräva att patienterna inte skall
            ha kvar sina rättigheter?
          </note>
          <note>
            Socialministern säger också att den medicinska personalens ansvar
            för medicinska beslut inte heller skall påverkas. Även detta måste
            vara en självklarhet som vi inte behöver ha några delade meningar
            om.
          </note>
          <note>
            Herr talman! Socialministern sade i tisdags, och säger det i
            dag också, att regeringen anser att en mera fullständig samordning
            av sjuk- och arbetsskadeförsäkringen bör ske. Den 31 januari uttalade
            Stig Malm att arbetsskadeförsäkringen var
          </note>
          <note>
            ''provet'' på partiets samverkan med LO. I går sade
          </note>
          <note>
            Stig Malm att ''arbetsskadorna uppstår icke i socialförsäkringssystemet''.
            Han skriver vidare i
          </note>
          <note>
            Aftonbladet att ''Vi har argumenterat mot ett dåligt förslag''.
          </note>
          <note>
            Enligt socialministern finns det tekniska och avtalsmässiga komplikationer.
            Jag kan förstå det.
          </note>
          <note>
            Jag tolkar dock socialministern som om det egentligen inte är
            något fel på förslaget. Det skall ske en samordning av sjuk- och
            arbetsskadeförsäkringen. Det är bara teknik och avtal som skall
            lösas.
          </note>
          <note>
            Den fråga som jag ställde i tisdags och inte fick något svar
            på har blivit än mer aktuell efter Stig
          </note>
          <note>
            Malms uttalande: Vilken tidsplanering finns det för en samordning
            av sjuk- och arbetsskadeförsäkringen? Vad kommer att hända under
            det innevarande året? Jag frågar i dag igen, eftersom jag inte
            fick något svar i tisdags. Tror socialministern att LO någonsin
            kommer att acceptera en samordning? Försöker Stig Malm möjligen
            bara att lura jobbarna?
          </note>
          <note>
            Anf. 33 Socialminister INGELA THALÉN
          </note>
          <note>
            (s):
          </note>
          <note>
            Herr talman! Med anledning av det som har tagits upp -- och framför
            allt det som Sigge Godin var inne på när han frågade vad jag menar
            med att försäkringskassorna fortsättningsvis skall bevaka patienternas
            rätt till ersättning -- vill jag säga följande till både Sigge
            Godin och Karin Israelsson.
          </note>
          <note>
            I denna debatt har det lyfts in formuleringar som ibland har
            förlett företrädare både för dem som pläderar för den nuvarande
            ordningen och för dem som pläderar för en total samordning, dvs.
            ett ekonomiskt befolkningsansvar i regionerna -- litet grand av
            de argument som Karin Israelsson förde fram -- att tro att man
            skulle åsidosätta socialförsäkringslagstiftningen resp. det medicinska
            ansvaret. Det är bakgrunden till formuleringen i mitt interpellationssvar.
            Jag är nämligen mycket angelägen om att man klarar ut att samordning
            och ekonomiskt befolkningsansvar inte innebär att man skall åsidosätta
            den försäkrades rätt eller patientens rättigheter att få en riktig
            medicinsk bedömning och vård efter en sådan bedömning.
          </note>
          <note>
            Det är alltid mycket lätt att säga att man skall se detta tillsammans
            och att man skall ha de båda ekonomiska systemen under samma hatt.
            Det är dock olika finansieringssystem, å ena sidan skatt på inkomst
            och å andra sidan sociala avgifter i produktionen. Det betyder
            att det finns risker för att det kan uppstå diskussioner om huruvida
            de yrkesverksamma fullt ut skall vara med och betala sjukvården
            inte bara en gång utan kanske även två gånger. Även i den debatten
            finns det anledning att vara mycket klar över vad vi gör när vi
            nu kommer att gå in i olika typer av försöksverksamheter för att
            prova vilka metoder som är vettiga bl.a. för att korta sjukskrivningstiderna.
            Jag delar den uppfattning som har förts fram av både Karin
          </note>
          <note>
            Israelsson och Sigge Godin.
          </note>
          <note>
            Sigge Godin tog upp samordningen. Jag sade, som svar på en fråga
            från Sigge Godin, här i veckan att det är min uppfattning att
            samordning skall genomföras, men att jag vill få möjlighet att
            få denna fråga beredd med hänsyn till att avtal och lagar är så
            tätt knutna till varandra. Jag tycker att det är rimligt att en
            fråga som berör tre miljoner löntagare får den beredningstiden
            när man nu från parternas sida har sagt att man behöver den. Därför
            vill jag bestämt säga att mina samtal inte har vänt sig till den
            ena parten. Det gäller båda parterna på arbetsmarknaden, dvs.
            både arbetsgivare och löntagarföreträdare.
          </note>
          <note>
            Det lät på Karin Israelsson som om hon ansåg att samordningen
            och rehabiliteringen skulle innebära att det inte kommer någon
            proposition. Jag vill poängtera att det kommer en utomordentligt
            viktig proposition som nu passerar lagrådet, nämligen propositionen
            om rehabilitering. Den kommer att få en avgörande inverkan på
            arbetet med att ge sjuka och skadade människor chansen att komma
            tillbaka till sitt arbete.
          </note>
          <note type="speaker">
            Anf. 34 KARIN ISRAELSSON (c):
          </note>
          <note>
            Herr talman! Jag ber att få tacka statsrådet för ytterligare
            förklaringar till det som har varit oklart.
          </note>
          <note>
            I årets budgetproposition nämns på många håll att det skall ske
            förändringar, men det var mycket svårt att läsa ut vari de skulle
            bestå och när propositionen skulle komma. När den proposition
            som aviserades i propositionslistan inte kommer, blir man något
            oroad över vad som egentligen händer.
          </note>
          <note>
            Jag kan förstå att socialministern har hamnat i en litet prekär
            situation när de fackliga företrädarna inte ställer upp. Det kan
            vara ett något spänt läge mellan parterna. Jag kan bara hoppas
            att socialministern står fast vid vad som har sagts här om att
            det är viktigt att arbetsskade- och sjukförsäkringen samordnas.
            Det finns stora vinster att hämta med en sådan samordning, inte
            bara ekonomiskt utan även mänskligt. Det har nämligen visat sig,
            precis som Sigge Godin sade, att rehabiliteringen vid arbetsskador
            har förändrats och försämrats när man skall vänta på en dom som
            ger arbetsskadeersättning.
          </note>
          <note>
            När det gäller rehabilitering -- det är som sagt mycket på gång
            -- är jag medveten om att lagrådsremissen har lagts fram. Jag
            har den även på mitt skrivbord för genomläsning, eftersom det
            är intressant att se vad som är tänkt på det området.
          </note>
          <note>
            Det är bra att socialministern slår fast att man inte får åtsidosätta
            ansvaret när det gäller socialförsäkringsskyddet vid en sjukdom
            och att man skall ha rätt till medicinsk vård. Jag tycker att
            man vissa fall från sjukvårdens sida inte har förstått vilka insatser
            som är mest lämpliga, utan sjukvskrivning har ibland gått på rutin
            och utan att man har försökt med rehabiliterande åtgärder innan
            det har varit för sent. Det är viktigt att sambandet också görs
            klart för sjukvårdspersonalen. Det måste finnas en morot i systemet
            som gör det ekonomiskt lönsamt för dem som sysslar med sjukvård
            att också ser till att rehabilitering påskyndas.
          </note>
          <note>
            Det är i allas vårt intresse att förkorta sjukskrivningstiderna
            och att få människor att återgå till arbetet så fort som möjligt.
            Den situation som vi i dag befinner oss i när arbetslösheten verkar
            stå för dörren ställs det ytterligare stora krav på att det vidtas
            effektiva åtgärder för att se till att människor kommer tillbaka
            till arbetslivet så att de inte slås ut. Därför efterfrågar jag
            åtgärder med samordning så att resurserna används så att vi får
            effektiv vård som gör det möjligt för människor att snabbt komma
            tillbaka.
          </note>
          <note type="speaker">
            Anf. 35 SIGGE GODIN (fp):
          </note>
          <note>
            Herr talman! Folkpartiet liberalerna har föreslagit en s.k. 100-dagars
            garanti när det gäller åtgärder mot de långa köerna i vården.
            Till detta behövs resurser. I samband med Ädel har vi anvisat
            medel till detta. Det är nu beslutat, och jag ser fram emot att
            det kommer att hända en del. Det behövs faktiskt mycket mera pengar.
            Därför anser folkpartiet att det är angeläget att man prövar och
            gör försök med att föra över medel från sjukförsäkringen till
            sjukvården. Det är en mycket human åtgärd. Det gagnar den sjuke,
            försäkringen, landstingen och sysselsättningen i landet. Det är
            åtgärder som enbart är positiva.
          </note>
          <note>
            Jag har med stort intresse tagit del av regeringens ambition
            att sänka ohälsotalet. Det är ingen dålig målsättning som socialministern
            har skisserat. Som jag ser det blir det dock bara en målsättning
            i år.
          </note>
          <note>
            Allt skjuts på framtiden. Försök med samordning av sjukvården
            och sjukförsäkringen kommer i gång nästa år. Sjuklön kommer inte
            i gång förrän 1992.
          </note>
          <note>
            Samordningen av sjuk- och arbetskadeförsäkringen står nog skriven
            i stjärnorna. Jag undrar verkligen om det kommer att bli något
            resultat av det eller om det bara är fråga om att upprätthålla
            skenet åtminstone fram till valet.
          </note>
          <note>
            Insatserna låter alltså vänta på sig. Värk och lidande kvarstår
            för de människor som står i kö. Jag känner faktiskt väldigt mycket
            för dessa människor i första hand. Alla vi som finns i detta hus
            vet att det är pengar som dränerar det här systemet. Mycket angelägna
            insatser får stå tillbaka. Det är den socialdemokratiska socialpolitiken
            i ett nötskal som jag beskriver.
          </note>
          <note>
            Anf. 36 Socialminister INGELA THALÉN
          </note>
          <note>
            (s):
          </note>
          <note>
            Herr talman! När Sigge Godin säger att han drivs av en känsla
            för människor som är långtidssjukskrivna eller arbetsskadade,
            tycker jag kanske inte att det finns anledning för Sigge Godin
            att låta som om han var den ende i kammaren som drivs av denna
            känsla.
          </note>
          <note>
            Jag vill också säga att det är viktigt att denna känsla paras
            med hänsyn till och kunskap om vilket seriöst arbete som krävs
            för att man skall kunna gå in i lagstiftningen och göra förändringar.
            Mellan 800
          </note>
          <note>
            och 1 000 olika typer av lagparagrafer och bestämmelser reglerar
            detta område. Man kan tycka att det är ofattbart, men det är faktiskt
            så.
          </note>
          <note>
            Detta arbete krävs för att vi skall kunna genomföra förändringar.
          </note>
          <note>
            Dessa olika bestämmelser reglerar den enskilde individens rättighet,
            och det tycker jag är viktigt att vi håller fast vid. Det vet
            jag att också Sigge Godin tycker.
          </note>
          <note>
            Sedan säger Sigge Godin att man måste börja föra över pengar
            från socialförsäkringen till sjukvården.
          </note>
          <note>
            Sigge Godin får det att låta som om så inte sker. Jag vill erinra
            om att varje års Dagmarförhandlingar just handlar om att föra
            över mellan 15 och 16
          </note>
          <note>
            miljarder från socialförsäkringen till sjukvården --
          </note>
          <note>
            så visst förs pengar över på det här sättet. Jag vill dock inte
            få det att låta som om vi inte skall göra mer, för det tycker
            jag naturligtvis att vi skall.
          </note>
          <note>
            Till Karin Israelsson vill jag säga, vilket jag inte hann i mitt
            förra inlägg, att ett sätt att komma till rätta med långa sjukskrivningstider
            -- just kopplingarna till hur man hanterar dessa -- finns med
            i den lagrådsremiss som Karin Israelsson m.fl.
          </note>
          <note>
            har fått. Det är ett särskilt utförligt läkarintyg som skall
            avlämnas senast efter fyra veckor. Detta läkarintyg skall innehålla
            bedömningar av medicinsk eller annan vård, och det skall också
            innehålla en bedömning av hur länge läkaren tror att patienten
            skall behöva vara sjukskriven. Detta skall vara en del av underlaget
            för den rehabiliteringsplan som försäkringskassorna skall upprätta.
          </note>
          <note>
            Till detta förslag får vi naturligtvis anledning att återkomma
            när ledamöterna har haft möjlighet att studera det. Jag ville
            bara nämna det som ett exempel, eftersom läkarnas sjukskrivningsrutiner
            togs upp i debatten.
          </note>
          <note type="speaker">
            Anf. 37 KARIN ISRAELSSON (c):
          </note>
          <note>
            Herr talman! Jag kan förstå att det krävs omfattande förberedelser
            för att man skall kunna lägga fram förslag till så stora förändringar
            som det innebär att samordna arbetsskade- och sjukförsäkring.
            Men det är något oroande att departementet först nu har fått förståelse
            för att arbetet är så omfattande. Man aviserade dock i budgetförslaget
            och i propositionslistan en sådan här proposition, och då funderar
            man ju om socialdepartementet är medvetet om vad man lovar. Det
            verkar litet löst i kanterna när man sedan snabbt drar tillbaka
            förslaget därför att man inte har förstått hur omfattande det
            är.
          </note>
          <note>
            Det kanske är bra om man drar tillbaka förslaget om det var så
            dåligt förberett. Men det är synd att man går ut och aviserar
            förslag när man inte är medveten om vad dessa handlar om förrän
            någon annan kommer och talar om det. Jag undrar om det är hela
            sanningen.
          </note>
          <note>
            Frågan om rehabilitering skall vi med stort intresse föra vidare.
            Det är också ett krav som både folkpartiet och centern har ställt
            i den här kammaren tidigare. Vi i centern har också i ett antal
            år krävt andra insatser. Det här är också ett svar på en utskottsbegäran
            där våra motioner, helt i sin ordning, har bifallits.
          </note>
          <note type="speaker">
            Anf. 38 SIGGE GODIN (fp):
          </note>
          <note>
            Herr talman! Låt mig återkomma till socialministerns första inlägg.
            Självfallet är det de försäkrades rätt som vi skall värna om.
            De har den rätten, och de skall ha den i fortsättningen också.
          </note>
          <note>
            Socialministern talade om de yrkesverksamma och om de skall betala
            dubbelt så mycket pengar, dels skattepengar och dels andra avgifter.
            Så sker ju i dag. Det finns människor som köper operationer därför
            att de inte står ut med väntetiden. Det är ju inte bra att det
            är på det här sättet!
          </note>
          <note>
            Visst skall vi, socialministern, ta hänsyn till lagstiftning
            och de problem som finns på detta område. Vi skall inte fatta
            beslut om saker som sedan måste ändras och som drabbar både det
            nya försäkringssystemet och människorna. Vi måste ändå göra försök
            att föra över medel från sjukförsäkringen till rehabilitering,
            operationer osv. Det är ju där pengarna finns och det är där man
            kan göra besparingar, vilket är till glädje för alla parter.
          </note>
          <note>
            Jag måste, herr talman, för att det inte skall råda några oklarheter
            om vad folkpartiet tycker, ta upp den artikel som Stig Malm har
            skrivit i Aftonbladet.
          </note>
          <note>
            Stig Malm talar om livsmedelsarbetaren som skär sig på jobbet
            och yrkeschauffören som blir trafikskadad. Det är faktiskt orimligt
            av en ledande socialdemokrat att uttrycka sig på det här sättet,
            att försöka inbilla människor att de om de blir skadade på jobbet
            inte skall ha ett fullgott skydd. Vi anser faktiskt att arbetsmiljön
            är väldigt viktig och att man måste åtgärda dessa saker. Det kan
            man göra bl.a. med ''raka rör'' från arbetsgivaren eller insatser
            i arbetsmiljön. Man behöver inte gå socialdemokraternas långa
            omväg via arbetslivsfonden, byråkrati, krångel och utredande innan
            man gör något. Jag tycker faktiskt att det finns anledning att
            påpeka det.
          </note>
          <note>
            Jag tycker att socialministern skall ge Stig Malm en liten lektion.
            Han behöver tydligen det. Han verkar inte ha någon som helst uppfattning
            om de problem som finns med arbetsskadeförsäkringen, exempelvis
            underskottet i arbetsskadefonden, köerna till rehabilitering,
            köerna till utredning och beslut om arbetsskada och livränta och
            inte heller om den passivitet människor hamnar i när de går månader
            och år och väntar.
          </note>
          <note>
            Det är vanliga jobbare som råkar ut för det. Jag känner för de
            människorna, de kan inte få ha det så i fortsättningen när det
            finns möjligheter att göra insatser.
          </note>
          <note>
            Jag skulle vilja avsluta med att ställa en fråga till socialministern,
            och den knyter an till det som debatterades i tisdags. Har regeringen
            och socialministern någon uppfattning om huruvida den praxis som
            finns i arbetsskadeförsäkringen är riktig eller om den behöver
            förändras?
          </note>
          <note>
            Anf. 39 Socialminister INGELA THALÉN
          </note>
          <note>
            (s):
          </note>
          <note>
            Herr talman! Till Karin Israelsson vill jag säga att det kommer
            en proposition om försök med kommunalt huvudmannaskap inom primärvårdsområdet.
            I denna proposition kommer att redovisas hur arbetet med den övriga
            försöksverksamheten skall kunna bedrivas. Som jag sade i mitt
            inledande inlägg inbjuder vi huvudmännen att vara med och anmäla
            sitt intresse. Syftet är att kartlägga var det finns intresse,
            att inventera praktiska alternativ och att få ett underlag för
            att göra bedömningen av de lagändringar som skulle krävas för
            att man skall kunna påbörja försöksverksamhet av olika slag.
          </note>
          <note>
            Karin Israelsson säger att hon är oroad över att departementet
            först nu har tittat på det här. Det är ju inte så, Karin Israelsson!
            Karin Israelsson bör, om inte själv så via partivänner, veta hur
            arbetet inom departementet fungerar. Det är inte så att man först
            i anslutning till att man lägger fram eller bereder förslag tittar
            på bakgrunden eller hur förarbetet skall gå till. Det har naturligtvis
            pågått under en längre tid.
          </note>
          <note>
            Med anledning av en artikel som Stig Malm har skrivit säger Sigge
            Godin att det naturligtvis inte skall vara så att arbetsskadade
            skall drabbas av ekonomiska förluster. Han säger att Stig Malm
            i sin artikel försöker insinuera att det skulle vara på ett annat
            sätt. Det är ju precis det som skulle ha blivit effekten om inte
            arbetsmarknadsparterna hade kunnat komma överens om ändringarna
            i de trygghetsförsäkringsavtal som nu gäller. Det var faktiskt
            på det viset att arbetsgivarna inte var beredda att stå för denna
            ekonomiska gottgörelse som en samordning av sjuk- och arbetsskadepenningen
            skulle ha tvingat fram. Vi är nu inne i det beredningsskede som
            jag tidigare har berört vid flera tillfällen.
          </note>
          <note>
            Sedan är det nog så, Sigge Godin, att är det någon som vet hur
            löntagarna inom LO-kollektivet har det i helg och söcken, är det
            faktiskt Stig Malm!
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1990/91:128 om kompensation till pensionärer
            och övriga låginkomsttagare på grund av skatteomläggningen
          </note>
          <note>
            Anf. 40 Socialminister INGELA THALÉN
          </note>
          <note>
            (s):
          </note>
          <note>
            Herr talman! Karin Israelsson har frågat mig hur regeringen tänker
            kompensera folkpensionärer med enbart folkpension och pensionstillskott
            och övriga låginkomsttagare som fått ekonomiska försämringar med
            anledning av skattereformen.
          </note>
          <note>
            En ogift ålderspensionär som har folkpension och pensionstillskott
            har fått sin pension höjd med
          </note>
          <note>
            11,39 % från förra året till detta år. Höjningen sedan år 1989
            är hela 20,2 %. Dessa siffror kan jämföras med prisförändringarna
            på grund av inflationen och skattereformen som tillsammans var
            knappt 11 % under förra året och ca 17,5 %
          </note>
          <note>
            fr.o.m. år 1989.
          </note>
          <note>
            Förtidspensionärer utan ATP har fått sina pensioner efter skatt
            ökade med 23 % under åren
          </note>
          <note>
            1990 och 1991. Den som har helt vårdbidrag har fått en lika stor
            nettoökning som förtidspensionären.
          </note>
          <note>
            De handikappade har också fått höjda ersättningar.
          </note>
          <note>
            Bara från förra året har den högsta skattefria handikappersättningen
            ökat med 15 %.
          </note>
          <note>
            Det s.k. friåret på sjukhus för pensionärer infördes år 1970.
            Sedan dess har pensionerna höjts åtskilliga gånger, särskilt för
            förtidspensionärerna utan ATP.
          </note>
          <note>
            Pensionstillskottet var 3 % av basbeloppet i början av år 1970,
            och nu är det 104 % av basbeloppet.
          </note>
          <note>
            Det är en ökning i reda pengar på 32 522 kr. med dagens basbelopp.
          </note>
          <note>
            Sedan år 1970 har den genomsnittliga pensionspoängen för ATP
            ökat för hela pensionärskollektivet och denna ökning är särskilt
            tydlig för de årgångar som har förtidspension. Det avgiftsfria
            året för ålderspensionärerna avskaffades år 1989.
          </note>
          <note>
            Mot bakgrund av den ekonomiska standard som en förtidspensionär
            har i dag har regeringen i årets budgetproposition, inte minst
            av rättviseskäl mot ålderspensionärerna och de förvärvsarbetande,
            föreslagit att det avgiftsfria året vid sjukhusvård avskaffas
            även för förtidspensionärerna.
          </note>
          <note>
            Det finns i dag möjlighet för pensionärer att få nedsatt sjukhusvårdsavdrag
            eller befrielse efter individuell prövning hos försäkringskassan.
          </note>
          <note>
            All erfarenhet har visat att det är ytterst få bland ålderspensionärerna
            som har behov av att få sjukhusvårdsavdraget nedsatt.
          </note>
          <note>
            Förtidspensionärerna skall, med dagens ekonomiska standard, kunna
            klara att betala för sin vistelse på sjukhus liksom alla övriga
            grupper i samhället.
          </note>
          <note>
            Skattereformens effekt på hyrorna har statens prisoch konkurrensverk
            SPK, beräknat till ca 13,9 %.
          </note>
          <note>
            En stor andel av hyreshöjningen beror således på annat än skattereformens
            effekter.
          </note>
          <note>
            Socialdepartementet har naturligtvis följt utvecklingen av hyrorna
            inför år 1991 med stor oro.
          </note>
          <note>
            Många hyresförhandlingar avslutades så sent som för 14 dagar
            sedan. Som Karin Israelsson säkert känner till har statsministern
            för en vecka sedan här i riksdagen talat om att regeringen tänker
            hjälpa de pensionärer som fått så stora hyreshöjningar att deras
            ekonomi har blivit hårt ansträngd.
          </note>
          <note>
            Regeringskansliet påbörjade arbetet med denna fråga så fort majoriteten
            av alla hyreshöjningar var kända. Men man bör ha klart för sig
            att majoriteten av alla pensionärer får en förstärkning av sin
            ekonomi på ca 15 %. Över 90 % av pensionärerna bor i kommuner
            med någorlunda gynnsamma regler för kommunala bostadstillägg,
            KBT.
          </note>
          <note>
            En relativt liten grupp av pensionärer har dock fått sin ekonomi
            försämrad, inte minst på grund av att några kommuner har sänkt
            sina hyresgränser för
          </note>
          <note>
            KBT.
          </note>
          <note>
            Regeringen kommer därför att lägga fram ett förslag som förbättrar
            de mest utsatta pensionärernas ekonomiska situation. Avsikten
            är att de pensionärer som har KBT eller söker KBT
          </note>
          <note>
            och som har en besvärlig ekonomisk situation automatiskt skall
            få ett särskilt tillägg till sitt KBT
          </note>
          <note>
            från försäkringskassan.
          </note>
          <note type="speaker">
            Anf. 41 KARIN ISRAELSSON (c):
          </note>
          <note>
            Herr talman! Jag ber att få tacka statsrådet för svaret på min
            interpellation. Det var mångordigt och försöker ge en positiv
            bild av den ekonomiska situation som många med låga inkomster
            har fått efter årsskiftet. Nu är dock verkligheten en annan än
            vad regeringen ger sken av. De grupper som är mest utsatta är
            de pensionärer som enbart har folkpension och pensionstillskott,
            det är folkpensionärer med låg ATP och det är våra studenter.
            Hyreshöjningarna står för en betydande del i den försämrade ekonomin,
            som även drabbar vissa barnfamiljer hårt. Det är dessa grupper
            som har fått betala för de skattesänkningar som ges till höginkomsttagarna.
          </note>
          <note>
            Redan i de motioner som centern lämnade när skatteförslaget behandlades
            varnade vi för de effekter som kan ses i dag. Varningarna har
            inte beaktats. Pensionärsorganisationerna var djupt bekymrade
            redan när hyresförhandlingarna inleddes i höstas. Det kan inte
            ha undgått regeringen att det fanns stor oro inför det kommande
            året. Även i regeringens material, en rapport skriven den 3 juli
            1990, har det gjorts beräkningar som gäller en ensam folkpensionär
            med en liten lägenhet med låg hyra, 1 400 kr. i månaden. Med den
            beräkningen skulle pensionären fått plus 68 kr. i börsen. Men
            man skriver en liten brasklapp som borde ha gått fram:
          </note>
          <note>
            ''Folkpensionshöjningen samt höjningen av KBT
          </note>
          <note>
            täcker de ökade boendekostnaderna. (Med en något dyrare lägenhet
            uppstår dock ett negativt netto.)'' Och de flesta har en ''något
            dyrare lägenhet'' än en enrummare på 1 400 kr. i månaden.
          </note>
          <note>
            Nyhetsbrev från Nordbanken sade man att pensionärer med låg pension
            i regel inte får någon försämring men att en förutsättning för
            oförändrad ekonomi också är att kommunerna -- som en följd av
            det kommunala skattestoppet -- inte försämrar bidrag och höjer
            taxor.
          </note>
          <note>
            Där fanns brasklapparna. Basbeloppshöjningen kompenserar inte
            längre till fullo de kostnadsökningar som skett. I det betänkande
            som socialförsäkringsutskottet skrev gavs viss styrka åt kravet
            att regeringen nogsamt måste följa kostnadsutvecklingen för de
            sämst ställda. Av
          </note>
          <note>
            Ingela Thaléns svar framgår att regeringen anser sig ha gjort
            det och slagit sig till ro med att pensionstillskott och KBT räknats
            upp. Vad man glömt är att folkpensionärerna med dessa låga pensioner
            är en grupp som redan tidigare levt på yttersta marginalen. Man
            har även bortsett ifrån att mängder av andra avgifter och taxor
            samtidigt höjts.
          </note>
          <note>
            Mat och boende bör i varje fall en grundpension räcka till. Men
            så är det inte i Sverige i dag. Hur stor den grupp är som drabbats
            tycks inte heller regeringen vara klar över. I de första uttalandena
            nämndes ca 400 000 som pensionärsorganisationerna räknade med
            behövde extra pengar. Regeringen gav först besked om
          </note>
          <note>
            50 000--60 000 för att senare dra ner antalet till ca
          </note>
          <note>
            30 000 personer eller hushåll. Uppgifterna varierar.
          </note>
          <note>
            Socialdepartementet räknade i mitten av januari med ca 150 000
            pensionärer i denna situation.
          </note>
          <note>
            Hur många pensionärer kommer att få kompensation? Den frågan
            vill jag att statsrådet skall besvara -- hela svenska folket vill
            få besked.
          </note>
          <note>
            Socialbidragsnormen är ett riktmärke när det gäller den framtida
            fördelningen av extrapengar som kanske kommer. Har man då beaktat
            att den är räknad för en tillfällig försämring i ekonomin? För
            dessa grupper av folkpensionärer är det inte någon tillfällig
            försämring. De låg redan tidigare ibland under socialbidragsnormen.
            För dem är det katastrof om inte ekonomin stabiliseras.
          </note>
          <note>
            Jag litar på att socialdepartementet arbetar så snabbt som möjligt.
            Det är bara synd att man inte kom i gång redan när de första varningarna
            kom om den stundande utvecklingen. Det är skamligt att regeringen
            inte har mer känsla och ambitioner att hjälpa främst alla de kvinnor
            som nu drabbas så hårt. Ett förslag måste lämnas nästa vecka om
            KBT
          </note>
          <note>
            skall hinna betalas ut i april.
          </note>
          <note>
            Det är inte bara hyror och mat som blivit dyrare.
          </note>
          <note>
            För en äldre utgör sjukvårdskostnaderna ofta en stor del av nödvändiga
            utgifter. Minst 1 500 kr.
          </note>
          <note>
            anser regeringen att sjukvården skall få kosta.
          </note>
          <note>
            Vissa månader kan bli mycket dyra. Centerpartiet anser att 1
            000 kr. är en lämpligare nivå. Färdtjänst och hemvård är ofta
            betydligt dyrare i dag än i fjol.
          </note>
          <note>
            Moms på transporter bidrar till detta. All annan service har
            också blivit dyrare. Fotvård och besök hos frisör kostar betydligt
            mera i år än i fjol. Allt detta sammantaget innebär en kostnadsövervältring
            på denna låginkomstgrupp som inte får någon kompensation genom
            skattesänkningar. Det är orättfärdig fördelningspolitik. Jag förstår
            Oskar Lindkvists upprördhet i tisdagens frågestund.
          </note>
          <note>
            Socialdemokraterna brukade åtminstone förr om åren värna de svaga.
            Är det slut på den sociala inriktningen i deras politik nu?
          </note>
          <note>
            Centerpartiet har strävat efter en annan fördelning av de resurser
            som finns. Vi hade stort hopp om en förändrad grundpension, ända
            till dess finansdepartementet sade nej i pensionsberedningen.
            Med en höjd grundpension skulle dagens effekter inte ha uppstått.
            En beskattning lika för alla utan dagens marginaleffekter, som
            tar ifrån pensionären, delar av sparat kapital och äter upp ränteinkomsterna,
            skulle ha uteblivit. Centerns förslag om bibehållen hög moms på
            icke nödvändiga varor till förmån för en sänkt matmoms skulle
            ha bidragit till en betydligt förbättrad situation för folkpensionärerna.
          </note>
          <note>
            Det som är mest skamligt är dock att det är kvinnor som i de
            flesta fall nu återigen drabbas av ekonomisk åtstramning. Deras
            insatser för vård av barn och anhöriga har socialdemokraterna
            aldrig velat erkänna. Vårt pensionsförslag ger även dem en bra
            grundpension. Nu får dessa kvinnor igen se sig förbigångna av
            unga människor med redan i dag hög inkomst som blir ännu högre.
          </note>
          <note>
            Solidaritetstanken är död inom det socialdemokratiska partiet.
            I dag är det bara centerpartiet som står fast vid kravet på en
            rättvisare fördelning av vår välfärd.
          </note>
          <note>
            Centerpartiet säger också nej till att även i detta fall vältra
            över kostnaderna på kommunerna. Det finns i dag inte något ekonomiskt
            utrymme för detta. I så fall betyder det indragningar av socialhemhjälp
            och andra insatser som går till handikappade och sjuka.
          </note>
          <note>
            Det extra bidrag som nu skall utbetalas måste regeringen tillsammans
            med folkpartiet ta ansvar för. Man kan inte lova förbättringar
            på andras bekostnad.
          </note>
          <note>
            När kommer det utlovade stödet? På vilket sätt skall det ske?
            Och till hur många?
          </note>
          <note>
            Anf. 42 Förste vice talman INGEGERD
          </note>
          <note type="speaker">
            TROEDSSON (m):
          </note>
          <note>
            Herr talman! Alla pensionärer kommer att få realt höjd standard
            1991 som en följd av skattereformen, lovade finansministern förra
            våren.
          </note>
          <note>
            Verkligheten blev en helt annan. Flera hundra tusen pensionärer
            beräknas få det sämre redan i år.
          </note>
          <note>
            Många har t.o.m. hamnat under socialbidragsnivån. Men denna bekymmersamma
            situation har inte kommit som en blixt från klar himmel. Ända
            sedan skatteförslaget lades fram förra våren har vi moderater
            i rader av motioner, inlägg och artiklar visat på riskerna för
            pensionärer med låga pensioner. Skattehöjningarna skulle slå hårt
            mot deras boende, samtidigt som de inte skulle tjäna mycket eller
            ens något på de sänkta inkomstskatterna. Den begränsade höjning
            av
          </note>
          <note>
            KBT-taket som regeringen föreslog var klart otillräcklig för
            att också täcka skattehöjningarna på boendet.
          </note>
          <note>
            Under den allmänpolitiska debatten i höstas varnade jag också
            upprepade gånger för följderna av skatteomläggningen för pensionärer
            med låga inkomster. Ingela Thalén förklarade till sist att hon
            också var orolig och att hon ''följer denna utveckling mycket
            noga''.
          </note>
          <note>
            Men liksom Karin Israelsson undrar jag varför man ingenting gjorde,
            när det redan stod klart hur det skulle gå i många kommuner. Varför
            satt man bara passivt och väntade? Någon beredskapsåtgärd hade
            väl ändå bort förberedas. I stället trodde regeringen tydligen
            i det längsta att man skulle kunna prata bort hyreshöjningarna.
          </note>
          <note>
            Under allmänpolitiska debatten förra veckan lovade statsministern
            att ''vi fr.o.m. den 1 januari, alltså retroaktivt, kommer att
            ge dessa pensionärer ett extra kommunalt bostadstillägg''. I en
            replik försäkrade han att socialdemokraterna är angelägna om att
            det extra bostadstillägget ''skall träda i kraft omedelbart''.
            ''Därför har vi åstadkommit en lösning för det här året''. Men
            den
          </note>
          <note>
            ''lösningen'' gällde bara dem som hamnade under socialbidragsnivån
            i sin kommun, inte alla andra som trots små inkomster får vidkännas
            betydande standardsänkning.
          </note>
          <note>
            Till yttermera visso visade det sig snabbt att löftena var minst
            sagt ihåliga. Något utkast till proposition föreligger vad jag
            vet inte ens i dag. Och när propositionen väl läggs fram skall
            riksdagen fatta beslut i frågan. Hur snabbt man än förfar tar
            det sin lagstadgade tid. Sedan skall försäkringskassorna komplettera
            sina uppgifter på pensionärernas hyror och inkomster med uppgifter
            på socialbidragsnormerna, som kan vara nog så komplicerade innan
            man kan räkna ut hur mycket den enskilde pensionären behöver i
            komplettering.
          </note>
          <note>
            Det betyder för det första att pensionärerna med all säkerhet
            tvingas vänta minst till april---maj innan de ''omedelbara'' pengarna
            dimper ned. Och hur går det för den som inte kan vänta så länge
            därför att pengarna helt enkelt inte räcker till, socialministern?
            Den enda utvägen för dem blir ju då att uppsöka den socialbyrå,
            som de inte skulle behöva vända sig till.
          </note>
          <note>
            För det andra visade det sig att Ingvar Carlsson, när han lovade
            att ''vi skall ge'' pensionärerna extra bidrag, tydligen med ''vi''
            i första hand avsåg landets kommuner.
          </note>
          <note>
            Men kommunerna var inte tillfrågade när landets statsminister
            generöst skrev ut växlar på deras vägnar. Varifrån skall kommunerna
            ta de pengarna mitt uppe i löpande budgetår?
          </note>
          <note>
            För det tredje varierar socialbidragsnivån starkt mellan olika
            kommuner. Det betyder att en pensionär skulle kunna få 12 000
            kr. mer än en annan pensionär med samma inkomst, samma hyra, samma
            KBT, men som bor i en annan kommun. Inte heller det är naturligtvis
            tillfredsställande när det gäller åtgärder som riksdagen skall
            besluta om.
          </note>
          <note>
            Vad tänker regeringen göra för att motverka att historien upprepas
            med ny oro och nya ekonomiska bekymmer för pensionärerna? Basbeloppet
            som reglerar pensionerna kommer ju nästa år att urholkas med ytterligare
            runt 3,5 %.
          </note>
          <note>
            En enmansutredning skall se över KBT, har vi nyligen fått höra.
            En representant, säkerligen en förträfflig person i sig, men ändå
            en representant för det parti som så fundamentalt felbedömt utvecklingen
            skall nu lösa den långsiktiga frågan om KBT, utan insyn eller
            medverkan från andra partier. Jag tycker att det beskedet är något
            av en örfil. Mer är frågan om pensionärernas ekonomiska situation
            tydligen inte värd.
          </note>
          <note>
            Risken är också stor att förslag läggs fram som leder till ytterligare
            skattehöjningar, som i sin tur driver upp kostnaderna ytterligare
            för de poster som betyder mycket i pensionärernas budget. Och
            så är ringdansen höjda skatter--höjda bidrag--höjda skatter återigen
            i gång.
          </note>
          <note>
            Det är i stället motsatta vägen som måste beträdas, att successivt
            försöka sänka skatterna och därmed också successivt kunna sänka
            behovet av stöd och bidrag. Från moderat håll har vi också i pensionsberedningen
            skissat en framkomlig väg för att successivt förbättra folkpension
            och pensionstillskott, samtidigt som golvet för ATP
          </note>
          <note>
            skulle höjas i motsvarande mån. I
          </note>
          <note>
            pensionsberedningen ställde sig representanterna för PRO och
            de handikappades centralkommitté positiva till den lösningen.
          </note>
          <note>
            Är socialministern beredd att skyndsamt låta utreda detta förslag?
          </note>
          <note type="speaker">
            Anf. 43 ANNE WIBBLE (fp):
          </note>
          <note>
            Herr talman! Låt mig först slå fast att jag anser det självklart
            att pensionärer med låg pension och hög hyra måste få kompensation
            för de fördyringar som nu inträffar. Det är bra att socialministern
            nu upprepar att extrapengar skall komma. Jag hoppas att förslaget
            från socialdepartementet inte låter vänta på sig alltför länge,
            så att människor slipper oroa sig i onödan. Jag tycker socialministern
            måste kunna ge besked om när pengarna skall komma.
          </note>
          <note>
            Får jag samtidigt tala om att det inte är alla pensionärer som
            hamnar i detta besvärliga läge.
          </note>
          <note>
            Det är faktiskt färre än 5 % av 1,7 miljoner pensionärer. Av
            en del uppgifter i press och TV
          </note>
          <note>
            verkar det som om alla pensionärer drabbas på ett förskräckligt
            sätt och som om det beror på skattereformen. Båda dessa påståenden
            är felaktiga. Den bild som har skapats bidrar till en massa alldeles
            onödig oro hos många pensionärer.
          </note>
          <note>
            Jag är ledsen över att behöva säga det, men centern och i någon
            mån också Ingegerd Troedsson bidrar aktivt till att sprida denna
            onödiga oro. Det helt överväldigande flertalet får inte en försämrad
            ekonomi. De flesta pensionärer, liksom andra, får det bättre.
            I de fall det ändå sker någon försämring är det inte på grund
            av skattereformen.
          </note>
          <note>
            Som Ingela Thalén påpekar blev det i början av detta år klart
            att hyreshöjningarna skulle bli stora och att ett antal kommuner
            samtidigt inte höjde taket för det kommunala bostadstillägget,
            KBT, såsom riksdagen avsett. Nästan 15 kommuner har t.o.m. sänkt
            KBT.
          </note>
          <note>
            Från folkpartiet liberalerna tog vi då kontakt med regeringen
            för att utröna om det fanns intresse att ge några extrapengar
            till de pensionärer som kunde råka illa ut. Regeringens svar var
            positivt. Flera talesmän för regeringen, liksom Bengt Westerberg
            och andra liberaler, har därefter klargjort att extrapengar skall
            komma. Det är bra att Ingela
          </note>
          <note>
            Thalén upprepar detta.
          </note>
          <note>
            Av Ingela Thaléns svar framgår nästan inte alls att den bekymmersamma
            ekonomiska situation som uppstått för vissa pensionärer inte är
            en effekt av skattereformen. Orsaken är i stället alla andra prishöjningar
            och hyreshöjningar som regeringens politik har lett till, liksom
            det faktum att vissa kommuner har försämrat KBT och höjt färdtjänstoch
            hemtjänsttaxor. Jag är besviken över att socialministern är så
            otydlig i fråga om skattereformen.
          </note>
          <note>
            Herr talman! Karin Israelsson har i interpellationen direkt anklagat
            folkpartiet liberalerna för att stödja en socialdemokratisk skattepolitik.
            I den mån hon syftar på skattereformen tror jag att hon är unik
            om att inte känna till vilket parti som under lång tid har kämpat
            för lägre marginalskatter och automatiskt inflationsskydd, som
            gör att det lönar sig att arbeta.
          </note>
          <note>
            I den mån hon menar något annat har hon fel.
          </note>
          <note>
            Skattereformen är en utomordentligt angelägen reform. Såvitt
            jag vet finns det knappast någon insiktsfull och omdömesgill ekonomisk
            bedömare som inte anser att skattereformen är av en avgörande
            betydelse för den svenska ekonomin och för möjligheten att i framtiden
            positivt utveckla sysselsättning och välfärd. Socialdemokraterna
            borde vara lika stolta över skattereformen som vi i folkpartiet
            liberalerna är.
          </note>
          <note>
            Centerpatiet lägger nu ner en betydande energi på att kritisera
            reformen. Det står naturligtvis Karin
          </note>
          <note>
            Israelsson och andra fritt att komma med kritik, med det bidrar
            sannerligen inte till någon ökad trovärdighet för centerns ekonomiska
            politik.
          </note>
          <note>
            Centerns kritik utgår från ett påhittat påstående, nämligen att
            skattereformen leder till försämringar.
          </note>
          <note>
            Detta är alltså inte korrekt.
          </note>
          <note>
            I Nordbankens analys från sommaren 1990
          </note>
          <note>
            beräknades en ensamstående pensionär få en förbättring med 25
            kr. -- det är visserligen inte mycket, men det är ändå en ökning.
            I Svenska sparbanksföreningens senaste analys från december 1990
            visades att en ensamstående pensionär får ett plus på ungefär
            200 kr. på grund av skattereformen. Dessa beräkningar bygger naturligtvis
            på att kommunerna höjer KBT så som riksdagen har avsett.
          </note>
          <note>
            Jag har full förståelse för att enskilda människor har svårt,
            för att inte säga omöjligt att hålla isär vilka prishöjningar
            som beror på skattereformen och vilka som beror på annat. För
            den enskilde pensionären är det också likgiltigt varför priser
            och hyror höjs -- oberoende av orsaken har han eller hon rätt
            att få kompensation. Det är därför i folkpartiet liberalerna har
            tagit initiativ till att sådan kompensation skall ges.
          </note>
          <note>
            Jag begär inte att enskilda människor skall kunna hålla reda
            på vilka prishöjningar som beror skattereformen och vilka som
            beror på annat. Men jag begär att ledamöter av Sveriges riksdag
            skall kunna hålla isär detta. Karin Israelsson är tyvärr ett exempel
            på motsatsen.
          </note>
          <note>
            Herr talman! Till sist vill jag anföra ett citat ur en tidsskrift
            som jag tror har kommit alla riksdagens ledamöter till handa.
            Citatet är ur en artikel från februari i år av Nordbankens familjeekonom.
            Hon skriver: ''Många skyller den höga inflationen på skattereformen.
            Det är inte rättvist eftersom det nya skattesystemet tvärtom är
            en långsiktig åtgärd för att komma till rätta med höga prisökningar''.
          </note>
          <note>
            Jag begär nu att socialministern tar avstånd från centerpartiets
            felaktiga påstående att skattereformen har skapat de ekonomiska
            bekymren. Av ren mänsklighet måste socialminstern också tala om
            när förslaget om extra pengar kommer.
          </note>
          <note type="speaker">
            Anf. 44 LENNART NILSSON (s):
          </note>
          <note>
            Herr talman! Jag tillhör den grupp av politiker som inte tror
            att pensionärer och låginkomsttagare kan få det bättre om skatterna
            sänks. Det går liksom inte ihop. Det behövs skatter för att de
            grupper av människor som har det besvärligt över huvud taget skall
            kunna få bättre förutsättningar att försörja sig.
          </note>
          <note>
            I motsats till Anne Wibble vill jag påstå att det finns grupper
            av pensionärer som har fått det sämre på grund av skatteomläggningen.
            Det handlar bl.a.
          </note>
          <note>
            om de många kvinnor som har varit hemma och gjort en samhällsinsats
            genom att de fostrat sina barn och skött om hemmet. Senare i livet
            kan dessa kvinnor ha råkat ut för någon sjukdom och blivit halvt
            förtidspensionerade eller förtidspensionerade till två tredjedelar.
            De har inte kunna få hel förtidspension, eftersom de inte tidigare
            förvärvsarbetat eller för att de fortsatt att utföra visst arbete
            i hemmet även efter sin halva förtidspension.
          </note>
          <note>
            Före skatteomläggningen var de halvt eller till två tredjedelar
            förtidspensionerade befriade från skatt på grund av det särskilda
            avdraget för folkpensionärer. Efter skatteomläggningen har delar
            av pensionstillskottet, som ju är högre för förtidspensionärer,
            blivit skattebelagt.
          </note>
          <note>
            Låt mig ta upp ett exempel. Det ringde en kvinna hem till mig
            i Uddevalla. Hon hade halv förtidspension. Hennes pensionsökning
            från december till januari var 239 kr. per månad -- hon är gift.
            Förra året behövde hon inte betala någon skatt. Från januari uppgår
            hennes skatt till 232 kr.
          </note>
          <note>
            Den här kvinnan har aldrig tidigare betalat skatt, men det gör
            hon i dag till följd av de särskilda avdragen för pensionärer.
            Vid beräkning av dessa avdrag togs det inte hänsyn till om det
            rörde sig om halv pension eller pension till två tredjedelar,
            utan hade man pension så låg det särskilda avdraget i botten.
            Detta innebär att den här kvinnan får 7 kr.
          </note>
          <note>
            mer i ökning från december till januari.
          </note>
          <note>
            Socialministerns interpellationssvar stämmer därför inte, när
            hon pekar på att förtidspensionärer har fått 23 % påökt efter
            skatt. Därmed avses de pensionärer som har hel förtidspension.
            Men alla de kvinnor som aldrig förvärvsarbetat och som har drabbats
            av sjukdom har alltså fått en försämring,
          </note>
          <note>
            Anne Wibble, på grund av skatteomläggningen. Så förhåller det
            sig enligt de besked dessa kvinnor har fått från sina resp. lokala
            skattemyndigheter.
          </note>
          <note>
            Reglerna är sådana.
          </note>
          <note>
            Pensionstillskottet räknas alltså inte som någon arbetsinkomst,
            för i så fall hade man varit berättigad till att göra grundavdrag.
          </note>
          <note>
            Pensionstillskottet är högre för en förtidspensionär än för en
            vanlig pensionär, och därför slår det så här fel. Det är möjligt
            att inte skatteutskottets experter eller experterna på finansdepartementet
            hade avsett denna effekt. Men när dessa förtidspensionärer tar
            kontakt med försäkringskassorna och de lokala skattemyndigheterna
            får de besked om att det förhåller sig på det här sättet.
          </note>
          <note>
            Detta är naturligtvis besvärande för mig som socialdemokrat och
            jag utgår ifrån att det är besvärande för den socialdemokratiska
            regeringen, som jag vill ha kvar även efter valet. Enligt min
            mening finns det bara ett sätt att lösa detta problem, och det
            är att -- som vi har gjort i vår plattform inför 90-talet -- gå
            ut och försäkra att bristerna skall rättas till. Det här är en
            uppenbar brist och en försämring till följd av skatteomläggningen,
            som jag utgår ifrån kommer att rättas till. Jag har ställt en
            fråga till Erik
          </note>
          <note>
            Åsbrink, men eftersom den här debatten om förtidspensionärerna
            kom upp i dag, såg jag mig föranledd att ta upp problemen för
            de delvis förtidspensionerade.
          </note>
          <note>
            Om vi socialdemokrater skall kunna vara trovärdiga när det gäller
            de människor som har det svårt i samhället, måste vi nog gå ut
            och tala om för människor att det är kanske bättre att ta ut litet
            extra i marginalskatt för de som tjänar 180 000 kr.
          </note>
          <note>
            eller mer för att de människor som har det besvärligt skall kunna
            stöttas, oavsett om det finns någon uppgörelse med folkpartiet
            i skattefrågan.
          </note>
          <note>
            Vi vet ju att allt måste finansieras.
          </note>
          <note>
            Jag kan förstå att det finns uppenbara brister i skatteomläggningen,
            eftersom allting har gått så snabbt. Regeringen bör dock klart
            och tydligt deklarera att man skall se till att rätta till felaktigheter
            av den typ som jag här har belyst.
          </note>
          <note>
            Anf. 45 Socialminister INGELA THALÉN
          </note>
          <note>
            (s):
          </note>
          <note>
            Herr talman! Denna skattereform är en utomordentligt viktig strukturreform
            när det gäller såväl arbete och sysselsättning som det här landets
            tillväxt. Detta är av grundläggande betydelse också för de grupper
            som vi diskuterar med anledning av denna interpellation, dvs.
            de pensionärer som är beroende av att vårt land får ökad sysselsättning
            och tillväxt.
          </note>
          <note>
            Beträffande de sämst ställda pensionärerna har de lägsta pensionerna
            ökat med 15 %. Utan tvivel behöver ett antal av de sämst ställda
            pensionärerna ett särskilt stöd, och det skall de få.
          </note>
          <note>
            Det har i olika sammanhang klart deklarerats att dessa pensionärer
            skall skyddas. Det gäller alla pensionärer som i dag har, kommer
            att få eller behöver kommunalt bostadstillägg, och det visar sig
            att detta inte räcker till för de skall klara sig ekonomiskt.
          </note>
          <note>
            I nästa vecka läggs det fram ett förslag om extra stöd. Av förslaget
            framgår det hur detta tekniskt skall utformas. Det finns i dag
            en teknik på försäkringskassorna som medger att man inte behöver
            gå in och ändra för var och en av pensionärerna, utan detta kan
            klaras genom dagens atomatik. Den grupp som det här handlar om
            består av ca 30 000 hushåll på sammanlagt mellan
          </note>
          <note>
            55 000 och 60 000 personer -- jag skall villigt erkänna att vi
            inte räknat fram de exakta antalet hushåll, utan vi har utgått
            ifrån den maximala volymen av KBT-berättigade pensionärer. Dessa
            kommer alltså att få ett särskilt stöd.
          </note>
          <note>
            Jag vänder mig nu till Ingegerd Troedsson. Vi har naturligtvis
            i grunden helt olika synsätt när det gäller skatter och möjligheterna
            att betala för välfärdssamhället. Vi får kanske komma tillbaka
            till den grundläggande debatten i annat sammanhang.
          </note>
          <note>
            Ingegerd Troedsson använder sig av formuleringen att det var
            som en ''örfil'' att få veta att en person skulle utreda och förbereda
            för det kommunala bostadstillägget. Denna person, som är ett socialdemokratiskt
            kommunalråd har erfarenheter från både bostadsområdet och den
            kommunala verksamheten. Detta skulle vara en ''örfil'' för de
            övriga partierna och förhindra dem till insyn. Jag kan försäkra
            Ingegerd Troedsson att mitt val av person och mitt val av en ensamutredare
            inte på något sätt syftade till att ge övriga partier en örfil,
            utan syftet var att så snabbt som möjligt få i gång en utredning
            som skulle kunna utarbeta ett förslag till en långsiktig lösning,
            en lösning som så småningom skall bedömas av den kommunalekononiska
            utredning som pågår.
          </note>
          <note>
            Jag hoppas att Ingegerd Troedsson inte känner sig
          </note>
          <note>
            ''örfilad'' just av att det har tillsatts en ensamutredare. Ensamutredare
            har förvisso tidigare tillsatts av olika regeringar utan att någon
            har tagit illa vid sig.
          </note>
          <note>
            Lennart Nilsson sade att det kan uppstå brister och luckor som
            man inte har förväntat sig i en sådan här stor omläggning som
            en skattereform, och det är alldeles riktigt. Både från folkpartiet
            och från socialdemokraterna har det emellertid sagts att om det
            skulle uppstå sådana effekter som man från början inte har kunnat
            förutse, skall man gå in och se om det finns anledning att göra
            förändringar.
          </note>
          <note>
            Därför har det också tillsatts en grupp som utvärderar och följer
            upp effekterna av skattereformen. Om det som Lennart Nilsson tog
            upp är föremål för utvärdering kan jag för dagen inte säga.
          </note>
          <note type="speaker">
            Anf. 46 KARIN ISRAELSSON (c):
          </note>
          <note>
            Herr talman! Det var ett klart besked från socialministern. Det
            hade kanske inte skadat om detta besked hade lämnats också i interpellationssvaret,
            nämligen att det väntas ett förslag under nästa vecka som vi skall
            ta ställning till.
          </note>
          <note>
            Vi hoppas att försäkringskassan resurser är tillräckliga för
            att man skall klara utbetalningarna.
          </note>
          <note>
            I dag är det kö där och även inom socialtjänsten när det gäller
            socialbidragsansökningar. Det rör sig om
          </note>
          <note>
            55 000--60 000 personer. Även om det i Anne
          </note>
          <note>
            Wibbles ögon är ett väldigt lågt antal, är det en ganska stor
            grupp där det även ingår många kvinnor.
          </note>
          <note>
            När Anne Wibble talar om skatteomläggningen är allt det goda
            skatteomläggningens förtjänst och allt det onda allt annats förtjänst,
            som över huvud taget inte har med skatteomläggningen att göra.
            Jag önskar att Anne Wibble går ner på kommunal nivå och ser hur
            en kommunalpolitiker har det i dag när moms läggs på det mesta
            av det som kommunen skall ombesörja, bl.a. skolskjutsar, skolmat
            och kostnader inom äldreomsorgen. Momsen ökar kostnaderna för
            kommunerna och det kan vara svårt att kompensera dessa kostnader
            när man inte får höja skatten. Då blir det höjda taxor och avgifter.
            Det är anledningen till att så många folkpensionärer i dag befinner
            sig i den här situationen. Jag påstår att det har samband med
            att finansieringen av skattereformen sker på det sätt som den
            sker.
          </note>
          <note>
            Centerpartiet är inte alls emot en skattereform. Vi har ett eget
            förslag till en sådan liksom ett eget förslag till finansiering.
            Men vi har också i vårt skatteförslag med en fördelningspolitik
            till skillnad från vad folkpartiet liberalerna hade i sitt förslag,
            ett förslag som också godtogs av socialdemokraterna.
          </note>
          <note>
            Skattereformen är till för att skapa sysselsättning och välfärd,
            och det kommer naturligtvis att ske om det bara blir ordning på
            det hela. Men det kan inte vara meningen att man på vägen mot
            sysselsättning och välfärd slår ut en grupp människor som man
            inte har räknat med skall få det så besvärligt som de har fått.
            Även en skattereform skall ju betalas, och någon måste stå för
            kostnaderna.
          </note>
          <note>
            I den rapport som socialdemokraterna gav ut den 3
          </note>
          <note>
            juli 1990 syns hur stora skillnaderna blir bland pensionärerna
            till följd av skattereformen. Ett gift pensionärspar kan under
            vissa förutsättningar få
          </note>
          <note>
            4 000 kr. i vinst. Likaså kan en ensamstående, under förutsättning
            att inte hyra, avgifter och taxor höjs, få 25 kr. mer. Men resultatet
            har blivit att de sämst ställda har fått det ännu sämre.
          </note>
          <note>
            Jag hoppas verkligen att den utlovade kompensationen till den
            mest utsatta pensionärsgruppen kommer till stånd. Frågan är om
            kommunerna eller staten skall stå för den. Den frågan har socialministern
            ännu inte besvarat.
          </note>
          <note>
            Anf. 47 Förste vice talman INGEGERD
          </note>
          <note type="speaker">
            TROEDSSON (m):
          </note>
          <note>
            Herr talman! Visst var det utomordentligt viktigt och bra, socialministern,
            att man sänkte världens högsta inkomstskatter. Men felet var att
            detta krona för krona betalades med andra skatter som ofta slog
            särskilt hårt mot just dem som hade all möda i världen att få
            inkomsten att räcka till. Det var problemet.
          </note>
          <note>
            I all vänlighet, Anne Wibble, vill jag säga att det inte skulle
            skada med litet lågmäldhet. Det är riktigt att jag tidigt varnade
            för riskerna med vad som skulle kunna hända för de pensionärer
            med låg pension och som bodde i kommuner med låga pensionstillskott.
            Vad har vi fått höra från folkpartiet som svar på detta? Jo, det
            har varit käcka utrop i stil med: var glad, höj blicken, 13 av
          </note>
          <note>
            14 får det bättre. Även om det skulle vara så bra att
          </note>
          <note>
            13 av 14 får det bättre -- så är det inte -- kvarstår ändå problemet
            för den 14:e.
          </note>
          <note>
            Det är bra att Anne Wibble nu är beredd att ge extra kompensation
            till dem som råkar alldeles särskilt illa ut. Men, Anne Wibble,
            är det inte ett bekymmer att så många pensionärer med redan klen
            ekonomi ändå kommer att få det väsentligt sämre än tidigare? Bekymrar
            inte det folkpartiet?
          </note>
          <note>
            Nog borde det också bekymra socialdemokraterna.
          </note>
          <note>
            55 000--60 000 pensioner skall nu få en automatisk utfyllnad
            av sina pensioner, och det är ju bra. Men det betyder ändå att
            väldigt många pensionärer med precis samma klena ekonomi inte
            får något tillskott, om jag förstår det hela rätt. De råkar nämligen
            bo i kommuner som har mycket låga socialbidragsnormer. Såvitt
            jag förstår är det vad vi skall besluta om här i riksdagen. Det
            är bra att propositionen kommer snart, därför att det är bråttom.
            Nog är det ändå bekymmersamt.
          </note>
          <note>
            Den enmansutredare som tillsätts är säkert en förträfflig person.
            Men jag tycker ändå att en så viktig fråga som denna skulle ha
            vunnit på att belysas utifrån många olika infallsvinklar och inte
            bara från den traditionellt socialdemokratiska.
          </note>
          <note>
            Slutligen uppfattade jag inte att jag fick någon kommentar till
            det moderata förslaget i både pensionsberedningen och i kommittémotionen
            till årets riksdag om att man snabbt skulle utreda en successiv
            förbättring av folkpensionerna och pensionstillskotten samtidigt
            som golvet för ATP
          </note>
          <note>
            skulle höjas i motsvarande mån. Jag vill än en gång erinra om
            att både representanterna för PRO och för Handikappades centralkommitté
            ställde sig positiva till en sådan mer långsiktig lösning av pensionärernas
            problem.
          </note>
          <note type="speaker">
            Anf. 48 ANNE WIBBLE (fp):
          </note>
          <note>
            Herr talman! Det var bra att socialministern talade om att ett
            förslag skall komma nästa vecka. Jag hoppas att vi skall kunna
            behandla det snabbt, så att människor slipper oroa sig i onödan.
          </note>
          <note>
            Såvitt jag vet, Lennart Nilsson, betalade personer med förtidspension
            skatt även tidigare. Det är alltså ingen ny företeelse. Lennart
            Nilsson förstår att det är omöjligt att kommentera siffror som
            radas upp, men vi kan gärna diskutera dem senare. Det är nästan
            alltid så att olika effekter tar ut varandra.
          </note>
          <note>
            Som Lennart Nilsson säkert vet omfattar skattereformen många
            olika inslag. Man kan visa upp konstiga saker om man bara väljer
            ut en del av det som reformen innebär.
          </note>
          <note>
            Det är bra att Karin Israelsson erkänner att problemet i fråga
            i hög grad uppkommer på grund av de kommunala taxorna och de icke
            höjda eller t.o.m. sänkta kommunala bostadstilläggen.
          </note>
          <note>
            Eftersom Karin Israelsson ondgjorde sig över kommunernas dåliga
            ekonomiska läge, kan jag tala om för henne att centerpartiet stödde
            förslaget om en reglering mellan stat och kommun till följd av
            skattereformens effekter för år 1991. På den punkten bör vi alltså
            inte ha några olika åsikter. Det förvånar mig att centerpartiet
            för fram tanken att det hade varit bättre att tillåta kommunerna
            att höja kommunalskatten. Det hade med stor säkerhet inneburit
            kraftiga försämringar. Det är sannerligen inte någon lösning.
            Inte heller kan det vara till glädje för någon, allra minst för
            någon pensionär.
          </note>
          <note>
            Ingegerd Troedsson tyckte att jag ömmade för litet för den 14:e
            pensionären, när jag sade att 13 av 14
          </note>
          <note>
            pensionärer får det bättre. Låt mig upprepa vad jag började med
            att säga, nämligen att jag tycker att det är självklart att pensionärer
            och andra som kommer i kläm, oavsett vad det beror på, skall ha
            kompensation. Som jag nämnde tog också vi från folkpartiet liberalerna
            kontakt med regeringen för att utröna om det verkligen fanns något
            intresse av att ge de berörda människorna kompensation och inte
            bara att spela upp det hela stort i riksdagen. Att ge dem kompensation
            är mer angeläget än att bara försöka få politiska poänger genom
            att säga att man skall ge dem kompensation. Jag kan möjligen nämna
            att den moderata politiken, som innebär att man inte höjer pensionstillskott
            och KBT utan i stället ordnar det hela med hjälp av basbeloppet,
            faktiskt betyder att pensionärerna får kompensation efteråt. Inom
            ramen för skattereformen utgår däremot höjda pensionstillskott
            och höjt KBT i förväg. Det är en fördel för de berörda personerna.
          </note>
          <note>
            Vad sedan gäller frågan om standard och välfärdsutveckling för
            pensionärerna på sikt är jag överens med Ingegerd Troedsson om
            att det krävs betydligt fler förändringar än skattereformen. Men
            sådant får vi kanske vänta några månader med att genomföra.
          </note>
          <note type="speaker">
            Anf. 49 LENNART NILSSON (s):
          </note>
          <note>
            Herr talman! Jag vill inte påstå att jag är expert på skattefrågor,
            men jag tycker det är ganska oroväckande när inte ens folkpartiets
            skatteexpert vet om att den som tidigare hade halv förtidspension
            inte betalade någon skatt. Den som däremot hade hel förtidspension
            fick betala en viss skatt beroende på att pensionstillskottet
            var dubbelt så högt som för vanliga ålderspensionärer.
          </note>
          <note>
            Jag är naturligtvis också besviken på de människor i finansdepartementet
            som inte har kunnat se följderna av detta. Det tycks råda ett
            slags fördelningspolitisk enighet där. Det är oerhört svårt att
            förklara för en förtidspensionär varför det har blivit så här.
            Som jag påpekade i mitt första inlägg är det ofta kvinnor som
            har varit hemmafruar och som nu inte kan få full pension därför
            att de har ägnat sig åt hemmets skötsel och därmed bidragit till
            samhällsutvecklingen. Det är alltså just de som nu drabbas. Förra
            året betalade de ingen skatt, men i år får de göra det på grund
            av skatteomläggningen.
          </note>
          <note>
            Ingela Thalén säger att hon inte vet om det är en brist i sammanhanget.
            Jag har tagit upp denna sak i dagens debatt bl.a. därför att det
            ofta handlar om boendekostnaderna. Men här rör det sig om en uppenbar
            felaktighet i ett skattesystem som människor inte upplever som
            rättvist eller riktigt.
          </note>
          <note>
            En folkpensionär som i dag får göra ett grundavdrag på 48 300
            kr. behöver inte betala någon skatt. Om han eller hon däremot
            är förtidspensionär och tjänar 30 000 kr. så får man betala ett
            par hundra kronor i skatt per månad.
          </note>
          <note>
            Helt uppenbart kan det inte ha varit tänkt så, om nu det är någon
            ursäkt. De experter som har räknat ut följderna av skatteomläggningen
            borde ha insett att det slår på detta sätt. Det gör det därför
            att förtidspensionärer har ett högre pensionstillskott.
          </note>
          <note>
            En del av detta tillskott blir därmed beskattningsbar inkomst.
            Om det däremot hade gällt en arbetsinkomst eller en privat pensionsförsäkring
            hade det inte blivit någon skatt.
          </note>
          <note>
            Jag har ställt en fråga till biträdande finansministern Erik
            Åsbrink kring detta, och jag hoppas att han svarar på tisdag.
            Jag hoppas också att Ingela Thalén för ett resonemang med sin
            regeringskollega så att jag får ett positivt svar på min fråga.
            Därmed kan jag ge en förklaring till framför allt kvinnor mellan
            50 och 65 år som har varit hemmafruar och som på ett negativt
            sätt drabbas av skatteomläggningen. Situationen för dem är inte
            rättvis. Tag ett samtal med Erik
          </note>
          <note>
            Åsbrink och se till att den rättas till, Ingela Thalén!
          </note>
          <note>
            Anf. 50 Socialminister INGELA THALÉN
          </note>
          <note>
            (s):
          </note>
          <note>
            Herr talman! Som flera har sagt i debatten finns det skäl att
            uppmärksamma situationen för framför allt de sämst ställda pensionärerna,
            som drabbas av både kostnadsökningar, som inte beror på skattereformen,
            och annat som blir följden av skattereformen.
          </note>
          <note>
            I formuleringarna halkar det då och då i väg uttryck som att
            alla pensionärer i detta samhälle skulle slås ut. För någon dag
            sedan deltog jag i ett samtal inför offentligheten där man kunde
            få ett intryck av att
          </note>
          <note>
            Sverige och dess kommuner skulle tillåta att människor inte bara
            helt slogs ut utan dessutom skulle få svälta och slängas ut från
            sina bostäder.
          </note>
          <note>
            Det finns all anledning att med skärpa säga att vi skall se till
            att de som behöver detta särskilda stöd skall få det i form av
            ett extra kommunalt bostadstillägg. Det finns ingen som helst
            anledning att skrämma människor så till den milda grad som man
            har gjort i denna debatt.
          </note>
          <note>
            Låt mig slutligen säga att skattereformen i sig, med de effekter
            som här har redovisats, förmodligen måste ses över ordentligt.
            Men skattereformen är ändå en utomordentligt viktig strukturreform
            för att vi både på kort och på lång sikt skall kunna klara arbete,
            sysselsättning och tillväxt i detta land.
          </note>
          <note>
            Därmed skapar vi också trygghet för de sämst ställda pensionärerna.
            Inte minst ser vi också till att alla andra ges förutsättningar
            att bidra till samhällets framåtskridande.
          </note>
          <note type="speaker">
            Anf. 51 KARIN IRSRAELSSON (c):
          </note>
          <note>
            Herr talman! En fråga har jag inte fått svar på, nämligen vem
            som skall betala den kompensation i pengar som regeringen nu utlovar.
            Skall kommunerna betala 75 % av kostnaderna eller kommer staten
            att betala hela kostnaden? Om kommunerna måste bära en så stor
            del av kostnaderna kommer det att drabba många av dem.
          </note>
          <note>
            Själv kommer jag från en glesbygdskommun med små inkomster. Man
            har för länge sedan slagit i taket vad gäller skatteuttag, och
            en stor grupp äldre pensionärer befinner sig just i den här beskrivna
            situationen. Vem skall betala de extra pengarna till dessa pensionärer?
          </note>
          <note>
            Det är skönt att Anne Wibble äntligen erkänner att det finns
            ett samband mellan skatteomläggningen och försämringarna för den
            relativt stora gruppen pensionärer -- 50 000--60 000 med mycket
            låg inkomst. Det står helt klart och kan inte förnekas att detta
            samband finns. Jag har inte sagt att alla pensionärer får det
            sämre, utan det är en grupp som får det betydligt bättre än tidigare.
            Men den grupp pensionärer som redan förut har haft det bekymmersamt
            får det ännu svårare.
          </note>
          <note>
            Jag tror också -- jag vill säga det till socialministern -- att
            det är viktigt att vi håller den här debatten på en saklig nivå,
            men det slår så fel när man talar positivt om en skattereform
            som innebär att en relativt stor grupp oskyldiga människor far
            illa. Det kan inte vara meningen.
          </note>
          <note>
            Man bör ta hänsyn till de fördelningspolitiska effekterna även
            av ett skatteförslag, och det har inte gjorts här.
          </note>
          <note>
            Det finns delar av det här som återstår att debattera i andra
            sammanhang, eftersom förslagen skall behandlas under våren. Ett
            av förslagen gäller friåret i vården. Från regeringens sida påstår
            man att förtidspensionärerna genom det här beslutet har fått det
            så mycket bättre -- det stämmer inte alls med verkligheten --
            att de nu har råd att betala också för sin sjukhusvård. Med kännedom
            om vilka små möjligheter man har att få till stånd en sänkning
            av den taxan påstår jag att det innebär ett ökat påslag för de
            förtidspensionärer som råkar bli sjuka och hamna på en sjukvårdsplats.
          </note>
          <note>
            Det är en grupp som också kommer att drabbas av höjda hyreskostnader,
            vilket gör att de inte har råd att behålla sina bostäder och att
            det uppstår köer i sjukvården. En sådan åtgärd ansågs i fjol vara
            omöjlig att genomföra men har i år plötsligt blivit möjlig att
            genomföra, trots att de människorna inte fått någon bättre ekonomi.
          </note>
          <note>
            Vi får vänta och se vad som kommer nästa vecka, men jag vill
            ha svar på frågan: Kommer kommunerna att få betala även den här
            reformen?
          </note>
          <note type="speaker">
            Anf. 52 ANNE WIBBLE (fp):
          </note>
          <note>
            Herr talman! Lennart Nilssons fall skall jag be att få återkomma
            till. Såvitt jag förstod blev effekten av skattereformen plus
            7 kr., om jag minns rätt. Det är naturligtvis inte mycket, men
            minustecknet lyser ändå med sin frånvaro. Det finns säkert anledning
            att titta närmare på om det där i övrigt har skett några konstigheter.
          </note>
          <note>
            Karin Israelsson sade att jag erkände att det finns ett samband.
            Det var precis motsatsen till vad jag gjorde, Karin Israelsson.
            Jag tycker att det är oerhört angeläget att få fastslaget att
            de problem som många personer med låga pensioner och höga hyror
            upplever i allt väsentligt inte är ett resultat av skattereformen.
            Detta leder till onödig oro och onödiga bekymmer för de berörda
            människorna.
          </note>
          <note>
            Låt mig för Karin Israelsson nämna vad centerns förslag skulle
            ha inneburit för dessa pensionärer, inte i syfte att vara elak
            eller använda olämpliga argument utan för att det kanske kunde
            vara intressant för Karin Israelsson att veta vad hennes parti
            har föreslagit i skatteutskottet.
          </note>
          <note>
            Av de kostnadsökningar som slår igenom på hyror accepterade centerpartiet
            ungefär tre fjärdedelar.
          </note>
          <note>
            Däremot var centerpartiet med på enbart en tredjedel av höjningen
            av pensionstillskotten och
          </note>
          <note>
            KBT. Med centerns förslag skulle utfallet alltså ha blivit avsevärt
            sämre än det faktiskt har blivit för en stor grupp pensionärer
            med låg pension och hög hyra. Det finns kanske en del att se över
            i den egna politiken också?
          </note>
          <note>
            Jag tackar socialministern för det mycket tydligare uttalande
            om skattereformen som hon nu gjorde och som jag tyckte det var
            angeläget att få höra i den här debatten.
          </note>
          <note>
            Jag har i den här diskussionen velat få två saker fastslagna,
            och de har väl också blivit tydliggjorda.
          </note>
          <note>
            Det är för det första att det finns en bred uppslutning kring
            det faktum att de människor som kommer i kläm måste få extra tillskott,
            oberoende av vilket skälet till de ekonomiska besvären är. Jag
            är glad över att det kommer ett förslag om detta.
          </note>
          <note>
            Det är för det andra -- och det tycker jag också har blivit mycket
            tydligare, även om kanske inte alla instämmer -- att de ekonomiska
            bekymren för vissa pensionärer inte är en följd av skattereformen
            utan en följd av kommunala bostadstillägg som icke har höjts,
            av höjda kommunala taxor m.m. och av allmänna prisökningar. För
            att komma till rätta med de problemen på sikt och skapa en bättre
            utveckling är det oerhört angeläget att lägga om en massa olika
            inslag i den ekonomiska politiken, men skattereformen är en nödvändig
            början på det arbetet.
          </note>
          <note>
            Anf. 53 Förste vice talman INGEGERD
          </note>
          <note type="speaker">
            TROEDSSON (m):
          </note>
          <note>
            Herr talman! Nej, det är alldeles riktigt, socialministern, att
            det inte finns någon anledning att generellt skrämma pensionärer
            med att de över lag skulle få det sämre. Men det hade funnits
            all anledning i världen att lyssna på våra varningar, som uttalades
            redan i samband med att skattepaketet presenterades, att pensionärer
            med låga pensioner, inte minst många ensamstående kvinnor, riskerade
            att få det ännu sämre och t.o.m.
          </note>
          <note>
            att hamna under socialbidragsnivån, precis som nu visat sig bli
            fallet -- tyvärr.
          </note>
          <note>
            Anne Wibble säger att alla som kommer i kläm självfallet skall
            få kompensation. Men, Anne
          </note>
          <note>
            Wibble, det får de ju inte genom det förslag som tydligen skall
            komma nästa vecka. De får det om de bor i en kommun som har tillräckligt
            generösa normer för socialbidraget -- i annat fall inte. De som
            befinner sig det allra minsta över socialbidragsnivån men alltså
            har fått det väsentligt sämre genom de reformer som har genomdrivits
            i samband med skatteomläggningen får ju ingen som helst kompensation.
          </note>
          <note>
            Sedan är det faktiskt så, Anne Wibble, att vi accepterade den
            höjning av det kommunala bostadstillägget som föreslogs. Men vi
            sade samtidigt nej till alla de skattehöjningar som direkt skulle
            fördyra boendet.
          </note>
          <note>
            Jag är glad över att Anne Wibble är positiv till den mer långsiktiga
            lösning som jag skisserade med en successiv höjning av folkpension
            och pensionstillskott. Från socialministern fick jag inget svar
            på den frågan. Det kanske beror på att socialministern tycker
            att det är en fråga som sträcker sig över en tid som kanske inte
            kommer att omfattas av hennes ämbetsutövning.
          </note>
          <note>
            Anf. 54 Socialminister INGELA THALÉN
          </note>
          <note>
            (s):
          </note>
          <note>
            Herr talman! Till Ingegerd Troedsson vill jag säga att jag får
            återkomma till den frågan. I motsats till
          </note>
          <note>
            Ingegerd Troedsson räknar jag med att jag har så gott om tid
            att jag inte behöver ta det just i dag.
          </note>
          <note>
            När det gäller hur det hela skall finansieras vill jag till Karin
            Israelsson säga att staten inte kommer att ta hela kostnaden.
            Däremot kommer förslaget att innebära att kommunerna kommer att
            få betala en mindre del än i det nuvarande systemet för kommunala
            bostadstillägg.
          </note>
          <note>
            Det låter på Karin Israelsson som om situationen skulle innebära
            en stor katastrof för de allra minsta kommunerna och glesbygdskommunerna.
            Jag tror att det är tvärtom. Situationen är som värst i de områden
            där man har de allra högsta hyreshöjningarna och där man har gått
            in och antingen ändrat reglerna för kommunala bostadstillägg,
            vilket inneburit sänkningar, eller t.o.m. sänkt nivåerna. Det
            är i de kommunerna man kommer att få en del bekymmer. I övrigt
            tror jag att problemen är relativt väl spridda över de litet större
            kommunerna här i landet.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1990/91:134 om de sovjetiska judarna
          </note>
          <note type="speaker">
            Anf. 55 Statsrådet MAJ-LIS LÖÖW (s):
          </note>
          <note>
            Herr talman! Maria Leissner har ställt följande fyra frågor till
            mig.
          </note>
          <note>
            1. Hur bedömer jag den personliga säkerheten för de sovjetiska
            judarna i dagens Sovjet?
          </note>
          <note>
            2. Gör jag den bedömningen att antisemitisk förföljelse, även
            i de fall den inte är sanktionerad av statsmakterna, kan utgöra
            tillräcklig grund för asyl?
          </note>
          <note>
            3. Av vilken anledning har regeringen avvaktat med att fatta
            beslut om de asylsökande sovjetiska judarna?
          </note>
          <note>
            4. Kan jag bekräfta att principen om individuell prövning av
            asylansökningar måste gälla även för judar som flyr från Sovjetunionen
            till Sverige?
          </note>
          <note>
            Maria Leissner redogör i sin interpellation för att antisemitismen
            i Sovjetunionen ökar, att den vuxit i takt med sönderfallet av
            den sovjetiska staten och de växande påfrestningar som alla medborgare
            utsätts för.
          </note>
          <note>
            Genom beslut den 23 augusti 1990 konstaterade regeringen i ett
            par enskilda ärenden som gällde avvisning att det inte generellt
            sett kan hävdas att sovjetiska medborgare av judiskt ursprung
            som återsänds till Sovjetunionen riskerar sådan förföljelse att
            de kan anses som flyktingar enligt 3
          </note>
          <note>
            kap. 2 § utlänningslagen. Regeringen uttalade också i besluten
            att detta naturligtvis inte utesluter att det kan finnas personer
            från Sovjetunionen som får asyl i Sverige baserad på den förföljelse
            som de kan riskera på grund av sitt ursprung.
          </note>
          <note>
            Under hösten kom fortlöpande rapporter från organisationer och
            enskilda i Sverige om den svåra situationen för judar i Sovjetunionen.
            Jag, utrikesministern och invandrarverkets generaldirektör mottog
            flera uppvaktningar i frågan.
          </note>
          <note>
            Inom arbetsmarknadsdepartementet och invandrarverket gjordes
            bedömningen, att det var nödvändigt av rättssäkerhetsskäl att
            försöka få fram fler och aktuella uppgifter om antisemitismen
            i Sovjetunionen. Sådant utredningsarbete tar naturligtvis tid.
          </note>
          <note>
            Den information som kommit är inte entydig och därför inte lätt
            att bedöma. Avgörande för ett ställningstagande i det enskilda
            asylärendet måste därför vara, liksom i andra ärenden, de särskilda
            omständigheter som anförs.
          </note>
          <note>
            Den allt djupare ekonomiska krisen i
          </note>
          <note>
            Sovjetunionen leder till ökande nationalism och förstärkta etniska
            motsättningar mellan ett stort antal grupper i hela landet. Nationalistiska
            stämningar leder på flera håll till krav från den lokala majoritetsbefolkningen
            på s.k. mononationalisering av områden. Konsekvenserna blir särskilt
            påtagliga för judarna, som till skillnad från de flesta andra
            etniska grupper finns över hela unionen. Den ökande frustrationen
            i samhället föder ett slags gräsrotsrasism som återfinns i hela
            landet och riktas mot alla tillgängliga avvikande grupper, däribland
            judarna.
          </note>
          <note>
            Under det gångna året har å andra sidan judiska kulturcentra
            och synagogor öppnats på ett tiotal platser i Sovjetunionen, och
            det finns rapporter om att judiska kulturarbetare som rest över
            hela landet uppgett att de inte mötts av antisemitiska stämningar.
          </note>
          <note>
            Bland de etniska minoritetsgrupperna i
          </note>
          <note>
            Sovjetunionen har judarna en särställning i och med att de är
            välkomna till Israel. I så måtto är situationen densamma för den
            tyska minoriteten, som är välkommen till Tyskland. Till skillnad
            från andra etniska minoritetsgrupper i Sovjetunionen har varken
            judar eller tyskar en egen republik inom unionen som de kan resa
            hem till. För judarna finns dessutom det välkända förhållandet
            att antisemitismen har en lång, mörk historia i det sovjetiska
            samhället.
          </note>
          <note>
            Det är glädjande att judar numera tillåts resa ut från Sovjetunionen.
            Omkring 200 000 emigrerade från Sovjetunionen under 1990. I Sovjetunionen
            diskuteras intensivt denna åderlåtning av högutbildade personer.
          </note>
          <note>
            De sovjetiska judarna utsätts allt oftare i vardagliga situationer
            för trakasserier och smädelser. Rädslan för pogromer är stor.
          </note>
          <note>
            Rykten om pogromer har dock inte förekommit sedan våren 1990,
            och farhågorna som då cirkulerade i stor omfattning visade sig
            vara ogrundade.
          </note>
          <note>
            Antisemitisk förföljelse, liksom annan rasistisk förföljelse
            oavsett vem som sanktionerat den, kan vara asylgrundande. De uttalanden
            som regeringen gjorde genom besluten i augusti 1990, dvs. att
            det naturligtvis kan finnas personer från Sovjetunionen som får
            asyl i Sverige baserad på den förföljelse de kan riskera på grund
            av sitt ursprung, är alltjämt gällande. Även om det inte skulle
            föreligga asylskäl i ett enskilt ärende, kan omständigheterna
            i flera fall vara sådana att uppehållstillstånd skall beviljas
            på starka humanitära skäl.
          </note>
          <note type="speaker">
            Anf. 56 MARIA LEISSNER (fp):
          </note>
          <note>
            Herr talman! Jag vill tacka invandrarministern för svaret på
            min interpellation. Jag tycker att svaret åtminstone delvis präglas
            av inlevelse i de sovjetiska judarnas situation. Däremot är den
            allmänna inställning som regeringen här redovisar beträffande
            de sovjetiska judarnas skyddsbehov alarmerande. Invandrarministern
            jämställer i sitt svar situationen för de sovjetiska judarna med
            situationen för alla andra etniska minoriteter i
          </note>
          <note>
            Sovjet, och det tycker jag är en förvånansvärd analys av situationen.
          </note>
          <note>
            Antisemitism sanktionerad av statsmakten är en sak -- grov antisemitisk
            folklig förföljelse en annan.
          </note>
          <note>
            Jag tycker att det är svårt att dra slutsatsen, att bara för
            att religionsundervisning och annt tillåts, så skulle judarna
            ha mindre anledning att frukta att huset sätts i brand av antisemiter
            i grannskapet.
          </note>
          <note>
            I interpellationssvaret redovisas en viss förståelse för att
            den svåra situationen i Sovjet har lett till ökade etniska motsättningar.
            Invandrarministern säger i svaret att hon har tagit emot uppvaktningar
            och fått information om det nya läget. Jag vill ändå här redovisa
            något av det som i dag händer med de sovjetiska judarna.
          </note>
          <note>
            Vi känner väl till antisemitismens historia i Sovjet.
          </note>
          <note>
            Ett ofta återkommande tema ända sedan tsartiden har varit att
            göra judar till syndabockar för olika olyckor som drabbat landet.
          </note>
          <note>
            Enstämmiga rapporter bl.a. från de europeiska judiska församlingarna,
            som borde ha förstahandsinformation, visar att antisemitismen
            nu ökar i Sovjet. Det råder inget tvivel om att antisemitismen
            är mycket grov. Det finns fortfarande kvar en institutionell antisemitism.
          </note>
          <note>
            Men som invandrarministern också framhåller i svaret har det
            vuxit fram ett slags gräsrotsrasism, något som jag också exemplifierade
            i min interpellation.
          </note>
          <note>
            Det finns en tendens i svaret att antisemitism jämförs med allmän
            förföljelse, men antisemitism kan inte jämföras med mobbning i
            största allmänhet. Antisemitism är någonting mycket värre än så.
          </note>
          <note>
            Jag skall ta ett exempel på hur livet kan te sig för en sovjetisk
            jude, som till slut tvingades fly till Sverige.
          </note>
          <note>
            Det gäller en man som blev misshandlad och förföljd redan när
            han gick på dagis, hade ett helvete under två tre år i militärtjänsten
            med trakasserier och misshandel utan att få någon hjälp från polis
            eller någon annan instans. Ingen bryr sig om att uppmärksamma
            eller straffa antisemitiska övergrepp. När han sedan skulle söka
            jobb fick han inte registrera sig i sin hemstad Leningrad därför
            att han var jude. I glasnosts spår blev han liksom alla andra
            utsatt för en mycket brutal antisemitisk förföljelse. Så småningom
            kände han sig tvingad att fly till Sverige.
          </note>
          <note>
            De som flyr bl.a. till Sverige -- det skall sägas att de inte
            är många, ett hundratal per år -- har de senaste åren blivit fullständigt
            livrädda på grund av denna ökade folkliga antisemitism. De utsätts
            t.ex. för att deras brevlådor smetas ned med exkrementer, att
          </note>
          <note>
            Davidsstjärnan blir inristad i dörren, att grannar nästan varje
            dag lägger ned hotelselappar i brevlådan, att deras affärer blir
            nedbrända och deras ägodelar vandaliserade. Deras bilar blir förstörda,
            och barnen blir misshandlade. Vart de än går på staden möter de
            pamfletter från pamjat uppsatta överallt. Föräldrar till små barn
            står helt maktlösa mot den misshandel som förekommer.
          </note>
          <note>
            Bland de judar som flytt till Sverige händer det att lågstadiebarn
            kommit hem från skolan och berättat att de fått nålar instuckna
            under naglarna av äldre kamrater utan att någon lärare har ingripit.
          </note>
          <note>
            Vad hjälper det då att synagogor har öppnats och att religionsundervisning
            tillåts?
          </note>
          <note>
            Dessa människor har levt hela livet med antisemitism, och nu
            orkar de inte mer. De är inte särskilt starka, utan de är rätt
            normala människor, som har en viss gräns för vad de tål. Nu är
            de rädda för sitt liv. Det spelar ingen roll om de är aktivt religiösa
            eller inte -- de drabbas under alla förhållanden.
          </note>
          <note>
            Visst är det så att det har blivit en viss ökad politisk liberalisering.
            Bl.a. har man tillåtit en massutvandring av judar till Israel,
            och man tillåter synagogor och annat. Men samtidigt är situationen
            den att åtminstone två ökända pamjatanhängare sitter med i Gorbatjovs
            presidentråd. När judar blir överfallna och går till polisen för
            att få skydd möts de av repliken: ''Vi har inte tid med sådana
            här judefrågor.''
          </note>
          <note>
            Jag vill därför be invandrarministern att mer utförligt än i
            det skriftliga svaret på min interpellation redogöra för om antisemitisk
            förföljelse, även när den inte är sanktionerad av statsmakterna,
            kan utgöra grund för asyl.
          </note>
          <note>
            Det kommer, som jag sagt, inga mängder av sovjetiska judar till
            Sverige. Sverige är inte heller ett förstahandsval som tillflyktsort;
            de som kommer hit har ofta släktingar här. De får här en tillvaro
            som i många fall är ekonomiskt sämre än den de hade i Sovjet.
            Dessa judar är ofta högutbildade.
          </note>
          <note>
            I oktober förra året väntade ca 200 judar på besked.
          </note>
          <note>
            Av dessa har ett 40-tal nu fått avslag på sina ansökningar. Under
            hösten 1989 lät enligt uppgift invandrarverket ansökningarna från
            de sovjetiska judarna ligga på is i väntan på nya direktiv från
            regeringen. Jag tolkar interpellationssvaret så att man under
            vintern gjorde en utredning om de sovjetiska judarnas situation.
            Om jag fattar invandrarministern rätt menar hon att de fakta som
            därvid kom fram pekar på att judar inte generellt kan anses ha
            något särskilt att frukta på grund av utvecklingen i Sovjet. Är
            detta en korrekt tolkning av regeringens inställning? Jag vill
            också fråga när de sovjetiska judarna kan vänta besked från invandrarverket
            och regeringen.
          </note>
          <note type="speaker">
            Anf. 57 Statsrådet MAJ-LIS LÖÖW (s):
          </note>
          <note>
            Herr talman! Bara den som ägnar sig åt kvalificerat felsökeri
            kan påstå att jag i mitt interpellationssvar har jämställt den
            judiska minoriteten i
          </note>
          <note>
            Sovjetunionen med andra grupper. På flera ställen i interpellationssvaret
            beskriver jag på vilket sätt judarnas situation skiljer sig från
            andra gruppers, både på grund av att judarna finns över hela
          </note>
          <note>
            Sovjetunionen till skillnad från många andra etniska minoriteter,
            som vistas inom ett begränsat område och därmed som grupper är
            starkare, och på grund av att de inte har någon egen plats inom
            unionen att samlas på. Jag pekar också på det faktum att det sovjetiska
            samhället har en lång och mörk historia med antisemitism. Detta
            är ett par av de anledningar som jag pekade som gör att det finns
            en speciell anledning att diskutera antisemitismen och judarnas
            situation i Sovjetunionen.
          </note>
          <note>
            Jag tycker emellertid inte att det hade varit riktigt att i detta
            försök att redogöra för en bild som inte är entydig utan sammansatt
            inte också peka på att synagogor har öppnats och att sovjetiska
            judar får lämna Sovjetunionen. Jag har känt ett ansvar för att
            ge en samlad bild av situationen inom de gränser som ett interpellationssvar
            ger utrymme för.
          </note>
          <note>
            I sin fjärde fråga begärde Maria Leissner ett svar på om jag
            kunde bekräfta att principen om individuell prövning av asylsökningarna
            måste gälla även för de judar som flyr från Sovjetunionen till
            Sverige.
          </note>
          <note>
            Den frågan har jag självfallet besvarat jakande. Vi måste göra
            en individuell prövning i varje ärende.
          </note>
          <note>
            Det finns inget generellt svar på den här frågan.
          </note>
          <note>
            Tid efter annan har vi avvaktat något för att försöka skapa oss
            en bild av situationen. Ibland har det också funnits skäl att
            samla ihop en grupp av ärenden och bedöma dessa gemensamt. Inte
            minst ur rättvisesynpunkt kan det vara viktigt att göra en sådan
            samlad bedömning. Ett exempel på ett sådant förfarande hade vi
            för fjorton dagar sedan, när vi fattade ett gemensamt beslut för
            en grupp asylsökande från Bangladesh.
          </note>
          <note type="speaker">
            Anf. 58 MARIA LEISSNER (fp):
          </note>
          <note>
            Herr talman! Jag instämmer i att bilden är komplicerad. Det är
            också alldeles sant att i en del avseenden har den politiska liberaliseringen
            betytt fördelar för den judiska minoriteten i Sovjet. Men det
            faktum att synagogor har öppnats betyder inte att judarna i Sovjet
            hyser mindre fruktan för sin egen personliga säkerhet eller för
            att deras barn skall råka illa ut i skolan. Det är just det som
            har hänt under de senaste åren, och det är det som gör saken så
            dramatisk.
          </note>
          <note>
            Jag blir också mycket bekymrad när jag tittar på statistiken
            över vad som har hänt med ansökningarna från de sovjetiska judar
            som kommer till Sverige. Det förefaller som om regeringen och
            invandrarverket inte till fullo har begripit säkerhetsläget för
            de sovjetiska judarna.
          </note>
          <note>
            De som kommer hit kommer inte för nöjes skull eller för att skapa
            sig en bättre framtid och få bättre ekonomiska villkor. De kommer
            säkerligen att få det sämre statusmässigt och på många andra sätt.
          </note>
          <note>
            De hade kanske inte heller velat resa från Sovjet, men det var
            nödvändigt för dem, eftersom de fruktade för sin egen säkerhet
            och för sina barns säkerhet på grund av alla de incidenter som
            jag har berättat om. Det är en helt normal företeelse att en gammal
            vithårig man som ser ut att vara jude blir nedslagen på bussen
            utan att någon annan av passagerarna ingriper. Det är en helt
            normal företeelse i Sovjet. Det har också inträffat enstaka mord
            som har kunnat härledas till antisemitisk verksamhet.
          </note>
          <note>
            Många av de sovjetiska judar som har kommit hit har ett fängelsestraff
            i sin bakgrund. Många har under lång tid varit tvungna att vara
            åtskilda från sina familjer och kunnat återförenas först i Sverige.
          </note>
          <note>
            Man hade en period förra året då man väntade med besluten till
            augusti och då fann att det gick bra att skicka tillbaka en del
            judar till Sovjet. Bl.a. genom uppvaktningar hos både invandrarverket
            och regeringen drar jag slutsatsen att man därefter under ytterligare
            en period lagt ansökningar på is för att undersöka saker och ting.
          </note>
          <note>
            Jag tycker att det nu är dags att dessa människor, av vilka en
            del har vistats här i ett och ett halvt år, får besked som gör
            att de kan leva i säkerhet. Jag vill återigen fråga invandrarministern:
            När kommer man att sluta att lägga ärenden på is? När är regeringen
            och invandrarverket beredda att på nytt börja behandla de ärenden
            som väntat så länge?
          </note>
          <note>
            Naturligtvis hoppas jag att man då tar hänsyn till förhållandena
            i Sovjet.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1990/91:132 om vapenfri tjänst
          </note>
          <note>
            Anf. 59 Försvarsminister ROINE CARLSSON
          </note>
          <note>
            (s):
          </note>
          <note>
            Herr talman! Paul Ciszuk har frågat mig hur ett bibehållande
            av prövningsförfarandet vad gäller vapenfri tjänst låter sig förenas
            med de olika förslag som nyligen väckts om direktrekrytering av
            värnpliktiga till civilförsvarsorganisationen, hälsooch sjukvården
            m.m.
          </note>
          <note>
            För närvarande arbetar en grupp inom försvarsdepartementet med
            att ta fram förslag till ett ändrat prövningsförfarande i enlighet
            med det beslut som riksdagen fattade sent i höstas.
          </note>
          <note>
            Arbetsgruppen förväntas lämna sitt förslag i slutet av denna
            månad, och en proposition till riksdagen planeras senare under
            våren.
          </note>
          <note>
            Givetvis arbetar denna grupp med utgångspunkt i nu gällande system
            för personalförsörjning inom totalförsvaret. Som jag aviserade
            i årets budgetproposition och som jag avser att återkomma till
            i den särskilda propositionen om försvaret kommer en utredning,
            att tillsättas som skall se över de nu gällande pliktlagarna.
            Den vapenfria tjänsten kommer givetvis in i detta större sammanhang.
          </note>
          <note>
            De frågor som Paul Ciszuk tar upp kommer att behandlas av utredningen
            som avses bli parlamentariskt sammansatt. Det finns därför inte
            anledning för mig att nu gå in på dessa frågor ytterligare.
          </note>
          <note type="speaker">
            Anf. 60 PAUL CISZUK (mp):
          </note>
          <note>
            Herr talman! Jag tackar försvarsministern för svaret, trots att
            jag inte fick något svar på mina mer preciserade frågor. Svaret
            är likväl intressant, men det är illavarslande med tanke på att
            försvarsministern inte dementerar en uppgift som jag återger i
            interpellationen.
          </note>
          <note>
            Den arbetsgrupp inom departementet som arbetar med frågan om
            vapenfriprövningen överväger uppenbarligen inte ett avskaffande
            av prövningsförfarandet. Ministern säger här att detta är i enlighet
            med riksdagens beslut, men detta är inte min uppfattning. Jag
            anser att man struntar i riksdagens beslut, trots att en enig
            riksdag uttalat att den ''är beredd att frångå sin tidigare restriktiva
            inställning till att avskaffa det nuvarande prövningsförfarandet'',
            trots att riksdagen framhöll det ''orättvisa i systemet genom
            att det ger verbalt begåvade bättre förutsättningar att få sina
            ansökningar beviljade'' och trots att riksdagen ansåg prövningsförfarandet
            ''än mera omotiverat genom att antalet frikallelser från värnpliktstjänstgöringen
            av andra skäl påtagligt ökat under senare år''.
          </note>
          <note>
            Försvarsministern säger i svaret:
          </note>
          <note>
            ''Givetvis arbetar denna grupp med utgångspunkt i nu gällande
            system för personalförsörjning inom totalförsvaret''. Det sägs
            däremot ingenting om vad riksdagens tillkännagivande egentligen
            innehåller.
          </note>
          <note>
            Man utreder alltså inte frågan om ett avskaffande av prövningsförfarandet.
            Naturligtvis är jag mycket besviken över att jag missuppfattat
            regeringens intentioner. Jag fick den uppfattningen under utskottsbehandlingen
            i höstas, att socialdemokraterna var beredda att lämna det länge
            kritiserade prövningsförfarandet. Jag reserverade mig inte, vilket
            jag hade gjort tidigare, för en starkare skrivning i utskottet,
            eftersom jag barnsligt nog trodde att en enighet skulle främja
            ett bra propositionsförslag.
          </note>
          <note>
            Nu är det nog inte bara jag och de vapenfria som blir besvikna
            utan det blir också alla de som hade hoppats på att man skulle
            få värnpliktssystemet ut ur sin kris. En viktig metod är då direktrekrytering
            av värnpliktiga till civilförsvaret. Här behövs en förstärkning.
            Enligt räddningsverkets omfattande utredning behövs 4 500 värnpliktiga
            för att föryngra civilförsvaret. Räddningsplutonerna behöver friska
            krafter. Jag vet själv hur det känns att vara bårbärare i hemvärnet.
            Man hade fungerat bättre som 20-åring och efter den gedigna utbildning
            man fick som pansarinfanterist. Jag säger inte att dessa människor
            behöver ha samma utbildning, men det vore en stor fördel om vi
            fick in fler ungdomar.
          </note>
          <note>
            Det är min bestämda övertygelse att värnpliktssystemet snart
            kommer att rasa. I dag kan endast 68 % av en åldersklass krigsplaceras
            om inte verksamhetsområdet utvidgas. Direkt rekrytering av värnpliktiga
            till civilförsvaret är då det första naturliga steget. Det får
            vi inte förhindra. Men vi reser hinder om vi behåller prövningsförfarandet
            inför vapenfri tjänst. Det går ju inte att samvetspröva vissa
            och ta in andra direkt till civilförsvaret. De 3 000 som i dag
            söker vapenfri tjänst räcker inte, särskilt som alla inte har
            en tillräckligt god fysik.
          </note>
          <note>
            Förutom de starka mänskliga skäl som alltid har funnits mot samvetsprövningen
            inför vapenfri tjänst har vi nu starka ekonomiska och försvarspolitiska
            motiv för att avskaffa prövningen.
          </note>
          <note>
            Jag vill vädja till försvarsministern att för riksdagen presentera
            ett förslag om att avskaffa prövningsförfarandet. Det var ändå
            två motioner som yrkade på ett direkt avslag, och dessa motioner
            avstyrktes inte av utskottet. Om vi avskaffar prövningsförfarandet
            försvinner ett hinder för direktrekrytering, och därmed främjas
            en utveckling av värnpliktssystemet, så att vi slipper en yrkesarmé
            och därav följande hot mot demokratin.
          </note>
          <note>
            Vore det inte bra galet om vi nu i vår stiftade en lag om vapenfriprövning,
            som vi sedan måste ändra om något år på grund av att hela värnpliktssystemet
            måste reformeras? Det skulle inte vara bra för vare sig regeringens
            eller riksdagens anseende.
          </note>
          <note>
            Ett beslut om en utvecklad värnplikt brådskar.
          </note>
          <note>
            Helst bör det naturligtvis bli en allmän värntjänst för både
            män och kvinnor, som vi i miljöpartiet har motionerat om. Men
            en direktrekrytering till civilförsvaret är en bra början. Låter
            vi nu tiden gå medan vi gör omfattande utredningar är jag rädd
            för att en yrkesarmé blir det enda ekonomiskt möjliga alternativet.
            Jag tackar för utredningsförslaget; men det brådskar som sagt.
          </note>
          <note>
            Trots att jag inte fått svar på frågan tror jag att socialdemokraterna
            fortfarande vill värna om den allmänna värnpliktsprincipen och
            försvarets folkliga förankring.
          </note>
          <note>
            Avskaffa prövningsförfarandet och inför direktrekrytering till
            civilförsvaret!
          </note>
          <note>
            Anf. 61 MARIANNE SAMUELSSON
          </note>
          <note>
            (mp):
          </note>
          <note>
            Herr talman! Trots att svaret var mycket kort gör det mig upprörd
            av den anledningen att jag var mycket glad när riksdagen bl.a.
            antog min motion om att avskaffa prövningsförfarandet när det
            gäller vapenfri tjänst. Svaret andas tydligt att det inte kommer
            att ske med någon större snabbhet. Om försvaret arbetar i samma
            takt kommer vi aldrig fram till målet.
          </note>
          <note>
            I alla tider har det funnits människor som av samhällsskäl inte
            har velat bära vapen eller ingå i en krigsorganisation. Vi borde
            se dessa människor som en stor resurs. Det är ofta dessa människor
            som med stort engagemang arbetar för fred och fredliga lösningar.
            Många har religiösa skäl. Vi som arbetat med ungdomar och träffat
            många av dem vet dock att det kan vara svårt att motivera sitt
            ställningstagande, om man har en kanske ganska nyfunnen tro och
            att försvara den inför det krångliga prövningsförfarande som vi
            hittills har haft.
          </note>
          <note>
            Man kan självfallet inte acceptera någon ny form av prövning,
            eftersom det är just den som man har kritiserat.
          </note>
          <note>
            Kristna fredsrörelsen har nyligen genomfört en kampanj: Vapenfri
            -- en mänsklig rättighet. 65
          </note>
          <note>
            organisationer med 400 000 medlemmar står bakom kampanjen, vilka
            kräver att man skall avskaffa prövningsförfarandet och inrätta
            alternativa vapenfria tjänster.
          </note>
          <note>
            Det är självklart att den som önskar vapenfri tjänst skall kunna
            söka och få en sådan tjänst. Någon annan form av prövning eller
            intyg skall inte behövas. Om man skall ha ett nytt intygsförfarande
            kan det t.o.m. bli sämre än nuvarande förhållanden. Jag blir mycket
            oroad av att det talas om någon annan form, och jag funderar vad
            det kan innebära.
          </note>
          <note>
            För att Sverige skall komma ifrån missförhållandet med samvetsfångar
            och i stället följa FNs rekommendation angående rätten till alternativ
            tjänst krävs ett totalt avskaffande av prövningen.
          </note>
          <note>
            Herr talman! Jag vill därför fråga försvarsministern: Arbetar
            arbetsgruppen med ett totalt avskaffande av prövningsförfarandet
            till förmån för alternativa tjänster? När kommer i så fall förslaget
            om ett avskaffande av prövningsförfarandet att gälla? Skall vi
            behöva vänta på en parlamentarisk utredning som bl.a.
          </note>
          <note>
            skall ta upp frågan om prövningsförfarandet?
          </note>
          <note>
            Vi har ju redan beslutat om att prövningsförfarandet skall upphöra.
            Vore det inte bättre att först lägga fram ett förslag om detta
            och sedan tillsätta en arbetsgrupp för en total översyn av tjänster
            och det civila försvaret?
          </note>
          <note>
            Anf. 62 Försvarsminister ROINE CARLSSON
          </note>
          <note>
            (s):
          </note>
          <note>
            Herr talman! Låt mig till Paul Ciszuk och Marianne
          </note>
          <note>
            Samuelsson säga följande: Jag har redovisat regeringens handlingsmönster
            när det gäller att gå vidare med dessa frågor. En del av de frågor
            som
          </note>
          <note>
            Marianne Samuelsson ställde har jag besvarat i interpellationen.
          </note>
          <note>
            Det är intressant att höra företrädare för miljöpartiet tala
            om yrkesarmé. Jag vet inget parti i denna riksdag -- om inte möjligtvis
            miljöpartiet har haft tankar i den riktningen -- som talar för
            en yrkesarmé. Det är speciellt intressant med tanke på att, om
            jag har läst tidningarna rätt, miljöpartiet vill avskaffa försvaret.
            Men vi lever i en intressant tid, och det är ett intressant partis
            företrädare som jag har nöjet att lyssna till.
          </note>
          <note>
            När det gäller vad som har sagts, vill jag citera litet grand
            ur utskottets uttalande: ''Det sagda gör att utskottet är berett
            att frångå sin tidigare restriktiva inställning till att avskaffa
            det nuvarande prövningsförfarandet. Utskottet anser således att
            den nuvarande prövningen bör ersättas med en annan ordning som
            är mer rättvis och human och som lägger ett större ansvar på den
            enskilde.''
          </note>
          <note>
            Det arbete som jag har redovisat och som kommer att presenteras
            sker med utgångspunkt i utskottets utlåtande. Det lämpligaste
            i den här frågan är väl trots allt att avvakta det förslag som
            kommer att presenteras för riksdagen. Sedan blir det tillfälle
            att diskutera och överväga förslaget.
          </note>
          <note>
            Anf. 63 MARIANNE SAMUELSSON
          </note>
          <note>
            (mp):
          </note>
          <note>
            Herr talman! Visst är detta en intressant fråga att debattera
            med ett fredsparti. Det kan jag förstå.
          </note>
          <note>
            För att litet kommentera vår försvarsomröstning vill jag säga
            att det vore intressant om fler partier också frågade sina medlemmar
            vad de tycker innan man fattar tunga beslut. Vår medlemsomröstning
            har gett vid handen att vi skall arbeta fram ett förslag om att
            avskaffa det militära försvaret. Det förslaget skall läggas fram
            för vår kongress. Det är inte samma sak som att vi tänker avskaffa
            det militära försvaret i morgon eller ändra det på en enda gång.
            Vi har hela tiden arbetat för att vi måste nedrusta.
          </note>
          <note>
            Jag tycker att det är oroande att man inte kan gå snabbare fram
            när det gäller prövningsförfarandet.
          </note>
          <note>
            En annan ordning innebär ju inte att man skall ha kvar ett prövningsförfarande,
            utan det kan ju också innebära att man tar bort det totalt. Det
            man har kritiserat i motionerna är ju att människor i Sverige
            inte kan få en vapenfri tjänst, trots samvetsskäl, utan att ställas
            inför ett prövningsförfarande.
          </note>
          <note type="speaker">
            Anf. 64 PAUL CISZUK (mp):
          </note>
          <note>
            Herr talman! Det känns litet egendomligt att få höra att man
            skulle förespråka en yrkesmilitär. Jag försöker att sakligt argumentera
            emot det och att arbeta emot det på ett reellt sätt. Däremot verkar
            det vara lätt att stå upp i talarstol efter talarstol och tala
            om det stora värdet av en värnpliktsarmé när man samtidigt låter
            utvecklingen rusa undan.
          </note>
          <note>
            År 1985 var det i alla fall 76 % av åldersklassen som kunde krigsplaceras.
            År 1989 har andelen sjunkit till 68 %. Det är ingen allmän värnplikt
            när inte alla kan användas. Många som i dag vapenutbildas finner
            inte en meningsfull användning för detta inom systemet. Det finns
            därför endast en reell chans att behålla värnpliktssystemet, och
            det är att utvidga uppgiften. Gör vi inte detta hamnar vi i en
            situation där hela principen rasar. Människor kan ju inte acceptera
            en sådan här Potemkin-kuliss hur länge som helst. Då förmodar
            jag att det framtvingas en yrkesarmé av ekonomiska skäl.
          </note>
          <note>
            Ekonomin brukar ju väga tungt. Det är synd att komma i den situationen,
            tycker jag.
          </note>
          <note>
            Sedan skall det bli mycket spännande att se vad den här arbetsgruppen
            arbetar med för alternativ. Men försvarsministern dementerade
            inte den information jag har fått via den ''vapenfria arbetsgruppen'',
            att ett totalt avskaffande inte ens övervägs av arbetsgruppen,
            trots att två motioner, som inte är avstyrkta i utskottet, yrkar
            på det.
          </note>
          <note>
            Det räckte ju med en sådan variant att den som ville ha vapenfri
            tjänst bara lämnade in en ansökan därom, så fick han det. Vi kan
            också kalla detta för ett prövningsförfarande. Det ser jag fram
            emot, om det är detta som ändå kan komma ut av det här arbetet.
            Men i realiteten skadar det väl inte att bekänna sig till ett
            avskaffande -- eller att åtminstone utvärdera ett sådant förslag
            i den proposition som vi kommer att få.
          </note>
          <note>
            Anf. 65 Försvarsminister ROINE CARLSSON
          </note>
          <note>
            (s):
          </note>
          <note>
            Herr talman! Jag vill understryka att det bästa sättet, Paul
            Ciszuk, är att avvakta det förslag som regeringen kommer att lämna
            riksdagen på det här området. Då blir det ju tillfälle att diskutera
            denna fråga.
          </note>
          <note>
            Det är naturligtvis intressant att höra företrädare för miljöpartiet
            nalkas försvaret på det här sättet.
          </note>
          <note>
            Den ena delen av partiet vill avskaffa försvaret, den andra oroar
            sig för att den allmänna värnplikten inte hanteras på rätt sätt
            och att vi får en urgröpning av försvaret, så att det endast återstår
            att ta ställning till en yrkesmilitär. Det vittnar om vilken otrolig
            spännvidd det är i miljöpartiet i dessa frågor.
          </note>
          <note>
            Som tur är, herr talman, tror jag mig veta att miljöpartiet aldrig
            kommer att få ett inflytande här i landet som på något sätt har
            betydelse för det svenska försvarets organisation och inriktning.
          </note>
          <note>
            Jag vill säga som socialdemokrat, att vi alltid har slagit vakt
            om den allmänna värnplikten och folkförsvaret, och det kommer
            vi att fortsätta att göra. För oss är inte alternativet yrkesmilitär.
            Det alternativet existerar inte hos socialdemokratin, men tydligen
            existerar det fortfarande hos miljöpartiet.
          </note>
          <note type="speaker">
            Anf. 66 PAUL CISZUK (mp):
          </note>
          <note>
            Herr talman! När det gäller spännvidd trodde jag att det fanns
            en god spännvidd också inom socialdemokratin i försvarspolitiska
            sammanhang, och det hoppas jag att det gör fortfarande. I många
            sammanhang har socialdemokraterna velat kämpa för en nedrustningspolitik,
            och då givetvis även i
          </note>
          <note>
            Sverige.
          </note>
          <note>
            För vårt partis del står vi för att målet måste vara en militär
            nedrustning. Det är givetvis ett långsiktigt mål som vi måste
            arbeta för. Därmed är inte sagt att det går att åstadkomma utan
            att vi ser på omvärlden och på vår sårbarhet här i landet.
          </note>
          <note>
            Men vi kan ta fram alternativ som gör att vi kan minska vår sårbarhet.
            När vi har fått till stånd en sådan utveckling att alla länder
            i Europa har ett icke provokativt försvar, då hoppas jag att även
            socialdemokraterna ställer upp för nedrustning. Jag hoppas verkligen
            att ni också har det långsiktiga målet total avmilitarisering,
            även om vi inte precis når dit i dag.
          </note>
          <note>
            Överläggningen var härmed avslutad.
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Propostioner
          </note>
          <note>
            1990/91:87 Näringspolitik för tillväxt
          </note>
          <note>
            1990/91:89 Förhandsbesked och dispenser i skattefrågor
          </note>
          <note>
            1990/91:91 Hinder för export av farliga varor
          </note>
          <note>
            1990/91:94 Ändring i radioansvarighetslagen
          </note>
          <note>
            (1966:756) m.m.
          </note>
          <note>
            1990/91:95 Registrering som skatteskyldig återförsäljare eller
            förbrukare av bränsle
          </note>
          <note>
            9 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 14 februari
          </note>
          <note type="speaker">
            1990/91:148 av Sten Andersson i Malmö (m) till statsrådet Bengt
            Lindqvist om socialtjänstlagen och rätten till valfri bosättning:
          </note>
          <note>
            På grund av socialtjänstlagens bosättningsregler har många asylbeviljade
            med klar kommunplacering orsakat problem, framför allt för stora
            kommuner, som t.ex. Malmö.
          </note>
          <note>
            Det jämfört med andra europeiska länder stora antalet asyler,
            vilka beviljats i Sverige, har inneburit att invandrarverket nödgats
            teckna avtal med flertalet kommuner om placering av asylbeviljade.
          </note>
          <note>
            Efter det att kommunplacering av asylbeviljad blivit klar och
            flyttning till mottagande kommun verkställts uppstår i många fall
            problem. T.ex.
          </note>
          <note>
            kommunplacerade i små kommuner beslutar sig för att flytta till
            storstäderna, trots att dessas avtal med invandrarverket redan
            är uppfyllt. Länsrätten gav nyligen en familj, kommunplacerad
            i Övre
          </note>
          <note>
            Norrland, rätt att bosätta sig i Malmö. Detta trots att familjen,
            två vuxna och åtta barn, erhållit bostad i en sexrumsvilla. Mannen
            hade påbörjat en utbildning och läste svenska. Men familjen trivdes
            inte. Vännerna var långt borta och någon moské för fredagsbönen
            fanns inte!
          </note>
          <note>
            Malmö tecknade avtal 1989 om 600 asylplatser.
          </note>
          <note>
            Facit för året blev betydligt fler, där många utöver de avtalade
            redan var placerade i andra kommuner!
          </note>
          <note>
            Är statsrådet beredd se över socialtjänstlagen med hänsyn till
            de problem som aktualiserats i ovan ställda interpellation?
          </note>
          <note>
            1990/91:149 av Stig Bertilsson (m) till statsrådet
          </note>
          <note>
            Erik Åsbrink om idrottsrörelsens ekonomiska villkor:
          </note>
          <note>
            Den marginalskattereform som genomförts i vårt land har sedan
            länge varit nödvändig. Moderata samlingspartiet tillhörde dem
            som allra först förespråkade marginalskattesänkningar. Den omläggning
            som nu verkställts har emellertid finansierats på ett sätt som
            moderata samlingspartiet inte kan acceptera.
          </note>
          <note>
            Det har sedan länge stått klart att idrottsrörelsen är en av
            de stora förlorarna i skatteomläggningens spår. Omläggningen utgör
            ett direkt hot mot många föreningar genom att deras ekonomi urholkas.
          </note>
          <note>
            Självfinansieringsgraden inom idrotten minskar, bidragsberoendet
            ökar och rundgången av skatter och bidrag breder ut sig allt mera.
            För detta varnade idrottsrörelsen och bl.a. även moderata samlingspartiet
            inför omläggningen.
          </note>
          <note>
            Lovade kompensation
          </note>
          <note>
            Regeringen lovade vid flera tillfällen att idrotten genom olika
            ''motverkande åtgärder'' skulle kompenseras för ''icke avsedda
            effekter''. Av den nyligen framlagda budgetpropositionen framgår
            att så inte blir fallet. Idrottsrörelsen förlorar årligen flera
            hundra miljoner kronor som en följd av genomförandet av den totalfinansierade
            skatteomläggningen. Den direkta följden blir att ideellt arbetande
            föreningsledare på sin fritid tvingas agera uppbördsmän åt staten.
            Detta i en tid när det mera än någonsin är angeläget att slå vakt
            om de ideella arbetsinsatserna inom föreningslivet.
          </note>
          <note>
            Framför allt är det den utökade mervärdesbeskattningen som drabbar
            idrottsrörelsen. Höjd och breddad moms på rese-, hotell- och restaurangkostnader,
            telefonräkningar, fastighetsskötsel såsom vatten och avlopp, el,
            olja och övrig energi samt reparations- och projekteringsarbeten
            är inte avdragsgilla för föreningarna utan utgör en direkt merkostnad
            i en redan hårt ansträngd ekonomi.
          </note>
          <note>
            Statsrådet har tidigare avvisat det av moderata samlingspartiet
            i denna situation framlagda förslaget om att ideella föreningar
            skulle kunna göras tekniskt skattskyldiga och därmed ges avdragsrätt
            för erlagd moms på varor och tjänster.
          </note>
          <note>
            Statsrådet har hänvisat till ökat krångel och risk för fusk.
          </note>
          <note>
            Besynnerligt ter det sig därför att statsrådet nu uppmanar ideella
            föreningar -- bl.a. i ett brev ställt till västgötaidrotten --
            att försöka kringgå den utökade momsen genom att bilda ekonomiska
            föreningar för driften av sina anläggningar. Detta torde förorsaka
            föreningarna ett betydande merarbete och krångel jämfört med exempelvis
            avdragsrätt för inbetald moms. Statsrådets förslag innebär dessutom
            en direkt uppmaning till idrotten att börja ägna sig åt skatteplanering,
            något som man vanligtvis inte förknippar med ideella föreningars
            verksamhet. Skötseln av anläggningar utgör ju ingen huvuduppgift
            för idrottsföreningarna utan är en direkt följd av att den idrottsliga
            verksamheten skall kunna fullföljas.
          </note>
          <note>
            Nollsummespel
          </note>
          <note>
            Reglerna för ekonomiska föreningar överensstämmer i stort med
            aktiebolagslagens bestämmelser. Rimligen måste därför de ekonomiska
            föreningar som i så fall bildas ta ut momsbelagd hyra av de föreningar
            som de ersätter som ägare eller driftsansvariga för idrottsanläggningarna.
            Med andra ord ett nollsummespel eftersom nuvarande momsregler
            inte medger momsavdrag om skattskyldig verksamhet saknas. Eller
            avser statsrådet att föreslå teknisk skattskyldighet för ekonomiska
            föreningar?
          </note>
          <note>
            Dessutom inställer sig frågan hur denna
          </note>
          <note>
            ''bolagisering'' rimmar med grundtanken om idrotten som en folkrörelse.
            Avsikten med ekonomiska föreningar är ju att de genom ekonomisk
            verksamhet skall främja medlemmarnas ekonomiska intressen.
          </note>
          <note>
            Statsrådet har också föreslagit att föreningar inte skall ta
            emot driftsbidrag från kommunerna till sina anläggningskostnader
            utan i stället låta kommunerna stå för dessa kostnader direkt.
            Detta eftersom kommunerna numera kan dra av momskostnaderna vilket
            föreningar inte kan. Även detta torde kort och gott vara att betrakta
            som skatteplanering.
          </note>
          <note>
            Dessutom är det långt ifrån i alla fall som kommunerna står för
            föreningarnas samtliga driftskostnader för egna anläggningar.
            Det kommunala bidraget är ofta satt till en given procentsats
            av de faktiska kostnader som föreningarna kan styrka.
          </note>
          <note>
            Att statsrådet nu börjat lämna förslag som dessa visar att även
            statsrådet insett att de åtgärder som föreslogs i budgetpropositionen
            inte räcker som motverkande åtgärder mot skatteomläggningens effekter.
          </note>
          <note>
            Enkelt och rättvist
          </note>
          <note>
            Sett mot denna bakgrund framstår förslaget om teknisk skattskyldighet
            med avdragsrätt för moms på varor och tjänster för ideella föreningar
            som enkelt, rättvist och snabbt genomförbart -- inte minst i jämförelse
            med de av statsrådet lämnade byråkratiska och krångliga förslagen.
            Vårt förslag angriper konkret grundorsakerna till problemen i
            stället för att koncentrera sig på följderna.
          </note>
          <note>
            Sett i ett längre perspektiv bör också idrottens avgifts- och
            skattesituation som helhet ses över.
          </note>
          <note>
            Inom idrottsrörelsen ser man med oro på den ekonomiska utvecklingen.
            Med tanke på den betydelse som idrottsrörelsen har i det svenska
            samhället bör därför snarast tillsättas en utredning som belyser
            de ideella föreningarnas avgifts- och skattesituation.
          </note>
          <note>
            Är statsrådet, mot bakgrund av vad som ovan anförts, beredd
          </note>
          <note>
            att medverka till att en utredning, syftande till att ideella
            föreningar får avdragsrätt för ingående mervärdeskatt, snabbt
            genomförs?
          </note>
          <note>
            att medverka till att en utredning om de ideella föreningarnas
            avgifts- och skattesituation kan genomföras?
          </note>
          <note>
            1990/91:150 av Göran Magnusson (s) till arbetsmarknadsministern
            om sysselsättningen i
          </note>
          <note>
            Västmanlands län:
          </note>
          <note>
            Ett av Sveriges mest industrialiserade län är
          </note>
          <note>
            Västmanland. Andelen industrisysselsatta är drygt
          </note>
          <note>
            30 % mot riksgenomsnittets drygt 22 %.
          </note>
          <note>
            Under de senaste månaderna har antalet varslade personer ökat
            markant; länet har i förhållande till sin befolkning de flesta
            varslen i landet.
          </note>
          <note>
            Sveriges Verkstadsförening har i en prognos för branschen sagt
            att antalet arbetstillfällen i landet kan komma att minska med
            ca 50 000. Med hänsyn till Västmanlands höga industrialiseringsgrad
            är det logiskt att anta att länet drabbas hårt om prognosen slår
            in. Det förtjänar framhållas att många av arbetstillfällena är
            knutna till bilindustrin.
          </note>
          <note>
            Sysselsättningsproblemen i länets Bergslagsdel är väl kända.
            Nu är det också kommuner i södra delen av Västmanland som drabbas.
            Bland större företag som minskar sysselsättningen finns ABB och
          </note>
          <note>
            Outokumpu Copper i Västerås, Bulten i
          </note>
          <note>
            Hallstahammar och Volvo i Köping. Också andra företag och i andra
            kommuner varslas om avsked för personal.
          </note>
          <note>
            Vilka åtgärder är arbetsmarknadsministern beredd att medverka
            till för att motverka den minskade sysselsättningen och effekterna
            av den?
          </note>
          <note>
            10 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 13 februari
          </note>
          <note>
            1990/91:407 av Marianne Andersson i Vårgårda (c)
          </note>
          <note>
            till socialministern Ingela Thalén om finansieringen av utlovad
            kompensation till pensionärer:
          </note>
          <note>
            Regeringen har nu till slut lovat kompensera de pensionärer som
            hamnar under socialbidragsnormen på grund av skattereformens finansiering.
            Det är bra och borde varit en självklarhet från början när man
            valt en finansiering av skattereformen som leder till dessa effekter.
            Enligt uppgift kommer kommunerna att tvingas betala det mesta
            av denna kompensation.
          </note>
          <note>
            Kommunernas ekonomi är redan tidigare hårt trängd och dessutom
            är skattestopp infört. Detta vittnar om nonchalans mot den kommunala
            verksamheten.
          </note>
          <note>
            Jag vill därför fråga socialministern:
          </note>
          <note>
            På vilket sätt avser regeringen att finansiera kompensationen
            till pensionärerna för skattereformen?
          </note>
          <note type="speaker">
            1990/91:408 av Lars Leijonborg (fp) till utrikesministern Sten
            Andersson om färjeförbindelserna mellan Sverige och Estland:
          </note>
          <note>
            Sedan sommaren 1990 finns en färjelinje mellan
          </note>
          <note>
            Stockholm och Tallinn. Rederiet, Estline, har en hyttkapacitet
            på omkring 500 platser på varje tur.
          </note>
          <note>
            Sedan situationen i Baltikum dramatiserades under januari månad
            har beläggningen endast varit ca 80--
          </note>
          <note>
            150 passagerare per tur. En betydande del av dessa passagerare
            har dessutom betalat sin resa i ryska rubel. Dessa fakta pekar
            på att rederiet för närvarande trafikerar sträckan med stora förluster.
          </note>
          <note>
            Färjelinjen till Stockholm betraktas i de baltiska staterna som
            något av en livlina till friheten. Den underlättar resorna och
            kontakterna med
          </note>
          <note>
            Baltikum. Om turtätheten minskade eller trafiken helt upphörde
            skulle detta vara en mycket negativ faktor eftersom ett viktigt
            inslag i frihetskampen utgörs av en betydande och regelbunden
            kontakt med omvärlden. Det är viktigt att vi från svensk sida
            på allt sätt främjar kontakterna mellan Sverige och Baltikum.
            I den politiken bör ingå att slå vakt om färjelinjen. Regeringen
            bör t.ex. uppmana olika offentliga organ att förlägga sina konferenser
            på Estlandsfärjan. Detta skulle utgöra ett viktigt stöd från svensk
            sida. Den svenska staten bör enligt min mening dessutom under
            en viss tid kunna gå in med ett direkt ekonomiskt stöd till rederiet.
            Med hänvisning till det anförda vill jag fråga utrikesministern
            vilka initiativ regeringen avser att vidta för att säkerställa
            förekomsten av färjeförbindelser mellan Sverige och Estland.
          </note>
          <note type="speaker">
            1990/91:409 av Barbro Westerholm (fp) till statsrådet Maj-Lis
            Lööw om asyl för homosexuella flyktingar:
          </note>
          <note>
            Homosexuella förföljs och straffas i en rad länder, bl.a. i Sovjetunionen.
            Enligt tidningsuppgifter får ett par sovjetmedborgare inte asyl
            i Sverige trots att de riskerar flerårigt straff i sitt hemland
            på grund av sin sexuella läggning.
          </note>
          <note>
            Med anledning av det ovan anförda vill jag ställa följande fråga:
          </note>
          <note>
            Vad avser statsrådet vidta för åtgärder så att
          </note>
          <note>
            Sverige beviljar asyl för flyktingar som förföljs i sitt hemland
            på grund av sin sexuella läggning?
          </note>
          <note type="speaker">
            1990/91:410 av Berith Eriksson (v) till utrikesministern Sten
            Andersson om Iran och mänskliga rättigheter:
          </note>
          <note>
            Sverige har i FNs kommission för mänskliga rättigheter vid olika
            tillfällen agerat för att brotten mot mänsklig rätt i Iran skall
            uppmärksammas och fördömas.
          </note>
          <note>
            Det har tyvärr visat sig att FNs ansvarige för rapporten över
            situationen i Iran inte ger en korrekt bild över situationen i
            landet. Förra året motsatte sig Sverige den resolution som föreslagits
            eftersom den inte nog tydligt fördömde brotten mot de mänskliga
            rättigheterna i Iran.
          </note>
          <note>
            Enligt flera källor har det under 1991 skett en ökning av regimens
            våld mot oppositionen, och därmed brotten mot de mänskliga rättigheterna.
          </note>
          <note>
            Det är viktigt att det uppmärksammas i årets rapport från kommissionen.
          </note>
          <note>
            Den fruktansvärda situationen i Iran får inte glömmas på grund
            av Gulfkriget.
          </note>
          <note>
            Jag vill därför fråga utrikesministern:
          </note>
          <note>
            -- Hur avser Sverige agera för att FN-
          </note>
          <note>
            kommissionens rapport om brotten mot de mänskliga rättigheterna
            i Iran i år innefattar ett kraftigt fördömande och krav på avsevärda
            förbättringar?
          </note>
          <note>
            den 14 februari
          </note>
          <note type="speaker">
            1990/91:411 av Gullan Lindblad (m) till socialministern om stiftelsen
            Noaks Ark:
          </note>
          <note>
            Noaks Ark/Röda Korset bedriver sedan ett flertal år tillbaka
            ett omfattande arbete med dels förebyggande HIV/aids information,
            dels arbete med redan HIV-smittade. Resultatet av alla de delar
            Noaks Ark/Röda Korset arbetar med kan inte nog överskattas. Det
            kanske mest imponerande är den omfattande volontärverksamheten
            som engagerar över 500 personer, speciellt inriktad på preventiv
            information, men också i stiftelsens
          </note>
          <note>
            Hospice-verksamhet.
          </note>
          <note>
            Den verksamhet som Noaks Ark/Röda Korset bedriver är mer eller
            mindre utan motsvarighet i
          </note>
          <note>
            Sverige. Det offentliga har ingen möjlighet att ersätta detta.
            Enligt uppgifter planerar regeringen inte att räkna upp anslaget
            för 1991. Det betyder att stiftelsen kommer att redovisa ett driftunderskott
            på två miljoner kronor. Det är mot bakgrund av den unika verksamhet
            som bedrivs mycket oroväckande.
          </note>
          <note>
            Jag vill därför ställa följande fråga till statsrådet.
          </note>
          <note>
            Ämnar statsrådet verka för att stiftelsen Noaks Ark får uppräkning
            av anslaget ur regeringens aidsanslag så att verksamheten kan
            fortsätta bedrivas till gagn för såväl det preventiva arbetet
            som för vård av redan aids-sjuka?
          </note>
          <note>
            11 § Kammaren åtskildes kl. 16.13
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. 3 §
            anf. 28 (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
