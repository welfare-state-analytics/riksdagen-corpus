<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--59</head>
          <docDate when="1991-02-08 00:00:00">1991-02-08 00:00:00</docDate>
        </div>
      </front>
      <body>
        <div>
          <note>
            1 § Utökning av antalet suppleanter i bostadsutskottet
          </note>
          <note>
            Från valberedningen förelåg förslag om att antalet suppleanter
            i bostadsutskottet skulle utökas från 23
          </note>
          <note>
            till 24.
          </note>
          <note>
            Kammaren biföll denna framställning.
          </note>
          <note>
            Talmannen meddelade att val av en ytterligare suppleant i bostadsutskottet
            skulle ske vid kammarens sammanträde måndagen den 11
          </note>
          <note>
            februari.
          </note>
          <note>
            2 § Svar på interpellation 1990/91:126 om brister i statsförvaltningens
            medelshantering
          </note>
          <note>
            Anf. 1 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Lars Leijonborg har frågat mig vilka åtgärder jag
            avser att vidta med anledning av det växande antalet s.k. orena
            revisionsberättelser i statsförvaltningen.
          </note>
          <note>
            Jag vill svara följande:
          </note>
          <note>
            Jag anser att det är ytterst betydelsefullt att respekten för
            de regler som gäller för den statliga medelshanteringen upprätthålls
            och att principerna för statlig redovisning och god revisionssed
            efterlevs. Myndigheternas ledning har det yttersta ansvaret för
            detta, men jag vill även understryka vikten av att de personer
            som har utnämnts att vara ledamöter i myndigheternas styrelser
            eller råd medverkar och tar sitt ansvar.
          </note>
          <note>
            Jag har alltsedan jag fick ansvaret för dessa frågor noga följt
            utvecklingen och tagit del av både formella och informella redovisningar
            från riksrevisionsverket. Lars Leijonborgs påpekande om att antalet
            orena revisionsberättelser har ökat under de senaste åren är helt
            riktigt. Det bör emellertid påpekas att enbart antalet orena berättelser
            inte på ett rättvisande sätt ger uttryck för bristernas omfattning
            och karaktär. Exempelvis har riksförsäkringsverket och samtliga
            försäkringskassor fått orena berättelser varvid skälen till revisionens
            invändningar är i stort sett desamma. Tillsammans svarar de för
            nästan hälften av antalet orena berättelser.
          </note>
          <note>
            Jag kan också konstatera att de myndigheter som tidigare år har
            erhållit orena revisionsberättelser normalt har vidtagit åtgärder.
            I några fall har dock invändningar kvarstått i flera år. Samtidigt
            har nya myndigheter och nya typer av invändningar tillkommit.
          </note>
          <note>
            Jag vill med dessa påpekanden markera att verkligheten är mer
            komplicerad än vad enbart antalet orena berättelser ger uttryck
            för.
          </note>
          <note>
            Jag har i bil. 2 i årets budgetproposition pekat på bl.a. följande
            problem som är särskilt iögonfallande:
          </note>
          <note>
            -- myndighetsledningarna förefaller i flera fall inte att ta
            sitt ansvar för ekonomi, redovisning och verksamhetsinriktning,
          </note>
          <note>
            -- de villkor som är förknippade med olika anslagsformer och
            andra ekonomiska bestämmelser respekteras inte tillräckligt,
          </note>
          <note>
            -- myndigheter missbrukar i några fall statsverkets checkräkning
            för att tillgodogöra sig ränteinkomster.
          </note>
          <note>
            Jag redovisade i budgetpropositionen också att ett samlat åtgärdsprogram
            skulle genomföras för att komma till rätta med bristerna. Jag
            skall här ge några exempel ur regeringens åtgärdsprogram.
          </note>
          <note>
            Programmet innehåller allt från omedelbara åtgärder till insatser
            som sätts in och verkar först på sikt.
          </note>
          <note>
            -- De riktlinjer för utvecklingen av styrningen av den statliga
            sektorn som lades fast i kompletteringspropositionen 1988 har
            resulterat i ett omfattande utvecklingsarbete. Detta börjar nu
            successivt ge resultat.
          </note>
          <note>
            -- Berörda departement har redan kallat, eller kommer att kalla,
            till sig de myndighetsledningar som har fått allvarliga erinringar
            för diskussioner om åtgärder med anledning av invändningarna från
            revisionen.
          </note>
          <note>
            -- Inom regeringskansliet kommer frågan om behovet av särskilda
            åtgärder för de områden där revisionen har haft allvarliga erinringar
            att beredas.
          </note>
          <note>
            Även frågan om att överlämna vissa erinringar till
          </note>
          <note>
            JKs prövning kommer att särskilt övervägas.
          </note>
          <note>
            -- Ett flertal utbildningsinsatser skall genomföras.
          </note>
          <note>
            Jag kan som exempel nämna den controllerutbildning som riksrevisionsverket
            tillsammans med statskontoret startar i höst.
          </note>
          <note>
            -- I det nya statliga betalningssystemet finns möjligheter att
            införa en räntefaktor. Detta skulle motverka missbruk vid användningen
            av statsverkets checkräkning.
          </note>
          <note>
            -- En ny redovisningsmodell, ett förbättrat systemstöd och ett
            tydligare regelverk håller på att utvecklas. Härigenom underlättas
            den framtida rekryteringen av kompetent personal och efterlevnaden
            av gällande regler.
          </note>
          <note>
            -- Revisionsutredningens förslag bereds för närvarande i civildepartementet.
            Utredningen anser bl.a. att myndighetsledningarnas ansvar för
            att vidta åtgärder med anledning av revisionsrapporter markeras
            tydligare.
          </note>
          <note>
            -- Jag avser att inom kort föreslå regeringen att besluta om
            en översyn av de statliga myndighetsstyrelsernas roll och ansvar.
          </note>
          <note>
            Jag vill också nämna att riksrevisionsverkets generaldirektör
            i ett särskilt brev till verkscheferna har informerat om resultaten
            av förra årets revision, och samtidigt markerat ledningarnas ansvar.
            I brevet redogörs även för de särskilda stödinsatser som verket
            avser att genomföra inom både ekonomi- och revisionsområdena för
            att komma till rätta med och förebygga brister i redovisningen.
            Exempelvis kan nämnas att verket utökar rådgivningskapaciteten
            inom ekonomiområdet och planerar en revisionsjour inför kommande
            bokslutsarbete.
          </note>
          <note>
            Regeringen har gett riksrevisionsverket i uppdrag att före årets
            slut redovisa en sammanställning och översiktlig analys av resultatet
            av den löpande och årliga revisionen av myndigheternas redovisning
            för innevarande budgetår. Jag kommer även på annat sätt att löpande
            följa utvecklingen för att försäkra mig om att nödvändiga åtgärder
            vidtas.
          </note>
          <note>
            Avslutningsvis vill jag säga att det är ett tecken på bra revision
            att brister uppdagas. En fortsatt effektiv revision är också den
            bästa uppföljningen av att åtgärder vidtas.
          </note>
          <note>
            För att ytterligare förbättra revisionen har jag i årets budgetproposition
            föreslagit att riksrevisionsverkets redovisningsrevision skall
            få en delvis ny inriktning och förstärkas bl.a. för att kunna
            öka sina insatser när det gäller revisionen av myndigheter med
            regional och lokal förgrening.
          </note>
          <note type="speaker">
            Anf. 2 LARS LEIJONBORG (fp):
          </note>
          <note>
            Herr talman! Jag ber att få tacka civilministern för svaret.
          </note>
          <note>
            Det är en egendomlig läsning att ta del av de 60
          </note>
          <note>
            orena revisionsberättelserna. Man får ta del av förhållanden
            som man knappast trodde existerade.
          </note>
          <note>
            En del av anmärkningarna är av ett sådant slag att de i privata
            aktiebolag med stor sannolikhet hade föranlett revisorerna att
            föreslå bolagsstämman att styrelsen inte skulle få ansvarsfrihet.
            Personer som kan bedöma förhållandena både i privat sektor och
            i offentlig sektor menar att förhållandena är värre i den offentliga
            sektorn.
          </note>
          <note>
            Jag har fått en del brev under den tid jag har uppmärksammat
            dessa frågor. De är framför allt av två slag. Dels kommer de från
            anställda i statliga verk som ger personliga exempel på förhållanden
            som borde ha uppmärksammats i revisionen, men inte har blivit
            uppmärksammade. Dels kommer de från revisorer som arbetar för
            RRV, antingen som anställda eller på verkets uppdrag. Det är ganska
            dystra brev. De känner väldigt starkt att de hittills i sin verksamhet
            haft ett otillräckligt stöd i arbetet att bringa ordning i statens
            bokföring.
          </note>
          <note>
            Det finns en del problem som minskar bara genom att man uppmärksammar
            dem. Jag tror att de problem vi nu talar om hör till dem.
          </note>
          <note>
            Det är ett grundläggande problem i detta sammanhang att ekonomifunktionen
            i offentlig verksamhet ofta har ganska låg status. Det är en skillnad
            gentemot privat verksamhet, där det ekonomiska resultatet är mått
            på verksamhetens framgång. Det är att framgången för socialstyrelsen
            eller SIDA inte kan avläsas av hur mycket pengar som är kvar vid
            årets slut. Detta avspeglar också, som sagt, statusen för de personer
            som har olika uppgifter inom verket.
          </note>
          <note>
            För att vi skall komma någon vart i arbetet med förnyelsen av
            den offentliga sektorn är det uppenbart nödvändigt att vi åtminstone
            kan utgå ifrån att de pengar som ställts till förfogande för olika
            verksamheter förvaltas och redovisas på ett korrekt sätt.
          </note>
          <note>
            Jag tycker att flera av de åtgärder statsrådet redovisar i interpellationssvaret
            är bra. Jag tycker framför allt att själva grundhållningen är
            bra, att man nu markerar att man inte längre kommer att tolerera
            dessa förhållanden. Jag kan väl få skjuta in att jag i och för
            sig tycker att denna omvändelse kommer sent. Jag vill påpeka att
            under den tid statsrådet haft ansvaret för dessa frågor har antalet
            orena revisionsberättelser ökat så dramatiskt att situationen
            blivit bekymmersam.
          </note>
          <note>
            På kort sikt tror jag det handlar om just detta att markera att
            man inte är beredd att acceptera dessa förhållanden. Då är det
            t.ex. bra att departementen kallar myndighetsledningarna till
            sig, så att de får redogöra för hur de tänker reda upp problemen.
          </note>
          <note>
            Jag tycker också det är intressant att justitiekanslern nämns
            i sammanhanget. Där har jag en följdfråga till statsrådet. Jag
            har inte riktigt klart för mig vilka sanktionsmöjligheter som
            föreligger i detta fall. Om JK finner att förfarandet har varit
            oacceptabelt, vad kan han då göra?
          </note>
          <note>
            Man kan konstatera att några av de åtgärder som nämns inte på
            något sätt är nya, utan hade kunnat åtgärdas för länge sedan.
            Detta med att ta ränta för statens pengar också internt i statsförvaltningen
            är ju en rutin som egentligen borde ha introducerats för länge
            sedan. Det skulle inte bara påverka problemet med missbruk av
            statens checkräkning, utan skulle också leda till en förbättring
            av det som på nysvenska kallas cash management, att man skulle
            vara mera noga med penningflöden, så att man inte gör ränteförluster.
          </note>
          <note>
            Några av revisionsanmärkningarna handlar om att man t.ex. låtit
            postanvisningar ligga väldigt länge, så att man förlorat ränta
            till stora belopp.
          </note>
          <note>
            Till sist markerar statsrådet att den revisionsverksamhet som
            bedrivs är bra. Det är en viktig markering. Det har varit en väldigt
            egendomlig signal att regeringen tillsatt en utredning om revisionen
            när dessa problem uppdagats. Det är viktigt att slå fast att det
            inte är revisionens fel när problem i statsförvaltningen upptäcks.
            Men nu verkar det som om regeringen är beredd att lägga ansvaret
            där det bör ligga.
          </note>
          <note>
            Anf. 3 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Jag tror jag kan instämma med Lars
          </note>
          <note>
            Leijonborg i att vi har den inställningen i dessa frågor att
            vi måste göra någonting åt denna typ av brister. Det är viktigt
            att det finns ett förtroende i hela landet för att vi har en effektiv
            revisionsverksamhet och att den ekonomiska administrationen inom
            den statliga sektorn fungerar väl. Jag tror att jag också kan
            säga att den i huvudsak gör det. Jag delar inte riktigt Lars
          </note>
          <note>
            Leijonborgs uppfattning om att vi här skulle befinna oss i ett
            sämre läge än privat företagsamhet.
          </note>
          <note>
            Jag tror det är en felsyn.
          </note>
          <note>
            Vi har ett mycket mer omfattande regelverk, som ibland är så
            omfattande och någon gång så svårtolkat, att det kan ge upphov
            till missförstånd och någon gång brister när det gäller möjligheten
            att följa dem. Här möter vi ett problem. Jag vill gärna säga till
            Lars Leijonborg att vi både måste hålla en väldigt hög nivå när
            det gäller att följa de regler vi har och samtidigt sträva efter
            mer av målstyrning, dvs. mindre av detaljregler som i varje enskilt
            läge talar om hur en myndighet skall göra.
          </note>
          <note>
            Jag tycker denna sak är en del av denna debatt. Vi måste sträva
            efter att få mer målstyrning och en högre efterlevnad av de regler
            som finns, och som då skulle kunna bli färre.
          </note>
          <note>
            Jag tror jag har en ganska god bild av hur vi hanterar frågor
            om cash management i den statliga verksamheten. Jag kan garantera
            att vi i dag har en mycket effektivare cash management, dvs.
          </note>
          <note>
            hushållning med pengar i den statliga verksamheten, än tidigare.
          </note>
          <note>
            Det är möjligt att det faktiskt är ett skäl till att myndigheterna
            i något fall utnyttjat statsverkets checkräkning genom att ta
            ut pengar i ett tidigare läge än man bör och skall göra. Detta
            har både jag och Lars Leijonborg starkt reagerat emot. Jag tror
            jag kan garantera att vi här har en mycket hårdare efterlevnad
            av krav på vettig hushållning med pengar än vad som förr var vanligt.
            Då var detta prolblem inte särskilt uppmärksammat. Pengar betalades
            ut i ett flöde som var mycket mer lättsinnigt än det är numera.
            Det jag sagt är inte någon ursäkt. Snarare vill jag tala om att
            jag tror att vi här förbättrat vårt sätt att arbeta och därmed
            ekonomin i den statliga sektorn över ett ganska brett fält.
          </note>
          <note>
            Jag tror jag kan instämma i det Lars Leijonborg säger att man
            i den statliga sektorn ofta ger ekonomifunktionen en låg status.
            Att sitta och tillämpa ganska detaljerade regler har inte alltid
            setts såsom det mest fascinerande eller utvecklingsbara inom en
            myndighet.
          </note>
          <note>
            Samtidigt tror jag att det är en fundamental del av en väl fungerande
            verksamhet för myndigheten.
          </note>
          <note>
            Därför är det viktigt att verksledningarna ges stöd till ekonomifunktionen,
            så att man alltid kan se den såsom en garanti för att man har
            en bra verksamhet inom ekonomiadministrationen.
          </note>
          <note>
            Jag vill samtidigt säga att enligt mitt sätt att se är det inte
            ett dramatiskt ökat antal orena revisioner, som
          </note>
          <note>
            Lars Leijonborg säger. Vi har ett speciellt problem när det gäller
            försäkringskassorna och riksrevisionsverket. Jag har haft särskilda
            samtal med verksledningen och riksrevisionsverket om dessa frågor.
          </note>
          <note>
            Men jag har samma inställning som Lars
          </note>
          <note>
            Leijonborg när det gäller att vi har alldeles för många orena
            revisioner. Samtidigt kan vi nu se att vi har en mycket effektiv
            revisionsverksamhet och att detta också sprids på ett effektivt
            sätt genom riksrevisionsverket, vilket jag också tycker bör sägas
            i detta sammanhang.
          </note>
          <note type="speaker">
            Anf. 4 LARS LEIJONBORG (fp):
          </note>
          <note>
            Herr talman! Jag tror att denna interpellationsdebatt kommer
            att läsas på sina håll i statsförvaltningen och kanske rent av
            refereras. Då tror jag att man kommer att uppmärksamma att regeringen
            nu skärper tonen och att de som missköter sig kommer att bli uppkallade.
            Där man finner särskilt anmärkningsvärda förhållanden kommer justitiekanslern
            att kopplas in.
          </note>
          <note>
            Jag tror att det skulle vara bra om statsrådet på något sätt
            kunde informera om vad som kan hända i nästa steg, när justitiekanslern
            blir inkopplad. Är det lagstiftningen om ämbetsmannaansvar, eller
            vad är det för typ av lagstiftning som JK då kan åberopa i sin
            eventuella aktivitet?
          </note>
          <note>
            När jag blev utnämnd av statsrådet Johansson att sitta i riksrevisionsverkets
            råd, trodde jag att det framför allt var frågor om förvaltningsrevision
            jag skulle komma att intressera mig för, alltså hur man kan få
            statens verksamhet att i högre grad nå sina mål. Men jag blev
            snart varse att RRV också hade viktiga uppgifter också på den
            traditionella redovisningsrevisionens område, som går ut på att
            se till att de siffror som redovisas är korrekta. Flera av de
            saker vi har talat om ligger i själva verket på gränsen mellan
            redovisnings- och förvaltningsrevision, t.ex. problemet med cash
            management.
          </note>
          <note>
            Jag tror dock det är viktigt att slå fast att för att man skall
            kunna ha en bra diskussion om huruvida målen nås, om en verksamhet
            kostar för mycket eller för litet osv., måste man kunna lita på
            de siffror som redovisas. Faktum är som sagt att en genomläsning
            av berättelserna ger häpnadsväckande interiörer -- det förekommer
            ju grava felaktigheter och ytterst anmärkningsvärt uppträdande
            från verksledningarnas sida.
          </note>
          <note>
            Förhållandena i försäkringssektorn är särskilt allvarliga, eftersom
            detta område har en så oerhört stor ekonomisk volym. Som RRV påpekar
            är det ju en väsentlig del av svensk samhällsekonomi som administreras
            av försäkringskassorna. Om RRV
          </note>
          <note>
            kommer fram till att verket inte på ett tillfredsställande sätt
            kan garantera att pengarna har använts korrekt, är risken för
            oegentligheter mycket stor. Därför tycker jag att detta är det
            kanske allvarligaste i hela bilden.
          </note>
          <note>
            Anf. 5 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Först till försäkringskassorna. Man bör komma ihåg
            att vad det där handlar om är i första hand att det system som
            finns enligt riksrevisionsverkets mening inte ger en tillräcklig
            grad av avstämningsmöjlighet. Det är naturligtvis en allvarlig
            sak i ett så omfattande system, med så stora volymer av pengar.
            Men man kan inte lasta varje enskild försäkringskassa för att
            systemet inte är fullkomligt. Vad jag menar är alltså att det
            inte är något uttryck för slarv eller annan försummelse i själva
            verksamheten -- men jag vill därmed inte heller säga annat än
            att detta är ett problem som statsmakterna måste hitta en lösning
            på.
          </note>
          <note>
            Låt mig också säga att jag delar Lars Leijonborgs syn, att en
            ordentlig och bra redovisningsrevision är en viktig grund för
            en bra verksamhet i övrigt, och den måste man kunna lita på. Det
            finns ett samband mellan redovisnings- och förvaltningsrevision
            på detta sätt. En god ordning i ett verk eller en myndighet brukar
            återspeglas både i den ekonomiadministrativa verksamheten och
            när det gäller framförhållning, initiativkraft m.m. i andra hänseenden.
          </note>
          <note>
            Jag vill vidare påpeka att jag mycket uppskattar att de som sitter
            som ledamöter i våra råd och styrelser engagerar sig på det sätt
            som Lars Leijonborg gör, deltar aktivt i arbetet och lägger vikt
            vid den typ av granskning som har gjorts från riksrevisionsverkets
            sida.
          </note>
          <note>
            Slutligen vill jag säga beträffande JK, att justitiekanslern
            enligt sin allmänna instruktion och enligt lagen har att utöva
            tillsyn över alla dem som utövar offentlig verksamhet och se till
            att de efterlever lagar och andra författningar och fullgör sina
            åligganden. Detta är ett allmänt stadgande, som i en del fall
            har lett till att anmälan till JK har gjorts. Jag vill inte vifta
            särskilt med detta -- jag hoppas att det inte skall behöva inträffa
            -- men det är viktigt att se att det finns en stege där olika
            typer av anmärkningar även kan innebära att man faktiskt ställs
            till ansvar på ett mera hårdhänt sätt.
          </note>
          <note type="speaker">
            Anf. 6 LARS LEIJONBORG (fp):
          </note>
          <note>
            Herr talman! Jag tackar för uppskattningen av mina insatser i
            RRVs råd. Jag har också mycket glatt mig åt att de revisorer som
            i den grå vardagen sliter med de här frågorna har uttryckt sin
            uppskattning. De har nämligen länge känt att de inte har haft
            tillräckligt stöd, och de gläder sig nu åt att både ledamöter
            av RRVs råd och regeringen har uppmärksammat dem mera.
          </note>
          <note>
            Jag håller med om att antalet 60 i och för sig hade kunnat minska
            genom en annan utformning av berättelserna för försäkringssektorn,
            men poängen i mitt förra inlägg var att försäkringskassorna å
            andra sidan representerar så gigantiska belopp att det ändå ger
            en bild av problemet.
          </note>
          <note>
            Den yttersta konsekvensen av oreda -- det bör vi vara beredda
            att uttala -- är ju att svaga själar missbrukar systemet för egen
            vinning. Det förekommer ju bedrägerier, och det skall vi vara
            på det klara med. Om ett system år efter år har otillfredsställande
            uppföljningsmöjligheter så är det klart att frestelsen ökar för
            dessa svaga själar att utnyttja systemet.
          </note>
          <note>
            Det är således i nästa led allvarligt för tilltron för systemet
            att det inte kan revideras ordentligt.
          </note>
          <note>
            Jag kan förstå att statsrådet inte vill vifta med olika straffsatser,
            men jag noterar att han ändå talar om en ''stege'', och jag tror
            att redan detta faktum kommer att ge en viss effekt.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1990/91:118 om barnen i Rumänien
          </note>
          <note type="speaker">
            Anf. 7 Statsrådet BENGT LINDQVIST (s):
          </note>
          <note>
            Herr talman! Rosa Östh har ställt följande frågor till socialministern
            angående barnen i Rumänien:
          </note>
          <note>
            Vilka slutsatser beträffande det fortsatta hjälpbehovet har regeringen
            dragit av besöket i
          </note>
          <note>
            Rumänien av en svensk regeringsdelegation?
          </note>
          <note>
            Finns det planer på att erbjuda utbildning till rumänska personer
            som arbetar eller önskar arbeta på barnhemmen?
          </note>
          <note>
            Är regeringen beredd att medverka till åtgärder som kan underlätta
            adoptioner eller fosterhemsplaceringar i Sverige?
          </note>
          <note>
            Arbetet i regeringen är så fördelat att det är jag som skall
            besvara interpellationen.
          </note>
          <note>
            Låt mig först säga att regeringen noga följer utvecklingen i
            Rumänien. Vad gäller interpellantens fråga läggs därvid särskild
            vikt vid att Rumänien ratificerat FNs barnkonvention. Det ger
            oss starka skäl att tillse att de handikappade och utvecklingsstörda
            rumänska barnens intressen tillvaratas.
          </note>
          <note>
            Sverige har under den akuta krisen i början av 1990
          </note>
          <note>
            direkt stött Rumänien med 20 milj.kr. för svenska enskilda hjälporganisationers
            insatser. Därefter har bedömningen varit att det inte finns förutsättningar
            att ge katastrofhjälp. Vad som i stället behövs är en långsiktig
            uppbyggnad av resurser som förmår ge barnen den behandling och
            omsorg de behöver.
          </note>
          <note>
            Det innebär att det behöver skapas en kunskap och medvetenhet
            om barnens behov. Samtidigt behöver personal utbildas för att
            svara mot behoven.
          </note>
          <note>
            Självklart finns det också utrymme för materiell hjälp, men det
            är inte det viktigaste just nu. De i
          </note>
          <note>
            Rumänien verksamma organisationerna liksom den svenska delegation
            som besökte Rumänien i höstas bekräftar denna bild av hjälpbehovet.
          </note>
          <note>
            Syftet med den svenska delegationens resa var, att på regeringsnivå
            markera vilken vikt Sverige lägger vid frågan om de rumänska barnens
            situation med utgångspunkt från barnkonventionen, barntoppmötet
            i New York och mänskliga rättighetsfrågor i allmänhet. Vidare
            önskade vi erbjuda samordnat svenskt stöd vad gäller rehabiliteringen
            av psykiskt och fysiskt handikappade barn. Slutligen ville vi
            framhålla att de svenska enskilda organisationerna som arbetar
            i
          </note>
          <note>
            Rumänien har regeringens fulla stöd.
          </note>
          <note>
            Representanter för frivilligorganisationer deltog i delegationens
            resa.
          </note>
          <note>
            Bl.a. Rädda barnen, Röda korset, Diakonia och
          </note>
          <note>
            Riksförbundet FUB har startat ett hjälparbete i
          </note>
          <note>
            Rumänien i samarbete med sina rumänska motsvarigheter. Detta
            arbete har fortsatt och utvidgats efter delegationens besök. I
            detta ligger bl.a. att stödja arbetet med att i Rumänien bygga
            upp självständiga och effektiva frivilligorganisationer och handikapporganisationer.
          </note>
          <note>
            Som Rosa Östh påpekar är utbildning i Sverige en del av den hjälp
            vi kan ge. Den första gruppen rumänsk medicinsk personal har nyligen
            kommit till Sverige för utbildning på Folke Bernadottehemmet i
            Uppsala. Verksamheten bedrivs i samarbete med Rädda barnen. Jag
            ser detta som ett första exempel på denna typ av hjälpinsatser
            för de rumänska barnen.
          </note>
          <note>
            Som en uppföljning av delegationsbesöket har socialdepartementet
            inbjudit chefen för det nyinrättade generalsekretariatet för handikappade
            barn i Rumänien till ett besök i Sverige. Jag räknar med att då
            närmare diskutera med henne det fortsatta samarbetet mellan Rumänien
            och Sverige.
          </note>
          <note>
            Ett antal adoptivbarn har kommit från Rumänien till Sverige.
            Under år 1990 var det ca 25 barn, varav huvuddelen var privat
            förmedlade adoptioner. Två adoptionsorganisationer har fått auktorisation
            att förmedla adoptioner från Rumänien. Min bedömning är att antalet
            adoptioner från
          </note>
          <note>
            Rumänien kommer att öka, främst genom att fler barn kommer att
            förmedlas via adoptionsorganisationerna. Genom ändringar i den
            rumänska adoptionslagstiftningen har det också blivit lättare
            att adoptera barn från Rumänien.
          </note>
          <note>
            Statens nämnd för internationella adoptionsfrågor,
          </note>
          <note>
            NIA, följer utvecklingen och stödjer adoptionsorganisationerna
            i deras ansträngningar.
          </note>
          <note>
            Det bör dock sägas att det är adoptionsorganisationernas arbete
            som är det viktigaste i detta läge.
          </note>
          <note>
            Jag vill sammanfatta med att säga att vi i samarbete med frivilligorganisationerna
            försöker åstadkomma de långsiktiga förändringar som behövs. Hjälpinsatserna
            sker företrädesvis i
          </note>
          <note>
            Rumänien, men också här i Sverige.
          </note>
          <note type="speaker">
            Anf. 8 ROSA ÖSTH (c):
          </note>
          <note>
            Herr talman! Jag vill tacka statsrådet för svaret på min interpellation.
          </note>
          <note>
            Såvitt jag förstår är regeringens och svenska statens egna insatser
            numera inte särskilt stora. De 20
          </note>
          <note>
            milj.kr. som gavs i katastrofhjälp för ungefär ett år sedan var
            ytterst välbehövliga, men som Bengt
          </note>
          <note>
            Lindqvist själv säger är det numera andra former av bistånd som
            behövs.
          </note>
          <note>
            Bengt Lindqvist säger också att den svenska regeringsdelegationens
            resa främst var avsedd som en markering av den vikt som Sverige
            lägger vid frågan om de rumänska barnens situation. I övrigt hänvisar
            ministern till de insatser som svenska frivilligorganisationer
            gör, främst i Rumänien.
          </note>
          <note>
            Jag vill inte på något sätt nedvärdera deras arbete --
          </note>
          <note>
            tvärtom -- men vad jag har velat peka på i min interpellation
            är att det behövs insatser av mera övergripande karaktär, som
            borde vara en uppgift för regeringen, och i ett senare skede möjligen
            också för riksdagen.
          </note>
          <note>
            Jag framställde min interpellation inte främst som en följd av
            de uppseendeväckande TV-bilder som förekom flitigt under en kortare
            tid förra året, utan främst tack vare de ögonvittnesskildringar
            jag har fått av personer som av brinnande ideellt intresse har
            rest ner till Rumänien med stora laster med förnödenheter, som
            har vistats där och kunnat bilda sig en uppfattning om vari hjälpbehovet
            består, främst genom att de har skaffat sig kontakter på plats.
          </note>
          <note>
            Som Bengt Lindqvist också säger, har Rumänien ratificerat FNs
            barnkonvention, vilket ger Sverige en extra anledning att följa
            utvecklingen för barnen.
          </note>
          <note>
            Men rumänernas möjligheter att verkligen leva upp till de krav
            som konventionen ställer är ytterligt begränsade. Enligt tillförlitliga
            uppgifter rör det sig om mer än 100 000 övergivna barn. De flesta
            är handikappade, många är aidssjuka.
          </note>
          <note>
            Vi är överens om att en viktig insats är att låta rumänsk personal
            få del av våra svenska kunskaper och erfarenheter. Statsrådet
            hänvisar till att det numera finns en delegation som har kommit
            till
          </note>
          <note>
            Sverige. Såvitt jag har förstått är det dock inte på regeringens
            initiativ eller med regeringens medverkan, utan det är på Folke
            Bernadottehemmet som man själv har resonerat om hur man skulle
            kunna hjälpa de rumänska barnen.
          </note>
          <note>
            Resultatet av dessa funderingar blev en inbjudan till Rumänien
            att låta personal komma hit under en tid. Därför vistas nu sedan
            ett par veckor två personer på Folke Bernadotte-hemmet för utbildning.
          </note>
          <note>
            Jag menar att det borde vara en uppgift för regeringen att lägga
            upp en plan för att sätta utbildningsformerna i system, så att
            de skulle kunna bli verkligt ändamålsenliga. Det är någonting
            som jag efterlyser i det här sammanhanget.
          </note>
          <note>
            Den andra fråga som jag ställde i min interpellation gällde hur
            man mer direkt kan hjälpa barnen. Vi har från centerpartiet i
            motionen om HIV/aids föreslagit att man borde kunna erbjuda vård
            åt de här barnen i vårt land. Men också många andra barn är lika
            utlämnade, hjälplösa och ensamma.
          </note>
          <note>
            Människor som har träffat dem menar att vad vi än kan erbjuda
            i Sverige i form av adoptivhem, fosterhem eller barnhem är att
            föredra framför den situation som de har, även med hänsyn tagen
            till att förflyttning till ett annat land normalt kan innebära
            påfrestningar. Det är också känt att många svenska par ingenting
            hellre önskar än att få adoptera ett litet barn.
          </note>
          <note>
            Nu hänvisar Bengt Lindqvist till NIA samt till adoptionsorganisationernas
            arbete och menar att det främst är deras uppgift att organisera
            denna verksamhet. Jag hoppas att Bengt Lindqvist känner till att
            det är litet av kris på adoptionsområdet.
          </note>
          <note>
            Organisationernas arbete har blivit så kostsamt att det har minskat
            deras möjligheter att hjälpa de svenska par som vill ha barn.
            De svenska paren har i sin tur på grund av de ökade kostnaderna
            fått mindre möjligheter att utnyttja adoptionsorganisationerna.
            Detta leder till att man i högre grad har gått den privata vägen.
          </note>
          <note>
            Jag skulle vilja vädja till Bengt Lindqvist och till regeringen
            att låta se över hela adoptionsfrågan.
          </note>
          <note>
            Man kan förslagsvis ge NIA ökade medel för att se över och förbättra
            förhållandena på adoptionsområdet över huvud taget, men främst
            när det gäller vad vi kan göra både på kortare och på längre sikt
            för de rumänska barnen.
          </note>
          <note>
            Anf. 9 INGRID RONNE-BJÖRKQVIST
          </note>
          <note>
            (fp):
          </note>
          <note>
            Herr talman! Rapporter om och bilder av vanvårdade barn på institutioner
            i Rumänien väckte bestörtning och djup medkänsla över hela
          </note>
          <note>
            Sverige under hösten 1990. Frivilligorganisationer kom snabbt
            i gång med insamlingar, och givmildheten var stor. Denna starka
            reaktion var oerhört glädjande.
          </note>
          <note>
            Barnen är dock inte hjälpta av en övergående folkstorm under
            några korta höstmånader. Här behövs ett långsiktigt arbete. Viktigast
            av allt är att få till stånd en genomgripande attitydförändring.
          </note>
          <note>
            Även övergivna, utvecklingsstörda och handikappade barn har ett
            människovärde. Socialoch familjepolitiken måste utformas så, att
            familjerna får en rimlig chans att ta hand om sina barn. Vårdarbetare
            måste utbildas. Det är en lång och mycket mödosam väg att gå innan
            Rumäniens
          </note>
          <note>
            40 000 misshandlade och vanvårdade barnhemsbarn kommer att få
            en något så när dräglig tillvaro.
          </note>
          <note>
            Det är lätt att vi blir historielösa och avskärmar oss från det
            förflutna, när vi ser detta ofattbara lidande hos barn i ett annat
            land. Trots allt är det bara 30 år sedan en del barn levde under
            liknande förhållanden här i Sverige. Karl Grunewald skrev i en
            inspektionsrapport 1961: ''Flera barn låg till sängs och dörrarna
            till deras sovrum var låsta från korridoren. En del var hårt bundna;
            en pojke hade t.o.m. händerna bakbundna i en mycket obekväm ställning.''
          </note>
          <note>
            Det var ungefär vid den här tiden som jag började arbeta som
            barnläkare, och jag kan intyga att det fanns många upprörande
            förhållanden och att det var en mycket berättigad folkstorm som
            bröt ut som resultat av Karl Grunewalds outtröttliga arbete för
            att avslöja dessa missförhållanden. En attitydförändring påbörjades,
            och omvandlingsprocessen kom i gång.
          </note>
          <note>
            Rumäniens barnhemsbarn lyftes via TV in i våra vardagsrum och
            blev synliga för oss. Men det finns också många andra barn som
            lever under helt oacceptabla förhållanden på institutioner i länder
            där attitydförändringen knappt har börjat och resurser saknas
            till en omvandlingsprocess.
          </note>
          <note>
            FNs barnkonvention är ett ovärderligt tillskott i arbetet för
            barns rätt att få sina basbehov tillgodosedda. En bärande och
            unik tanke i barnkonventionen att genomförandet av detta arbete
            är en internationell angelägenhet. Den övervakande kommitttén
            skall därför inte bara påtala missförhållanden utan också hjälpa
            till att finna lösningar, när rättigheter ej kan förverkligas
            t.ex. på grund av fattigdom. Kopplingen till biståndet har bidragit
            till att fattiga länder vågat accepterat konventionens långtgående
            krav. Att konventionen bygger på ett globalt ansvar innebär att
            förverkligandet är en uppgift för oss alla.
          </note>
          <note>
            I den uppgiften ingår att göra de gömda barnen synliga. Sverige
            bör därför verka i FN för att levnadsvillkoren för barn på institutioner
            kartläggs och för att åtgärdsprogram utarbetas i länder där barnens
            rättigheter kränks. Jag vill fråga om regeringen är villig att
            ta ett initiativ till en sådan kartläggning och ett sådant åtgärdsprogram,
            vilket innebär att uppgiften vidgas till att avse alla barn som
            lever under sådana här förhållanden på vår jord.
          </note>
          <note>
            Det är mycket viktigt att debatten om dessa frågor hålls levande
            i vårt land, så att särskilt svenskar som är verksamma i utlandet
            ständigt stimuleras att fråga sig hur de gömda barnen har det
            i det land där de befinner sig. Det gäller oberoende av om dessa
            personer verkar via UD, SIDA, missionen eller vad det kan vara
            fråga om. Sedan kan vi agera via FNs barnkonvention och via vårt
            eget biståndsarbete.
          </note>
          <note>
            Jag vill fråga om regeringen är beredd att för svenskar i utlandstjänst
            aktualisera frågan om barn på institutioner ute i världen.
          </note>
          <note type="speaker">
            Anf. 10 Statsrådet BENGT LINDQVIST (s):
          </note>
          <note>
            Herr talman! Jag vill först tacka Rosa Östh för att hon har tagit
            upp denna fråga till diskussion. Det är mycket värdefullt, eftersom
            vi tenderar att blixtbelysa vissa gruppers problem och därefter
            glömma bort dem, i varje fall i det allmänna massmediaflödet.
            Vi har nu fått ett tillfälle att komma tillbaka till de allvarliga
            problem som det här gäller.
          </note>
          <note>
            Jag har det intrycket att det nu finns en växande kunskap i Sverige
            både på det offentliga området och inom frivilligorganisationerna
            om de rumänska barnhemsbarnens situation. En sådan för mig ny
            kunskap är att man från Rädda barnen uppger att inemot 90 % av
            barnhemsbarnen har någon föräldrakontakt kvar, med den ena eller
            med båda föräldrarna. Från Rädda barnen menar man utifrån den
            kunskapen att det är oerhört viktigt att lägga tonvikten vid möjligheter
            till återförening och till ett stärkande av föräldrakontakterna.
            En sådan kunskap är naturligtvis helt avgörande för hur vi skall
            utforma den fortsatta insatsen.
          </note>
          <note>
            Rosa Östh efterlyster en plan för den svenska insatsen, där regering
            och riksdag borde spela en större roll än i dag. Jag kan instämma
            i det, och jag menar att ett första steg i en sådan mera systematisk
            planering från samhällets sida är det besök som statssekreteraren
            för handikappfrågor skall göra hos oss under våren. Vi har fått
            ett principiellt ja till besöket, men vi har ännu inte utsatt
            någon tidpunkt för det.
          </note>
          <note>
            Jag vill också nämna att det finns flera förslag till konkreta
            insatser som nu bearbetas på olika håll.
          </note>
          <note>
            Landstingen har exempelvis en u-landsgrupp, som är oerhört engagerad
            i de rumänska barnens situation. Man överväger nu vilken typ av
            åtgärder som man från det hållet skulle vilja föra fram, med utnyttjande
            av det speciella ansvar för och den särskilda kunskap om handikappade
            barn som våra svenska landsting har. Många frivilligorganisationer
            har haft egna delegationer i
          </note>
          <note>
            Rumänien, och det finns också ett växande engagemang i Rumänien,
            där nya handikapporganisationer bildas. Två nyetablerade sådana
            föräldraorganisationer finns i dag, en för utvecklingsstörda och
            en för fysiskt handikappade.
          </note>
          <note>
            De är visserligen små, men de kommer att kunna få en stor betydelse
            för den fortsatta utvecklingen.
          </note>
          <note>
            Det är organisationer som vi naturligtvis från svensk sida skall
            knyta an till och stödja oss på i det fortsatta arbetet.
          </note>
          <note>
            Herr talman! Bara några ord om adoptioner. Vi är medvetna om
            att man från adoptionsorganisationerna arbetar under ansträngda
            förhållanden. En viss förbättring i deras ekonomiska situation
            har vi kunnat bidra till, men vi är naturligtvis hela tiden angelägna
            om att fortsätta diskussionen om vad ett seriöst och ansvarsfullt
            adoptionsarbete kräver av våra svenska organisationer. Den diskussionen
            förs mellan samhället, representerat framför allt av NIA, och
            organisationerna, men då och då deltar vi i den diskussionen också
            från regeringens sida. Vi har inte fört några diskussioner med
            utgångspunkt i de rumänska barnen och de åtgärder som krävs för
            dem. Jag skall föra den saken vidare.
          </note>
          <note>
            Jag vill också beröra Ingrid Ronne-Björkqvists tanke om ett svenskt
            förslag i FN om en kartläggning av institutionsbarnen, inte bara
            i
          </note>
          <note>
            Rumänien utan var de än förekommer. Sverige spelar en aktiv roll
            i handikappolitiken internationellt, och jag tycker att detta
            är en utmärkt idé, som jag gärna tar fasta på. Jag skall pröva
            på vilket sätt vi kan föra frågan vidare till ett internationellt
            ställningstagande.
          </note>
          <note>
            Jag tror att denna breddning av vårt engagemang för barn som
            far illa på institutioner skulle vara mycket välkommet på många
            håll. Den situation som vi har kunnat följa i media finns inte
            bara i
          </note>
          <note>
            Rumänien utan också på andra håll.
          </note>
          <note type="speaker">
            Anf. 11 ROSA ÖSTH (c) replik:
          </note>
          <note>
            Herr talman! Jag tackar Bengt Lindqvist för de här kompletterande
            upplysningarna. Jag noterar att han är intresserad av att bidra
            till att komma till rätta med de problem som utan tvivel råder
            för de rumänska barnen.
          </note>
          <note>
            Jag vill kort återkomma till adoptionsfrågan. Jag menar för det
            första att adoptionsfrågan behöver ses över i allmänhet, eftersom
            det ofta handlar om så utomordentligt långa utredningstider att
            de tilltänkta föräldrarna ibland har blivit för gamla för att
            anses lämpliga som fosterföräldrar. I många fall är, som jag har
            sagt, kostnaderna så höga att det inte är möjligt att använda
            adoptionsorganisationerna.
          </note>
          <note>
            Jag menar också att man borde kunna undersöka om det just med
            tanke på de rumänska barnen vore möjligt att förenkla handläggningsrutinerna
            för att kunna hjälpa de här barnen medan det är som mest aktuellt.
            Det är bra att det är en så stor andel som
          </note>
          <note>
            90 % av barnen som har kontakt med sina biologiska föräldrar,
            som Bengt Lindqvist säger, men det betyder att de övriga barnen
            inte har sådan kontakt, och det är framför allt dem som man måste
            hjälpa.
          </note>
          <note>
            Ingrid Ronne-Björkqvist tog upp behovet av att ändra attityderna,
            men det är också fråga om att förbättra de praktiska möjligheterna
            för rumänska föräldrar att ta hand om sina barn. Jag vill hänvisa
            till vad den rumänske psykologen Mitu Pantelimon, på besök i Sverige,
            säger i en intervju i gårdagens nummer av Upsala Nya Tidning:
          </note>
          <note>
            ''I och med att diktaturen i Rumänien förbjöd och kriminaliserade
            abort och födelsekontroll födde varje rumänsk kvinna minst fem
            barn och många familjer klarade inte av att ta hand om alla.
          </note>
          <note>
            Dessutom medförde bristen på basvaror, hälsovård och mediciner
            att åtskilliga barn föddes med fysiska och mentala störningar.
          </note>
          <note>
            -- Både de övergivna och de handikappade barnen stoppades undan
            på de i Sverige så uppmärksammade barnhemmen.''
          </note>
          <note>
            Det behövs flera olika typer av hjälpinsatser. Jag hoppas att
            Bengt Lindqvist fullföljer de avsikter han givit uttryck för här
            i dag att från regeringens sida ta itu med dessa problem, närmast
            i samband med besöket från den rumänske statssekreteraren.
          </note>
          <note>
            Anf. 12 INGRID RONNE-BJÖRKQVIST (fp)
          </note>
          <note>
            replik:
          </note>
          <note>
            Herr talman! Jag vill tacka för statsrådets positiva inställning
            till att vidga denna fråga till att gälla även andra institutionsbarn.
            Frågan har också berörts i folkpartimotioner, som så småningom
            kommer upp till riksdagsbehandling. Det känns gott att inför denna
            ha fått det här beskedet från statsrådet.
          </note>
          <note>
            Överläggningen var härmed avslutad.
          </note>
          <note>
            4 § Allmänpolitisk debatt
          </note>
          <note>
            (forts. från prot. 58)
          </note>
          <note>
            Regionalpolitik m.m. (forts.)
          </note>
          <note type="speaker">
            Anf. 13 EVA BJÖRNE (m):
          </note>
          <note>
            Herr talman! Skogsindustrin är landets i särklass största intjänare
            av utländsk valuta. Den allra största delen av landets vattenkraft
            produceras i
          </note>
          <note>
            Norrland. De största och flesta malmtillgångarna finns också
            i de norra delarna av landet. Dessa naturtillgångar är och har
            varit av stor betydelse för utvecklingen och inkomsterna inte
            bara i Norrland utan också i de södra delarna av landet.
          </note>
          <note>
            Norrland betraktas ofta felaktigt som en fattig del av Sverige,
            en tärande del.
          </note>
          <note>
            Herr talman! Det är helt felaktigt. Vi har t.o.m. ett skatteutjämningssystem
            som systematiskt gynnar de stora, folkrika kommunerna i den södra
            hälften av Sverige. Kommuner i Norrland som har ett litet invånartal
            och då också ett dåligt skatteunderlag bidrar ekonomiskt via skatteutjämningssystemet
            till kommuner som t.ex. Stockholm.
          </note>
          <note>
            Vi som bor i Norrland, vi som håller Norrland levande, kräver
            att en större del av den rikedom som tillfaller statskassan från
            de norrländska länen skall återinvesteras i en bättre infrastruktur.
            Vi norrlänningar behöver främst bra vägar men också bra järnvägar,
            bra flygförbindelser, bra teleförbindelser och sjötrafik. En väl
            fungerande kusttrafik är inte minst väsentlig ur miljösynpunkt.
          </note>
          <note>
            I Västernorrlands län finns landets sämsta vägar. På grund av
            de geologiska förhållandena, med många vattendrag och sväm-leror,
            är det i genomsnitt
          </note>
          <note>
            25 % dyrare att bygga och underhålla vägarna i
          </note>
          <note>
            Västernorrland än i landet i övrigt. I vägverkets fördelning
            av medel märks ingenting av detta förhållande, utan verket fördelar
            medlen som om dessa svårigheter inte fanns.
          </note>
          <note>
            Länets egen regionala vägförvaltning har beslutat att i första
            hand satsa de tillgängliga medlen för underhåll på riksvägar och
            stamvägar. De övriga belagda vägarna kommer att rivas upp, om
            inte mer medel kommer till länet. Söder om Örnsköldsvik började
            vägverket riva upp en väg sommaren 1990.
          </note>
          <note>
            De som bor efter vägen protesterade så kraftigt att vägverket
            avbröt arbetet efter ca 1 km. Så nu har man 1 km grusväg och i
            övrigt en så hålig och sprickig väg att den helt underkänts av
            vägverket.
          </note>
          <note>
            För att få vägarna i gott skick igen, utan att göra någon som
            helst standardförbättring, behövs för de allmänna belagda vägarna
            ca 2 miljarder kronor och för grusvägarna 900 milj.kr. Att inte
            göra det underhåll som behövs på de belagda vägarna är rena kapitalförstöringen.
            Underhållet av de här vägarna blir bara dyrare för var dag som
            går. Kan inte ett beslut fattas om vägunderhåll, då måste vi tolka
            det som att det inte är politiskt önskvärt att människor lever
            och bor på landsbygden i
          </note>
          <note>
            Västernorrland.
          </note>
          <note>
            Den goda tillgången på skog och billig vattenkraft har inneburit
            att främst skogsindustrier har etablerats i länet. Men även elintensiv
            industri som kemisk industri och aluminiumtillverkning har vuxit
            sig stora här i närheten av vattenkraften och garanterat en stadig
            leverans av el till relativt lågt pris. När vattenkraften byggdes
            ut var överföringstekniken inte så utvecklad som i dag, utan industrierna
            sökte sig till länet för elens skull.
          </note>
          <note>
            Den energipolitik och EG-politik som förts av regeringen under
            de senaste åren har inneburit att skogsindustrin expanderat utanför
            Sveriges gränser. De investeringar som kan vara realistiska från
            SCA och MODO i framtiden gäller vidareförädling av papper som
            t.ex. LVC-papper.
          </note>
          <note>
            Men det förutsätter att energipriserna förblir konkurrenskraftiga
            i förhållande till övriga västvärlden. SCA har i dag mer än 70
            % av sina anställda utanför Sverige. SCA hade för bara ett tiotal
            år sedan den övervägande delen av sina anställda inom Västernorrlands
            län.
          </note>
          <note>
            Den kemiska industrin och aluminiumframställningen har också
            en mycket stor betydelse för länets välfärd. Omkring 1 000
          </note>
          <note>
            småföretag av olika slag är beroende av dessa för sin utkomst.
            Skall de kunna stanna kvar i detta län, i Sverige och utvecklas
            här är det viktigt att de kan garanteras dels tillförsel av el,
            dels elpriser som kan överblickas 15--20 år framåt i tiden. Det
            går inte längre för dessa industrier att få avtal som sträcker
            sig ett eller kanske möjligen två år framåt i tiden.
          </note>
          <note>
            Vi måste ha en stabil pris- och leveranspolitik när det gäller
            el som syftar långt framåt i tiden. Det innebär att årtalet 2010,
            som nu gäller för kärnkraftens avveckling, måste bort. Det måste
            vara folkomröstningen som skall styra.
          </note>
          <note>
            Kärnkraften skall vara kvar så länge den håller den höga säkerheten
            och så länge inte bättre energikällor finns.
          </note>
          <note>
            I Västernorrlands län finns många människor med entreprenöranda
            och idéer. För att de skall kunna utveckla sina idéer till företag
            och få företagen att blomstra behöver de sin kraft och sin tid
            till arbete i sina företag.
          </note>
          <note>
            I måndags besökte jag ett litet företag i Bredbyn i
          </note>
          <note>
            Ångermanland. Man hade 15 anställda, bra med order, och dem jag
            pratade med trivdes fint. Det var bara en som klagade, en kvinna
            på kontoret.
          </note>
          <note>
            Hon tog fram blanketter och visade vad myndigheterna ville ha
            och berättade att det tog abnormt lång tid att ta fram alla uppgifter
            och räkna ut de summor som sedan skulle betalas i skatter och
            avgifter.
          </note>
          <note>
            Hon berättade också om äldre företagare som lagt ned sina företag
            därför att de klarade inte av alla de blanketter och uppgifter
            som de måste fylla i. Det blev en för stor arbetsbörda och gav
            en stor oro. De ängslades för om de hade fyllt i blanketterna
            rätt;
          </note>
          <note>
            om de hade missat något, om de gjort fel när skatten blev så
            stor osv.
          </note>
          <note>
            Vi behöver inte och vill inte ha denna enorma byråkrati och dessa
            skatter och avgifter som skall in i rundgångssystemet.
          </note>
          <note>
            Äldre småföretagare med bara några få anställda, som själva sköter
            sin bokföring och sina papper, klarar inte detta utan lägger ner
            sina företag -- trots att de lyckas få dem att gå runt.
          </note>
          <note>
            Den stora oron i den socialdemokratiska politiken innebär att
            större företag som t.ex.
          </note>
          <note>
            Graningeverken inte startar ny verksamhet.
          </note>
          <note>
            Graningeverken har t.ex. långt framskridna planer på att starta
            en pelletsfabrik i Härnösand samt att bygga ut vattenkraften med
            ungefär 200 gigawatt.
          </note>
          <note>
            Men på grund av den osäkerhet som råder i den politiska planeringen
            kan de inte överblicka de närmaste åren. De vet inte vad som kommer
            att gälla och kan därmed inte räkna realistiskt på projekten.
            De ligger nu i byrålådan.
          </note>
          <note>
            I Västernorrland behöver vi främst en bra infrastruktur, säker
            el till konkurrenskraftiga priser, medlemskap i EG, lägre skatter
            och mindre byråkrati.
          </note>
          <note type="speaker">
            Anf. 14 BJÖRN SAMUELSON (v):
          </note>
          <note>
            Herr talman! Festen är över, Porscharna går på auktion och bostadsrätter
            för ett par miljoner kan inte betalas. Anders Wall, han med det
            långsiktiga intresset för Värmland, får hosta upp några hundra
            mijoner för att rädda sitt skinn. Bankinspektionen har handfallen
            stått vid sidan om och tittat på när finansbolag på det mest sanslösa
            sätt har spenderat miljarder på fastighetsbolag där svindleriet
            har varit snubblande nära. Speciellt har tydligen lyckan över
            att få placera pengar utomlands fått vissa bolag att tappa all
            sans. Banker har sedan låtit dessa finansbolag få låna många miljarder
            kronor på sina dåliga säkerheter. Facit av det hela har blivit
            en ordentlig finanskrasch, och fler är på väg.
          </note>
          <note>
            Vi skulle kanske kunna betraka detta med en axelryckning och
            säga att Anders Wall, Hans
          </note>
          <note>
            Thulin och de andra grabbarna får stå sitt kast, om det inte
            var för den effekt som har uppstått.
          </note>
          <note>
            Plötsligt har bankerna slagit tvärstopp i utlåningsverksamheten,
            även till seriösa företagare. Det har redan betytt och kommer
            att betyda arbetslöshet för ett i dag okänt antal löntagare. Festen
            är över, men vem drabbas av baksmällan?
          </note>
          <note>
            Vårt parti har sagt att det nu måste skapas regionala riskkapitalbolag.
            Under 1980-talet har det visat sig att marknaden inte fungerar.
            Därför blir samhället tvunget att engagera sig i kapitalförsörjningen.
            I
          </note>
          <note>
            t.ex. Värmland har det inte existerat någon överhettning. När
            konjunkturen nu vänder nedåt betyder detta, att när Stockholm
            nyser får
          </note>
          <note>
            Värmland lunginflammation.
          </note>
          <note>
            Vi är på väg mot den kanske värsta arbetslösheten sedan 1930-talet,
            om det inte nu görs insatser. Så sent som i går fick vi nya, skrämmande
            siffror. Vi anser att samhället nu faktiskt måste ta chansen att
            skapa ett jämlikt Sverige där varje region ges möjligheter till
            utveckling.
          </note>
          <note>
            I dagarna har SIND lagt fram en rapport som visar att Sverige
            har sämre utbildade löntagare än konkurrentländerna. Detta talar
            sitt tydliga språk, nämligen att vi måste satsa på utbildning.
            I
          </note>
          <note>
            skogslänen har SCB i en rapport påvisat en genomsnittligt lägre
            utbildning än vad man har i landet i övrigt. Självklart får detta
            effekter.
          </note>
          <note>
            Vänsterpartiet har föreslagit kraftiga insatser för att samordna
            utbildningsutbudet och öka detsamma i framför allt skogslänen.
            Men man må säga att det inte är mycket som vickar och rör på sig
            i de myndigheter och institutioner som har ansvar för den här
            samordningen, varken i Värmland eller i Sverige i övrigt.
          </note>
          <note>
            Vi tror inte att det går att vänta till år 1993 med att ge högskolan
            i Karlstad fasta forskningsresuser.
          </note>
          <note>
            Går man in nu innebär det också en styrning av inriktningen av
            forskningen. Den får då en given plats i det nationella forskningsperspektivet.
            Gör man inget nu så avhänder man sig politiska möjligheter att
            göra något i framtiden.
          </note>
          <note>
            Det är viktigt för Värmland att få ha kvar trafiken mellan Stockholm
            och Oslo via Karlstad, Arvika,
          </note>
          <note>
            Chalottenberg och Kristinehamn. Jag vill fråga mina meddebattörer
            Magnus Persson, Isa
          </note>
          <note>
            Halvarsson och Kjell Ericsson: När kommer ni att begära garantier
            av regeringen så att tågtrafiken mellan Norges och Sveriges huvudstäder
            också i fortsättningen kan gå genom Värmland?
          </note>
          <note>
            Vi vill skapa en likvärdig utveckling för alla regioner i landet.
            Det satsas enligt vår mening en alldeles för liten del av budgetmedlen
            på en utbyggnad av infrastrukturen för närvarande. Det handlar
            om järnväg, väg, telenät, energisektorer, forskning, utbildning,
            vård och omsorg. Inte heller satsas det tillräckligt på luftfart,
            sjöfart, VA-system och kommunal service. Vi anser att det är möjligt
            att göra ytterligare satsningar med hjälp av exempelvis medel
            från löntagarfonderna. Man kan också satsa medel av vinsterna
            från vattenkraften.
          </note>
          <note>
            Då skulle vi nu kunna ta initiativ och planera utifrån människors
            möjligheter, villkor och behov, just mot bakgrund av att hela
            1980-talet med kaptitalets karusell har visat att det är oförmöget
            att ta tillvara olika regioners möjligheter på skilda områden.
            Det har också visat sig att man, så fort det krisar litet grand,
            inte får en fast grund för utveckling, i varje fall inte den utveckling
            som marknadskrafterna, inte minst från högerhåll, säger sig klara
            av.
          </note>
          <note>
            Kjell Ericssons parti centern säger att hela landet skall leva
            och att vi skall ha en landsbygd i utveckling. Hur tror Kjell
            Ericsson att centern tillsammans med marknadskrafternas värsta
            ivrare, folkpartiet och moderata samlingspartiet, skall kunna
            föra regionalpolitik om ni hamnar i majoritet till hösten? Det
            vore intressant att få det belyst.
          </note>
          <note>
            Det finns mycket att säga om de olika behov som finns. Här har
            jag bara nämnt några exempel på förslag från vänsterpartiet. Vi
            tror det är mycket viktigt med särskilda insatser för landsbygdsutvecklingen.
            När jag läser handlingar från regeringen och olika myndigheter
            får jag nästan ett intryck av att de anser att glesbygden är befolkad
            med en annan art än människor. Barns, ungdomars, mäns och kvinnors
            behov av socialt utbyte och gemenskap berörs oändligt perifert.
          </note>
          <note>
            Kvinnor blir termer av arbetskraft och företagande och ungdomar
            som en sorts reservarmé för arbetsplatserna. För ökad rättvisa
            och utvecklad välfärd måste det finnas ett mycket större och djupare
            perspektiv än detta. Sociala frågeställningar kommer, medvetet
            eller omedvetet, inte fram. Problem och problemlösningar måste
            utgå från människors behov, som därmed är en del av grunden för
            en levande landsbygd. Skapar vi inte denna substans, detta innehåll
            och detta underlag finns det risk för att de få åtgärder som vidtas
            får vila på Hälleberget och ger en dålig skörd.
          </note>
          <note type="speaker">
            Anf. 15 ISA HALVARSSON (fp):
          </note>
          <note>
            Herr talman! Värmland befinner sig i dag i en alarmerande situation.
            Anställningsstopp, varsel om både nedläggningar och neddragningar
            samt en stor deltidsarbetslöshet för kvinnor som bara ökar utgör
            mörka hotbilder. Allt fler ungdomar blir också arbetslösa. De
            flesta av Värmlands kommuner liksom landstinget har stora underskott
            i sina budgetar samtidigt som våra kommunal- och landstingsskatter
            redan är mycket höga.
          </note>
          <note>
            Bilindustrins kris har i vårt län drabbat många företag med tillverkning
            i bilindustrin. Vi från
          </note>
          <note>
            Värmlandsbänken har redan påpekat detta vid ett flertal tillfällen
            i denna kammare.
          </note>
          <note>
            Av lagda varsel i Värmland berör 60 %
          </note>
          <note>
            Kristinehamn, och 567 personer är arbetslösa.
          </note>
          <note>
            Kristinehamn har också en negativ befolkningsutveckling orsakad
            av förändringar på arbetsmarknaden. Vad som behövs i Värmland
            är en ökning av den totala sysselsättningen för att motverka arbetslöshet
            och utflyttning. Dessutom måste den svaga tjänstesektorn förstärkas.
          </note>
          <note>
            Kristinehamn har gamla och goda traditioner inom handikapputbildning.
            På Stensta Center finns ett handikappcenter. Det vore ur många
            synpunkter riktigt att förlägga det nya statliga ledningsorganet
            för handikapputbildning till Kristinehamn.
          </note>
          <note>
            Vi i Värmland har anledning att känna oro för olika statliga
            myndigheters regionindelning och förläggning av sina huvudorter.
            Det måste äntligen bli så att regering, riksdag och statliga myndigheter
            lyfter blicken över Kilsbergen och bortom dem upptäcker Värmland.
          </note>
          <note>
            Även skolverkets regionkontor anser vi bör förläggas till Värmland.
            Den tredje markbaserade
          </note>
          <note>
            TV-kanalen i Sverige skulle med fördel kunna lokaliseras till
            Karlstad. Det finns goda förutsättningar för en sådan lokalisering.
          </note>
          <note>
            Regeringen har beslutat att statens köp av persontrafik på inlandsbanan
            skall upphöra. Det är ett mycket olyckligt beslut för turistnäringen
            i östra
          </note>
          <note>
            Värmland. Kommunerna längs banan har uttryckt önskemål om att
            ta över persontrafiken mot viss ersättning från staten. Folkpartiet
            liberalerna föreslår att SJ skall driva trafiken på banan ytterligare
            ett år för att inlandskommunerna skall ges möjlighet att ta över
            driften under 1992.
          </note>
          <note>
            Projektet Laxfond Vänern skulle göra Vänern till ett sportfiskets
            eldorado. Målet är att Vänern skall bli Europas största lax- och
            sportfiskesjö. För att detta över huvud taget skall vara möjligt
            gäller det att få till stånd en översyn av fiskebestämmelserna
            för Vänern på ett sådant sätt att det verkligen kommer att finnas
            storvuxna och härliga
          </note>
          <note>
            Vänernlaxar för sportfiske och yrkesfiske.
          </note>
          <note>
            Regionalpolitiken måste i högre grad än tidigare rikta sig mot
            mindre företag. Ett mångsidigt näringsliv medför minskad känslighet
            för konjunktursvängningar och större möjligheter att lösa ''medföljandeproblematiken''.
          </note>
          <note>
            En dynamisk småföretagssektor är viktig för sysselsättningen,
            och den har en avgörande betydelse för möjligheterna att bredda
            näringslivsstrukturerna i utsatta regioner. På många mindre orter
            har småföretagen stor betydelse för att skapa en stabil arbetsmarknad
            och livskraft i bygden.
          </note>
          <note>
            Därför är det ett mycket destruktivt förslag som finansdepartementet
            presenterat när det gäller att skärpa förmögenhetsskatten på arbetande
            kapital i småföretag. Det är tvärtom mycket viktigt att i stället
            ta bort denna förmögenhetsskatt för att stimulera tillväxten av
            nya småföretag. Det är i småföretagen som mycket av det nytänkande
            sker som sedan leder till utveckling av produktion och tjänster.
            Det är en förutsättning för hela näringslivets framgång. De mindre
            företagen utgör en mycket god miljö för nya idéer.
          </note>
          <note>
            Inom EG finns ett särskilt aktionsprogram för småföretagen. Syftet
            med detta program är att minska problemen för de mindre och medelstora
            företagen och att öka intresset för att starta företag.
          </note>
          <note>
            Vi skulle behöva ett liknande aktionsprogram i
          </note>
          <note>
            Värmland.
          </note>
          <note>
            Vissa flyttningsstudier visar att kulturutbudet inte är en oväsentlig
            faktor när man skall förklara varför många personer frivilligt
            lämnar hembygden för att bosätta sig i storstäderna.
          </note>
          <note>
            I den senaste valrörelsen slog socialdemokraterna hårt på trumman
            för sina utfästelser om kraftigt ökade insatser på kulturområdet.
          </note>
          <note>
            Socialdemokraterna sviker i år alla dem som med stor möda planerat
            sin verksamhet inom de ramar som ställts i utsikt.
          </note>
          <note>
            Folkpartiet liberalerna accepterar inte regeringens neddragning
            av Riksteaterns anslag med 23 milj.kr.
          </note>
          <note>
            En sådan besparing skulle enligt vår mening bli katastrofal,
            också för vårt län. Detta bekräftas av teaterföreningen i Värmland.
            Man befarar helt enkelt ett dråpslag mot teaterlivet där.
          </note>
          <note>
            Det finns ett behov av kraftfulla insatser för hotade kulturmiljöer
            i Värmland. Länsstyrelsen i
          </note>
          <note>
            Värmlands län har sedan flera år i sin anslagsframställning äskat
            medel för en biträdande länsantikvarie. En nödvändig förstärkning
            måste ske för att ge trovärdighet åt regeringens och riksdagens
            beslut om ansvar och insatser inom kulturmiljöområdet.
          </note>
          <note>
            Högskolan i Karlstad fungerar som ett kunskapscentrum där företag
            och myndigheter får tillgång till tillämpad forskning, utvecklingsarbete,
            utredningsverksamhet och utbildning.
          </note>
          <note>
            Högskolans forsknings- och utvecklingsverksamhet har till stor
            del vuxit fram med hjälp av externa medel. Det är mycket positivt
            med den samverkan som vuxit fram, men högskolan kan också bli
            för beroende av regionens näringsliv och myndigheter.
          </note>
          <note>
            När Värmlands drabbas av ekonomiska och andra problem kan det
            medföra att även högskolan försvagas.
          </note>
          <note>
            En utbyggd distansundervisning skulle förbättra tillgängligheten
            i högskoleutbildningen. Den snabba förändringen i arbetslivet
            ökar behovet av fort- och vidareutbildning. Högskoleutbildning
            kan genom denna distansutbildning snabbt arrangeras på orter som
            nu har ökande arbetslöshet och vikande konjunkturer.
          </note>
          <note>
            Dessa argument för en utveckling av högskoleutbildningen på regional
            nivå gäller till stora delar också gymnasieskolan. Tillgång till
            gymnasieutbildning är en viktig faktor när enskilda väljer bostadsort.
            I Värmland finns unika resurser i
          </note>
          <note>
            Rikssågverkskolan i Hammarö, Gammelkroppa
          </note>
          <note>
            Skogsskola och Bergsskolan i Filipstad, den senare med utbildning
            som formellt ligger på gymnasienivå men i praktiken är en högre
            utbildning. De här skolorna betyder mycket för den lokala utvecklingen
            i sina områden, och de måste tillåtas utvecklas till viktiga kunskapscentra
            för resp. branscher.
          </note>
          <note>
            Goda kommunikationer är en förutsättning för en positiv utveckling
            av länets näringsliv. Vi har från folkpartiet liberalerna presenterat
            ett program för en infrastruktursatsning på 140 miljarder kronor
            på en tioårsperiod.
          </note>
          <note>
            När det gäller järnvägen i Värmland, som Björn
          </note>
          <note>
            Samuelson frågade om, har vi från de borgerligas sida i en gemensam
            motion poängterat nödvändigheten av fortsatt tågtrafik på sträckan
          </note>
          <note>
            Oslo--Charlottenberg--Karlstad--Kristinehamn.
          </note>
          <note type="speaker">
            Anf. 16 BJÖRN SAMUELSON (v) replik:
          </note>
          <note>
            Herr talman! Isa Halvarsson presenterar en lista av olika åtgärder
            som är nödvändiga för att dels få en positiv utveckling i länet,
            dels bryta det hot om stor arbetslöshet som vi står inför. Många
            av de punkter hon presenterade är förslag som vi från vänsterpartiet
            också ställer upp på -- satsningen på kulturen, småföretagsamheten,
            en laxfond, osv.
          </note>
          <note>
            Detta låter sig naturligtvis sägas. Men jag måste då till Isa
            Halvarsson rikta den fråga jag tidigare mer allmänt ställde till
            de borgerliga företrädarna: Hur tror Isa Halvarsson att folkpartiet
            skall lyckas genomdriva de här insatserna tillsammans med en eventuell
            regeringspartner som moderata samlingspartiet? Hur tror Isa Halvarsson
            att det skall bli möjligt för kommunerna runt inlandsbanan att
            ta över ansvaret för trafikeringen där om moderaterna skall driva
            den nedskärningshysteriska politik gentemot kommunerna som de
            har presenterat i sina ekonomiska motioner?
          </note>
          <note>
            Jag noterar ytterligare en sak, nämligen att det läggs fram en
            mängd förslag från folkpartiet men att det inte med ett ord ställs
            krav på det privata näringslivet. Isa Halvarsson berörde t.ex.
            inte med ett ord i sitt anförande -- men det är klart att åtta
            minuter inte är en lång tid -- exempelvis behovet av ökade forskningsinsatser
            inom skogsindustrin, där forskningen i det här landet ligger på
            en mycket låg nivå, trots att det är vår kanske viktigaste basnäring.
            Det är oroande, herr talman.
          </note>
          <note type="speaker">
            Anf. 17 ISA HALVARSSON (fp) replik:
          </note>
          <note>
            Herr talman! Björn Samuelson frågar om inlandsbanan och hur vi
            ser på dess framtid.
          </note>
          <note>
            Problemet för närvarande är ju att den sittande regeringen har
            lagt fram ett förslag som innebär att inlandsbanan hotas.
          </note>
          <note>
            Från folkpartiet liberalernas sida vill vi ha en positiv utveckling,
            en samhällsutveckling i Sverige som gör det möjligt för företag
            att ta sitt ansvar. Vi vill skapa resurser i samhället. Problemet
            för vänsterpartiet är ofta att man är mycket bra på fördelningspolitik,
            på att fördela resurser, men man är däremot mycket dålig på att
            skapa dessa resurser. Nu har partiet övergett k-et, man har övergett
            kommunismen, men ändå har man lösningar som ligger i linje med
            de gamla tankarna. Lech Walesa sade, att om kommunismen hade införts
            i Sahara hade det snart blivit slut på sand.
          </note>
          <note type="speaker">
            Anf. 18 BJÖRN SAMUELSON (v) replik:
          </note>
          <note>
            Herr talman! Man kan inte tassa runt problematiken så som Isa
            Halvarsson gör.
          </note>
          <note>
            Folkpartiet har ju via sin partiledning gått ut i någon form
            av manifest i bl.a. massmedia och sagt att ni är beredda att regera
            tillsammans med moderata samlingspartiet. Då uppträder direkt
            en rad problem när det gäller finansieringen av de olika åtgärder
            Isa Halvarsson här har föreslagit.
          </note>
          <note>
            Det är otvetydigt så. Jag kommer naturligtvis under hela det
            här året och framför allt under hela valrörelsen att kräva Isa
            Halvarsson på besked i dessa frågor, på hur finansieringen, krona
            för krona, skall gå till om Isa Halvarssons parti sätter sig i
            en regering tillsammans med moderata samlingspartiet. Det är väljarnas
            rättighet att få reda på detta, och det är speciellt de värmländska
            väljarnas rättighet att få reda på detta med anledning av de olika
            förslag till åtgärder för
          </note>
          <note>
            Värmlands del som folkpartiet presenterar.
          </note>
          <note>
            När det gäller småföretagsamheten och de olika villkoren för
            den, kan jag hänvisa till olika motioner som vi har väckt i samband
            med den allmänna motionstiden. Jag tror definitivt inte att småföretagsamheten
            i Värmland gynnas av ett allmänt knäfallande inför EG. Det tror
            jag absolut inte. Anledningen till att medelstora eller små företag
            som TVAB i Säffle och Koppom läggs ned är ju inte att vi skulle
            ha problem med EG.
          </note>
          <note>
            Problemet är ju i stället att företagsamhet och tillverkning
            flyttas ut till låglöneländer. Det är ju där problemet ligger.
          </note>
          <note type="speaker">
            Anf. 19 ISA HALVARSSON (fp) replik:
          </note>
          <note>
            Herr talman! Problemet i Sverige och även i
          </note>
          <note>
            Värmland är bl.a. kostnadsutvecklingen, den dåliga produktivitetsutvecklingen.
          </note>
          <note>
            Finansieringen av vår stora satsning på infrastruktur består
            till stor del av utförsäljning av statliga bolag och statlig mark.
            Detta är en ideologi som vi delar med moderata samlingspartiet.
            Vår stora satsning på högskolor, universitet och forskning kan
            genomföras genom att vi helt enkelt tar pengar från löntagarfonderna.
            Jag förstår att detta är lösningar som Björn Samuelson inte alls
            gillar, men för vår del menar vi att det skulle vara utomordentligt
            bra om vi kunde få en sådan utveckling i Sverige.
          </note>
          <note type="speaker">
            Anf. 20 KJELL ERICSSON (c):
          </note>
          <note>
            Herr talman! Efter flera år av högkonjunktur har vi nu kommit
            in i en tid av lågkonjunktur och stagnation. Detta gör att det
            kommer att ställas stora krav på en riktig närings- och regionalpolitik.
          </note>
          <note>
            Jag skall inte i första hand gå in på vem som bär ansvaret för
            vad, utan jag vill nu i stället inrikta mig på att se vad vi kan
            göra för att lösa de problem vi har.
          </note>
          <note>
            Vi har nu haft en ovanligt lång tid av högkonjunktur. Detta har
            också gjort att vi har haft bra fart på det mesta. När nu konjunkturen
            mattas av, börjar många företag få det besvärligt. Vi står även
            inför en ny omstrukturering av vissa branscher, såsom verkstadsindustrin,
            bilindustrin och dess underleverantörer. Precis som många debattörer
            tidigare har nämnt har vi haft många varsel och fått en hög arbetslöshet
            i Värmland.
          </note>
          <note>
            Björn Samuelson sade att vi höll på att få lunginflammation.
            I varje fall är det kanske fråga om en begynnande sådan, och då
            gäller det att man sätter in penicillin i rätt tid för att klara
            av problemet.
          </note>
          <note>
            Det är bara någon vecka sedan vi diskuterade bilindustrin i en
            interpellationsdebatt med industriministern, så jag skall därför
            inte beröra den frågan så mycket i den här debatten.
          </note>
          <note>
            När vi talar om regionalpolitik är det många viktiga bitar som
            måste komma på rätt plats. Huvudsyftet är ju att vi genom en riktig
            regionalpolitik skall ge människor samma förutsättningar att kunna
            bo och leva i hela landet, och därmed också i Värmland.
          </note>
          <note>
            Därför behöver vi bra kommunikationer, utbildning, bostäder,
            arbete, service, men vi behöver även sådant som kulturutbud, föreningsliv
            och mycket annat.
          </note>
          <note>
            När det gäller kommunikationerna finns det mycket att önska från
            värmländsk sida. Det gäller då främst vägar och järnvägar, där
            tilldelade anslag bara räcker till en liten del av prioriterade
            projekt.
          </note>
          <note>
            För att bara nämna några exempel, så har vägverket i länet fått
            sig tilldelat 142 milj.kr. för riksvägar fram till år 2000. Detta
            räcker endast till ett projekt. Skall vi klara av det som vi anser
            vara viktigt och riktigt behövs det 1,4 miljarder för den här
            tioårsperioden. Det gäller då projekt som E 18
          </note>
          <note>
            vid gränsen, 61-an till Arvika, vägarna i Fryxdalen,
          </note>
          <note>
            Klarälvsdalen, osv. Det är fråga om många viktiga projekt som
            behöver åtgärdas. Även när det gäller anslaget för länstrafikanläggningar
            saknas det medel till nödvändiga projekt. Detsamma gäller i fråga
            om grusvägar. Vi har i Värmland 25--30 mil vältrafikerad grusväg,
            som med det snaraste borde beläggas. Men det finns det inga pengar
            till.
          </note>
          <note>
            Vi har också ett antal järnvägssträckor som är i behov av upprustning.
            Sträckningen Stockholm--
          </note>
          <note>
            Karlstad--Arvika--Charlottenberg måste få en högre standard.
            Vi har också den bekanta NKLJ-
          </note>
          <note>
            banan. Vi fattade ju här i riksdagen i våras beslut om att man
            på nytt skulle utreda möjligheterna att bredda den. Det har inte
            gjorts än. Det är orimligt att två stora järnverk i Klarälvsdalen
            skall vara utan järnvägar. Vi har också järnvägen mellan Svanskog
            och Åmål.
          </note>
          <note>
            I likhet med Isa Halvarsson vill jag säga till Björn
          </note>
          <note>
            Samuelson att vi på Värmlandsbänken har väckt en gemensam borgerlig
            motion om just järnvägar, om en satsning på dessa olika sträckor.
            Vi kräver också att staten går in med pengar och svarar för den
            merkostnad som har uppstått för pendeltrafiken under det senaste
            året. Vi har alltså motionerat i den frågan.
          </note>
          <note>
            Det finns alltså en rad viktiga projekt på både vägoch järnvägssidan
            som skulle kunna sättas i gång omedelbart. Bättre kommunikationer
            stärker också direkt näringslivets konkurrenskraft, och man får
            på det viset även närmare till marknaden.
          </note>
          <note>
            Med tanke på den arbetslöshet som börjar råda inom olika branscher
            vore det även samhällsekonomiskt riktigt att satsa på vägarna.
          </note>
          <note>
            Det finns i Värmland många fordonsförare inom entreprenörsbranschen
            som i dag är utan jobb.
          </note>
          <note>
            Regeringen har ju aviserat en tillväxtproposition inom kort,
            och jag hoppas att Värmland skall få sin del av resurserna. Jag
            vill fråga Magnus Persson om han är villig att medverka till att
            Värmland får sin rättmätiga del av dessa resurser.
          </note>
          <note>
            Jag vill här också beröra situationen för jordbruket.
          </note>
          <note>
            Vi fattade ju här i riksdagen strax före sommaruppehållet i fjol
            ett beslut om den framtida livsmedelspolitiken. Detta skedde i
            mycket stor politisk enighet. Det var bara miljöpartiet som ställde
            sig utanför.
          </note>
          <note>
            En av delarna i beslutet gällde en omställning till odling av
            energigrödor. Jag är därför i dag glad över den uppgörelse som
            har träffats mellan centern, folkpartiet och socialdemokraterna
            om den framtida energipolitiken. Detta kan innebära många positiva
            saker för oss.
          </note>
          <note>
            Det kan t.ex. komma att innebära att vi får fler småföretag inom
            energisektorn, och det gagnar direkt sysselsättningen. Det gagnar
            också miljön, och det kan medverka till att hålla våra landskap
            öppna på vissa håll i vårt län.
          </note>
          <note>
            Det finns en viktig del i beslutet som inte är klar, och det
            är prisstödet till jordbruket i norra Sverige, dit Värmland hänförs.
            Lönsamheten för jordbruket har försämrats mycket kraftigt under
            de senaste åren, och detta har lett till att många brukare har
            slutat med jordbruksdriften.
          </note>
          <note>
            För att vi skall kunna ha kvar nog många brukare måste det till
            ett förbättrat Norrlandsstöd. Av det riksdagsbeslut som vi fattade
            i våras framgår att jordbruket i norra Sverige inte skall ingå
            i produktionsanpassningen. Det framgår också att det inte skall
            få försämrad lönsamhet. Det står i betänkandet att med de samlade
            insatser som görs för Norrlandsjordbruket skall näringen i stället
            få ökad lönsamhet så att dess utövare finner framtidstro.
          </note>
          <note>
            Jordbruksnämnden har nu arbetat med frågan, och regeringen kommer
            inom kort att lägga fram en proposition i ärendet. Jordbruksnämnden
            hade ju också uppdraget att se över gränserna för
          </note>
          <note>
            Norrlandsstödet. Enligt vad som framgått av olika pressreferat
            verkar det som om regeringen inte kommer att göra några uppjusteringar
            i fråga om stödområdena. Det verkar också som om den generella
            höjningen av ersättningen inom områdena skulle bli alltför låg.
          </note>
          <note>
            Jag vill nu uttala en förhoppning om att regeringen i sin proposition
            lägger fram förslag som överensstämmer med riksdagsbeslutet --
            nämligen att stödet till jordbruket i norra Sverige skall bli
            av en sådan art att näringen får ökad lönsamhet och att dess utövare
            finner framtidstro.
          </note>
          <note>
            Landsbygdsutvecklingen är en viktig del av regionalpolitiken.
            För att vi skall kunna ha en levande landsbygd behövs det erforderlig
            service, som skola, affärer, bostäder, tillgång till kulturutbud,
            osv. Men tillgång till arbete är ju också synnerligen väsentligt.
          </note>
          <note>
            Vi har ju under senare år haft olika aktiviteter, såsom kampanjen
            Hela Sverige ska leva!, och landsbygdsfrågorna har rönt ett allmänt
            stort intresse. Det är viktigt att vi stöttar enskilda människors
            initiativ och kreativitet. Det räcker dock inte med vackra ord,
            utan det måste också vara substans bakom orden. Det finns många
            olika förslag på projekt som togs fram i landsbygdskampanjen,
            men på grund av för små resurser har inte alla dessa projekt kunnat
            genomföras.
          </note>
          <note>
            När nu jobben minskar i antal är det viktigt att inte minska
            anslaget till regionalpolitiska medel.
          </note>
          <note>
            Regeringen har i budgetpropositionen föreslagit
          </note>
          <note>
            972 milj.kr. för regionala utvecklingsinsatser. Detta är en minskning
            med 78 miljoner jämfört med innevarande budgetår. I sammanhanget
            kan också nämnas att länsstyrelserna i stället har begärt en ökning
            med 132 milj.kr. i förhållande till innevarande budgetår. Det
            måste helt enkelt vara fel att minska anslagen till regionalpolitiken
            i ett läge då arbetslösheten ökar kraftigt. Genom en aktiv regionalpolitik
            kan vi också öka sysselsättningen ute i olika bygder.
          </note>
          <note>
            Regeringen försämrar också transportstödet till skogslänen. Även
            det är fel, eftersom detta stöd har kommit till i syfte att minska
            avstånden och ge en utjämning mellan dem som bor i tätort och
            dem på landsbygden. Att minska stödet i det här läget försämrar
            möjligheterna ute på landsbygden.
          </note>
          <note>
            För att öka sysselsättningen är det viktigt att satsa på småföretagen.
            Detta har både Isa Halvarsson och Björn Samuelson redan nämnt.
            En differentiering av näringslivet är viktig för att vi skall
            få många ben att stå på. En satsning på småföretagen är också
            en riktig regionalpolitisk åtgärd.
          </note>
          <note>
            Jag skulle också vilja ta upp frågan om riskkapitalet, men tiden
            tickar ut, och jag får återkomma till det i en replik. Jag vill
            ändå fråga
          </note>
          <note>
            Magnus Persson om han är villig att medverka till ett bibehållet
            anslag till regionalpolitiken, när vi nu går in i en lågkonjunktur
            med en ökad arbetslöshet.
          </note>
          <note type="speaker">
            Anf. 21 BJÖRN SAMUELSON (v) replik:
          </note>
          <note>
            Herr talman! Kjell Ericsson berörde i sitt anförande många viktiga
            aspekter och förslag. Det finns klara beröringspunkter och gemensamma
            intressen mellan vänsterpartiet och centerpartiet när det gäller
            vissa frågor som det nu är viktigt att komma till rätta med genom
            särskilda satsningar.
          </note>
          <note>
            Det gäller trafiken, järnvägstrafiken, och det gäller utbildningen.
            Det handlar om forskningsmöjligheter, utbyggda sådana, vid exempelvis
            högskolan i Karlstad. Det handlar också om satsningar på det övriga
            utbildningsväsendet: grundskolan och gymnasieskolan.
          </note>
          <note>
            Om vi skall få en utveckling av exempelvis de delar av utbildningssektorn
            som jag har nämnt innebär det också ett åtagande, ett ekonomiskt
            åtagande, från kommunernas sida. Kommunerna står nämligen för
            i runda slängar 50 % av kostnaderna för grundskola och gymnasieskola.
            Jag tror också att en vidare utbyggnad av högskolan i Karlstad
            och av den landstingskommunala högskolan innebär kostnader för
            kommuner och landsting i Värmland.
          </note>
          <note>
            Vi är då beredda att försöka få fram kapital till den nödvändiga
            utbyggnaden, och vi är överens med centern när det gäller de kvalitativa
            satsningarna.
          </note>
          <note>
            Men så skall alltså centern sätta sig i en regering med moderata
            samlingspartiet, som med tiotals miljarder kronor vill skära ner
            verksamheten på områden som framför allt drabbar den kommunala
            sektorn. Då kan man, Kjell Ericsson, fråga sig hur mycket det
            är värt, om han också till hösten kommer att kunna stå för vad
            han nu sade, nämligen att ''Det räcker dock inte med vackra ord,
            utan det måste också vara substans bakom orden''.
          </note>
          <note>
            Det går ju inte att hålla fast vid den fina målsättningen om
            man sätter sig i en regering tillsammans med Carl Bildt och grabbarna.
          </note>
          <note type="speaker">
            Anf. 22 ISA HALVARSSON (fp) replik:
          </note>
          <note>
            Herr talman! Jag instämmer med Kjell Ericsson i att det är mycket
            viktigt för regionalpolitiken och för en framgångsrik sådan att
            vi har ett väl fungerande jordbruk i Värmland. Det är också viktigt
            att stödet till Norrlandsjordbruket blir ordentligt utformat.
            Men vi har ändå ett problem, nämligen igenväxningen av Värmland.
            Vi har ju fått NOLA-pengar och LOLA-pengar, men de räcker ju inte
            långt.
          </note>
          <note>
            Från folkpartiet liberalerna menar vi att det skulle behöva införas
            en generell arealersättning, som skulle ge stora regionalpolitiska
            fördelar. Det finns en Lars Jonasson vid SLU som har påvisat att
            utan arealersättning kommer mjölkproduktionen på sikt att upphöra
            i skogs- och mellanbygden, och den kommer i stället att förläggas
            till slätterna. Med en arealersättning skulle man kunna bevara
            mjölkproduktionen i glesbygden. Det skulle verkligen vara positivt
            för Värmland, där antalet mjölkproducenter nu minskar stadigt.
            Det skulle också kunna bibehålla det öppna landskapet. Från folkpartiet
            liberalernas sida har vi nu föreslagit en parlamentarisk utredning.
            Det gäller hur man skulle kunna utforma det här. Är centern, Kjell
          </note>
          <note>
            Ericsson, beredd att säga ja till en sådan utredning?
          </note>
          <note type="speaker">
            Anf. 23 KJELL ERICSSON (c) replik:
          </note>
          <note>
            Herr talman! När det gäller frågan om att regera ihop med folkpartiet
            och moderaterna vill jag säga att jag själv har varit kommunstyrelseordförande
            och regerat ihop med folkpartiet och moderaterna.
          </note>
          <note>
            Vi har klarat av att få fram medel till utbildning osv.
          </note>
          <note>
            Det skall också gå att göra i fortsättningen. Det rör sig visserligen
            om tre olika partier som har tre olika inriktningar, men när man
            kompromissar brukar man kunna lösa frågorna till slut. Jag har
            förhoppningen om att kunna göra det även i det här fallet.
          </note>
          <note>
            På regionalpolitikens område har oppositionen med vänsterpartiets
            medverkan t.ex. höjt anslaget till regionpolitiska medel i princip
            varje år i förhållande till regeringens förslag. Det finns således
            punkter som visar på att det finns möjligheter att gå ihop och
            klara av regionalpolitiken.
          </note>
          <note>
            Utbildningssidan är mycket viktig, som Björn
          </note>
          <note>
            Samuelson säger. Det gäller grundskolan, gymnasieskolan, högskolan
            och forskningen. Alla dessa bitar är mycket väsentliga för oss
            framöver.
          </note>
          <note>
            Vi får säkert anledning att återkomma till det många gånger här
            i riksdagen.
          </note>
          <note>
            Isa Halvarsson tog upp frågan om arealersättning. I
          </note>
          <note>
            det livsmedelspolitiska beslut som vi har fattat finns många
            olika ingredienser. Man kan få omställningsbidrag när man skall
            ställa om till energigrödor osv. Det finns också omställningsbidrag
            för spannmålsodling, mjölk och kött. Vi får se hur dessa olika
            bitar faller ut nu. Det är viktigt att man även i Norrland kan
            producera kött och mjölk. Vi kan inte ha en gigantisk parkförvaltning
            i Norrland. Det klarar vi inte av.
          </note>
          <note>
            Under en kort period kan man hålla dessa små områden öppna. På
            sikt måste man hålla på med något meningsfullt om man skall ha
            ett öppet landskap. Det rör sig om stora arealer. Om man genomför
            en satsning på Norrlandsområdet, blir det också bönder kvar. Mjölkpriset
            har sjunkit drastiskt under två år. Det gäller att man i det förslag
            som skall läggas fram höjer så pass mycket att man får den lönsamhet
            som har sagts. Därmed ger man också utövarna framtidstro. Om man
            kompletterar med andra åtgärder bör det kunna lösa sig.
          </note>
          <note type="speaker">
            Anf. 24 BJÖRN SAMUELSON (v) replik:
          </note>
          <note>
            Herr talman! Kjell Ericsson säger att han har erfarenhet ifrån
            den kommunalpolitiska sektorn.
          </note>
          <note>
            Det vet jag att han har. Jag vet också att det ibland kan vara
            lättare att komma överens inom den sektorn när det gäller olika
            politiska frågor och att det går att komma fram till hyggliga
            kompromisser.
          </note>
          <note>
            Nu handlar det emellertid om kompromisser som gäller 30--40 miljarder
            kronor, Kjell Ericsson. Jag har själv varit med om att träffa
            olika överenskommelser som här i riksdagen medför kostnader. Jag
            vet hur svårt det är att kompromissa om 300--400 milj.kr.
          </note>
          <note>
            Jag vet därför inte vad jag skall säga till Kjell
          </note>
          <note>
            Ericsson i detta fall. Det är förstås roligt med människor som
            har en sprudlande optimism, men här handlar det som sagt om 30--40
            miljarder kronor som moderata samlingspartiet vill skära ned med.
            Jag får väl säga som en partibroder till Kjell
          </note>
          <note>
            Ericsson, Per Ahlmark, sade när PLM-arbetarna blev utan jobb.
            Lycka till, sade han. Det är det enda jag kan säga till Kjell
            Ericsson.
          </note>
          <note type="speaker">
            Anf. 25 ISA HALVARSSON (fp) replik:
          </note>
          <note>
            Herr talman! Jag vill bara poängtera att vi från folkpartiet
            liberalernas sida även vill ha kvar
          </note>
          <note>
            Norrlandsstödet. Den generella arealersättningen skulle utgöra
            ett komplement för att hålla landskapet öppet. NOLA- och LOLA-pengarna
            räcker inte. I länsstyrelserna börjar man fundera på om man skulle
            kunna få bidrag från kommunerna för att hålla landskapet öppet.
            Det skulle vara ett konstlat sätt. Om kommunerna skall gå in och
            hålla marken öppen skulle det verkligen bli en gigantisk parkförvaltning.
          </note>
          <note type="speaker">
            Anf. 26 KJELL ERICSSON (c) replik:
          </note>
          <note>
            Herr talman! Vi har lagt fram vårt budgetförslag när det gäller
            utbildningsinsatser och den offentliga sektorn. De andra partierna
            har lagt fram sina förslag. Sedan blir det kompromisser. Det är
            som det brukar vara i det politiska livet.
          </note>
          <note>
            Beträffande arealersättningen vill jag säga att det finns många
            olika ingredienser i detta beslut. Om bitarna faller in på rätt
            plats kan det gå bra. Om det inte blir tillräckligt, kan det bli
            mycket svårt. Jag håller med Isa Halvarsson om att den arealersättning
            som nu är föreslagen med naturvårdsbidrag osv. inte räcker. Om
            man ger ett ordentligt Norrlandsstöd får man se hur långt det
            räcker. Jag hoppas verkligen att det blir ordentligt.
          </note>
          <note>
            I annat fall kommer det här att bli mycket svårt.
          </note>
          <note>
            Jag menar absolut inte att kommunerna skall gå in.
          </note>
          <note>
            Kommunerna har fått så många uppgifter under de senaste åren
            att de har nog i alla fall. De skall inte behöva ge sig in på
            detta område också. Att de har ansvar för det hela, ser till att
            saker och ting händer och har den övergripande översynen är en
            sak.
          </note>
          <note>
            Däremot är det svårt för kommunerna att gå ut med medel. Det
            är en statlig angelägenhet. Låt oss se vad som händer när de olika
            förslagen som finns i riksdagen blir genomförda.
          </note>
          <note type="speaker">
            Anf. 27 MAGNUS PERSSON (s):
          </note>
          <note>
            Herr talman! Jag fick ett brev häromdagen.
          </note>
          <note>
            Avsändaren var en f.d. storstadsbo, en göteborgare. Han skriver
            att han har flyttat till
          </note>
          <note>
            Värmland, närmare bestämt till Munkfors i hjärtat av Värmland.
            Han har fångats av en värmländsk huldra som ser till att han kommer
            att bo kvar i
          </note>
          <note>
            Värmland.
          </note>
          <note>
            Med sin målande beskrivning fångar han Munkfors och Värmland
            i ett nötskal. Munkfors kommun är en av våra få ännu kvarvarande
            bruksorter, som brottas med sina problem. Denne man berättar varför
            han älskar sitt Värmland. Trots bekymren och oron vill han alltjämt
            bo och leva i Värmland.
          </note>
          <note>
            Han är en av de många som vägrar att ge upp och flytta tillbaka
            till storstadens jäkt och stress. Visst möter vi många värmlänningar
            som uttrycker sin oro inför morgondagen. Men vi träffar allt fler
            som tror på framtiden.
          </note>
          <note>
            Jag tycker att mina kolleger här har tecknat en alltför mörk
            bild av länet. Jag är litet mera optimist trots de mörka molnen
            som tornar upp sig i fjärran.
          </note>
          <note>
            Många menar att vi bör akta oss för att i tid och otid klä Värmland
            i alltför dystra färger. Vi har mycket att vara stolta över, och
            vi har också mycket att kämpa för. Låt oss enas om att ha en optimistisk
            framtidssyn.
          </note>
          <note>
            Tro inte för ett ögonblick att vårt värmländska näringsliv är
            ett avslutat kapitel, långt därifrån.
          </note>
          <note>
            Man kan ta stål- och skogsindustrin som exempel.
          </note>
          <note>
            Leveranspunktlighet och felfria garantiprodukter har gett företagen
            ett gott renommé. Hur har man kunnat bygga upp detta förtroende?
            För det första med en lojal stolt yrkeskunnig kår av arbetare
            och tjänstemän som kan jobben och är villiga att ''ge järnet''
            för att just deras företag skall hävda sig på världsmarknaden.
            För det andra har vi i stor utsträckning råvaror, inte minst på
            skogens område. På stålsidan kan vi nämna orter som
          </note>
          <note>
            Hagfors, Munkfors och Arvika. Det är inget tvivel om att stålindustrin
            på dessa orter är världsledande när det gäller många av deras
            produkter. För det tredje har vissa företag och koncernledningar
            sett om sitt hus och investerat i modern processteknik.
          </note>
          <note>
            Riksdagen skall nu under våren ta ställning till en energipolitisk
            strategi. Det är ett svar till Kjell
          </note>
          <note>
            Ericsson. Det kommande energipolitiska beslutet kommer att säkra
            energiförsörjningen i alla landsdelar. Propositionen kommer att
            innebära en kraftig satsning på användning av biobränsle. Här
            har Värmland en rejäl chans att hänga med. Låt oss se optimistiskt
            på detta och följa utvecklingen för att öka arbetstillfällena.
            Kanske kan vissa arealer åkrar i framtiden nyttjas för att skörda
            biobränslen i en eller annan form. Verkstadsindustrin och servicenäringarna
            skall ges vissa tillskott av arbetstillfällen. När det gäller
            de alternativa odlingsformerna kommer regeringen att föreslå en
            fördubbling av stödet till alternativa odlingsformer i den kommande
            miljöpolitiska propositionen, etc.
          </note>
          <note>
            Hur skall vi då klara framtiden? Jo, genom en aktiv näringspolitik
            som är fast och trovärdig och med en regionalpolitik som konsekvent
            fördelar resurserna på ett rättvist och jämlikt sätt. Dit hör
            kommunikationerna. Infrastrukturella satsningar på väg- och bannätet
            är mer eller mindre avgörande för om vi i Värmland skall kunna
            hävda oss i den alltmer hårdnande konkurrensen med andra landsdelar.
            Det är svaret till Björn Samuelson.
          </note>
          <note>
            Regeringen kommer att lägga fram en proposition som innebär en
            satsning på 10 miljarder i den första omgången och 20 miljarder
            under 90-talet. På så sätt kan vi öka satsningen på just dessa
            områden.
          </note>
          <note>
            Det gäller att vi hänger med. Det är riktigt. Vi får avvakta
            den propositionen.
          </note>
          <note>
            Herr talman! En annan fråga som vi allt oftare möter är den s.k.
            regionindelningen av bl.a.
          </note>
          <note>
            tullverket, vägverket och skolverket. Flera bildar nu storregioner.
            Med förkärlek förlägger man då administrationen till storstadsområdena,
            dvs. de redan överhettade områdena. Här måste regeringen säga
            ifrån och se till att om man tvingas göra regionindelningar skall
            och bör administrationen ligga fast i de mindre överhettade områdena.
            Det tycker jag att regeringen skall ta ad notam.
          </note>
          <note>
            Hur ser det ut hemma i Värmland? År 1988 svarade industrisysselsättningen
            för ca 25 %, medan den offentliga sektorn svarade för 35 % av
            jobben. En stor del av jobben bestäms med andra ord av de beslut
            som fattas av riksdag, landsting, kommuner och regeringen. Då
            skall man komma ihåg de frågeställningar som jag har mött.
          </note>
          <note>
            Björn Samuelson frågar om det finns några garantier för att tågtrafiken
            Oslo--Charlottenberg--
          </note>
          <note>
            Karlstad--Stockholm säkras. Det finns inga garantier, men infrastrukturen
            och strukturfonden kommer att medverka till att satsningar kommer
            att ske tidigare.
          </note>
          <note>
            Kjell Ericsson säger att han har suttit som regeringschef i Årjäng
            och klarat samarbetet. Där är centern stark, herr talman. Där
            bestämmer Kjell
          </note>
          <note>
            Ericsson. Men han kommer att väga lätt när det gäller de liberala
            och konservativa idéerna. Hur skall han få Göthe Knutson m.fl.
            med sig för att satsa på en tullstation vid Hån för 45 milj.kr.?
            Tror
          </note>
          <note>
            Kjell Ericsson att det finns någon realims bakom detta?
          </note>
          <note>
            De krav och önskemål som här har framförts är i och för sig angelägna.
            Moderaterna skall dock samtidigt skära ned 110 miljarder på 8
            år. Det är en kommentar till Eva Björne. Hon stod här och drömde
            om forna tider. Hon sade att förr hade SCA
          </note>
          <note>
            i Västernorrland lika många anställda som man i dag har totalt
            ute i världen. 25 000 skogsarbetare har faktiskt försvunnit. Hur
            tror Eva Björne och alla ni andra att moderaterna skall kunna
            föra en regionalpolitik ute i skogslänen och glesbygden när det
            enda som skall finnas kvar inom den offentliga sektorn är polis,
            åklagare och militär?
          </note>
          <note>
            Om Isa Halvarsson och Kjell Ericsson skall kunna förverkliga
            sina drömmar och utopier om ett
          </note>
          <note>
            Sverige som skall leva, skall ni välja er regeringspartner. Tänk
            om olyckan skulle vara framme och vi skulle få en borgerlig majoritet
            och därmed en borgerlig regering. Då skulle inte Kjell
          </note>
          <note>
            Ericsson få det säte och den stämma som han har haft hemma i
            Årjäng. Han kommer att väga lätt när de konservativa och liberala
            idéerna med sin koncentrationspolitik inte kommer att sprida gracerna
            ute i landet.
          </note>
          <note>
            Herr talman! Jag tror på Värmland. Jag tror att vi skall kunna
            klara det här. Vi måste föra en vettig fördelningspolitik. Vi
            måste göra en satsning på alla regioner. Men tro inte, Eva Björne
            och andra, att man kan komma med de moderata recepten. Den medicinen
            är alltför besk. Spåren förskräcker efter de sex borgerliga åren.
          </note>
          <note type="speaker">
            Anf. 28 BJÖRN SAMUELSON (v) replik:
          </note>
          <note>
            Herr talman! Magnus Persson säger att bl.a. jag har tecknat en
            mörk bild av situationen hemma i
          </note>
          <note>
            Värmland. Man kan diskutera vilka bilder som är mörka och ljusa.
            Jag har försökt att ta situationen på allvar och med uppriktighet.
            Det är viktigt att man nu också påvisar de olika nyanser som finns.
          </note>
          <note>
            Men jag känner en oro när jag tänker på de varsel som duggar
            tätt över länet och som ställer folk arbetslösa, leder till permitteringar
            osv.
          </note>
          <note>
            Den här oron kan också tolkas litet positivt, eftersom den leder
            till en viss stress. Ett litet mått av stress brukar ju alltid
            leda fram till ett relativt hyggligt arbetsresultat. Det kanske
            skulle vara bra om även Magnus Persson stressade upp sig litet
            grand.
          </note>
          <note>
            Denna oro tar sig olika uttryck. Jag såg på TV en presentation
            av regeringens kommande tillväxtproposition och de satsningar
            på järnvägar och vägar som ingår i den. Den bild som växte fram
            liknade en hummerklo som låg över Sverige med den tjocka delen
            över Stockholm, Göteborg och
          </note>
          <note>
            Malmö och den tunna delen utefter
          </note>
          <note>
            Norrlandskusten. Det var ett tomt gap över inlandet, där Värmland
            ligger.
          </note>
          <note>
            Det är oerhört viktigt att regeringen nu ger klara besked när
            det t.ex. gäller trafiken mellan huvudstäderna Stockholm och Oslo.
            Det blir nämligen också en signal till företagsamheten och de
            som vill satsa på utbildning, ett diversifierat näringsliv och
            en landsbygdsutveckling. För allt detta behövs en kommunikationsmöjlighet
            mellan dessa stora städer.
          </note>
          <note>
            Från vänsterpartiets sida kommer vi i alla fall att jobba mycket
            intensivt under våren på att få besked från regeringen i speciellt
            denna fråga. Vi kommer att lägga motioner om det blir nödvändigt
            när regeringen lägger fram sin proposition. Jag skulle vilja veta
            vad Magnus Persson, med de kontakter som han ändå har i regeringskansliet,
            kan göra för att skapa sådana här garantier redan innan propositionen
            läggs.
          </note>
          <note type="speaker">
            Anf. 29 ISA HALVARSSON (fp) replik:
          </note>
          <note>
            Herr talman! Vi vill inte på något sätt måla upp ett slags krissituation
            i Värmland. Det är inte
          </note>
          <note>
            Värmland betjänt av. Vi måste ändock peka på de orosmoln som
            finns.
          </note>
          <note>
            Det är något konstigt med de socialdemokratiska riksdagsmännen
            från Värmland. De slätar över och tonar ner problemen. Så har
            det varit i varenda debatt vi har haft. Jag har fått en uppmaning
            från
          </note>
          <note>
            Bo Finnkvist om att vi skall vara snälla, att vi skall göra statsråden
            på gott humör osv. Man kan undra vad ni har för uppgift i riksdagen
            och vad vi har för uppgift i riksdagen. Vi måste väl ändå föra
            fram värmländska krav.
          </note>
          <note>
            De krav som kommer från de socialdemokratiska kommunalpolitikerna
            i Värmland är helt andra.
          </note>
          <note>
            Det är då en helt annan ton i skällan. Man visar på att kommunikationerna
            är en förutsättning för att vi över huvud taget skall få en positiv
            utveckling i länet. Det är mycket illavarslande från värmländsk
            synpunkt att det nu kommer signaler från olika håll om att resurserna
            inte skulle medge en likvärdig infrastruktur över hela landet.
            Det är ett rejält hot mot Värmlands utveckling om vi skulle hamna
            utanför triangeln Stockholm--Göteborg--Malmö.
          </note>
          <note>
            Bättre kommunikationer är oerhört betydelsefulla för samhällsutvecklingen
            i Värmland.
          </note>
          <note>
            Landstingsråd och kommunalråd säger att den viktigaste hjälpen
            till Värmland är just kommunikationer. I Värmland måste vi få
            en hög vägstandard, god framkomlighet och bättre rambetingelser
            för att kunna konkurrera med EG.
          </note>
          <note>
            Förra året föreslog regeringen att 1 miljard av utvecklingsfondernas
            kapital skulle betalas in till staten. Det var inget bra förslag.
            Den miljarden bör i stället användas för infrastruktursatsningar
            i de egna länen. Från folkpartiets sida menar vi att detta är
            länets pengar. Det är våra pengar, och de skall användas ute i
            länen.
          </note>
          <note type="speaker">
            Anf. 30 KJELL ERIKSON (c) replik:
          </note>
          <note>
            Herr talman! Jag håller med Magnus Persson om att vi inte skall
            klä Värmland i för dystra färger.
          </note>
          <note>
            Men vi skall veta hur läget är. Vi skall också vidta åtgärder
            för att lösa problemen där. Det är viktigt att vi har en nyanserad
            beskrivning av situationen.
          </note>
          <note>
            Vi måste emellertid vara klart medvetna om vad som håller på
            att hända och sätta in åtgärder så snabbt som möjligt så att vi
            klarar av detta i tid. Jag tror på Värmland. Men att det måste
            till insatser är helt klart.
          </note>
          <note>
            Jag håller också med om att det är positivt med satsningar på
            biobränslen. Vi har därvidlag mycket att vinna med tanke på arbetstillfällena,
            energifrågan och våra öppna landskap.
          </note>
          <note>
            När det gäller infrastruktursatsningar är vi rörande överens
            om att mycket måste ske. Men det måste också finnas pengar. Vi
            måste få pengar till riksvägar och länsvägar, däribland grusvägar,
            men även till hela järnvägssatsningen. Jag hade hoppats att Magnus
            Persson skulle ta upp den frågan. Får
          </note>
          <note>
            Värmland sin rättmätiga andel av de 20 miljarder som satsas?
            Känner Magnus Persson till detta genom sina kontakter i regeringskansliet?
            Det är mycket väsentligt. Det finns propåer om att man skall satsa
            så mycket på västkusten och så mycket i
          </note>
          <note>
            Stockholmsområdet. Vad blir då kvar till
          </note>
          <note>
            Värmland? Bara smulorna? Det är i så fall väldigt allvarligt.
            Nu måste vi få vår rättmätiga del av denna bit.
          </note>
          <note>
            När det gäller tullstationen i Ånn vill jag framhålla att det
            finns en borgerlig motion, som Göthe
          </note>
          <note>
            Knutson, Isa Halvarsson, Gullan Lindblad, Jan
          </note>
          <note>
            Hyttring och jag står för. Det finns alltså lösningar även därvidlag.
          </note>
          <note>
            Riskkapitalet är en viktig sak. Jag har varit i kontakt med flera
            företag som håller på att etablera sig. Men det är svårt att få
            ihop de sista summorna.
          </note>
          <note>
            Man får investeringsbidrag från länsstyrelsen. Man har även litet
            egna pengar. Man får ihop 60--70 %.
          </note>
          <note>
            Men de sista 30 % är väldigt svåra att få tag på.
          </note>
          <note>
            Förut hade bankerna ganska gott om pengar. Men som många har
            beskrivit det här är det inte så i dag, utan tvärtom är det nästan
            stopp för bankernas utlåning av riskkapital. Det har drabbat även
            seriösa företagare och seriösa projekt. Detta problem måste vi
            lösa. Att beträffande utvecklingsfonden dra in så mycket pengar
            från regeringens sida måste vara helt fel i ett läge där man saknar
            riskkapital. För Värmlands del skulle man låna ut 50 miljoner
            om året till småföretag.
          </note>
          <note>
            Den möjligheten har man inte längre. Det finns mycket som man
            skulle kunna göra, t.ex. att regeringen skjuter på inbetalningarna
            och låter utvecklingsfonden behålla pengarna. Det skulle hjälpa
            till en hel del i alla fall.
          </note>
          <note>
            Tidigare fanns lokaliseringsfonder. Även de har försvunnit. Jag
            tror att det blir nödvändigt att regeringen går in med någon form
            av statlig kreditgaranti för att klara detta. Just riskkapitalförsörjningen
            är kolossalt viktig för oss.
          </note>
          <note type="speaker">
            Anf. 31 EVA BJÖRNE (m) replik:
          </note>
          <note>
            Herr talman! Magnus Persson är optimistisk inför framtiden och
            det är också jag. När jag ser hur segt och envetet man strävar
            på trots den socialdemokratiska politiken, som ju har motarbetat
            företagandet under många år, måste man vara optimistisk. Sanningen
            är ju den att det är den socialdemokratiska politiken, EG-politiken,
            energipolitiken och skattepolitiken, som har drivit företagen
            ut ur Sverige under senare år.
          </note>
          <note>
            SCA har i Österrike stora pappersmassefabriker och gör ännu större
            investeringar nu. Där är inflationen nästan lika med noll. Löneökningar
            och kostnadsökningar gör att kostnaderna per år ökar med ca 2
            %. 2 %, Magnus Persson, jämför det med kostnaderna i Sverige.
          </note>
          <note>
            På SCA säger man att man aldrig kommer att investera i en pappersmaskin
            i Sverige hädanefter.
          </note>
          <note>
            Det man möjligen kan tänka sig är vidareförädling av glättat
            glansigt papper, som är en högkostnadsprodukt. Det är det enda
            som man kan tänka sig att ha ett ekonomiskt utbyte av att tillverka
            i Sverige.
          </note>
          <note>
            Självklart försvinner skogsarbetarna med den politik som socialdemokraterna
            bedriver. Skall man i dag ta virke från Jämtland ner till Sundsvall,
            en sträcka på ungefär 20 mil, är det med de kostnader som man
            har för skogsarbetarna och transporterna dyrare än att importera
            flis från
          </note>
          <note>
            Ryssland eller Sydamerika. Då är valet ganska lätt.
          </note>
          <note>
            Man mekaniserar i skogen och tar bort folket.
          </note>
          <note>
            Tyvärr är det så. Inom SCA ser man framtiden så att man ytterligare
            måste mekanisera. Fortsätter denna utveckling kan man inte ha
            kvar ens de skogsarbetare som man nu har. Man måste minska antalet
            ytterligare.
          </note>
          <note>
            Därför, herr talman, skall vi ha en framtid för företagsamheten,
            både de stora företagen och de små företagen, måste det föras
            en helt annan politik. Vi måste ha en klart uttalad viljeriktning
            när det gäller EG. Vi måste ha en energipolitik, som innebär att
            vi garanterar företagandet tillgång till el under många år framåt.
            Den elen skall vi erbjuda till konkurrenskraftiga priser. Det
            betyder att vi måste ha kärnkraften kvar så länge den är så säker
            som nu och så länge vi inte har någon bättre energikälla. Vi måste
            kraftigt sänka våra skatter och underlätta för företagen att verka.
          </note>
          <note type="speaker">
            Anf. 32 MAGNUS PERSSON (s) replik:
          </note>
          <note>
            Herr talman! Först till Eva Björne. Regeringen kommer med ett
            förslag beträffande energipolitiken, så den frågan kan vi ta bort
            från dagordningen. Energin kommer att säkras i alla landsdelar.
            Men tro inte, Eva Björne, att våra skogsarbetare och människor
            i Västernorrland kommer att må bra av att moderaterna drar bort
            hundratals miljarder kronor. Tvärtom kommer det att utradera den
            ena orten efter den andra.
          </note>
          <note>
            Så till mina värmländska debattörer. Till Björn
          </note>
          <note>
            Samuelson vill jag säga att vi självfallet tycker att läget är
            bekymmersamt. Nu gäller det att satsa.
          </note>
          <note>
            Regeringen satsar tre miljarder i budgeten för att främst stimulera
            kompetenshöjande utbildningsinsatser, oavsett om det gäller undersköterskor
            eller industriarbetare. Det tycker vi är bra.
          </note>
          <note>
            Till Isa Halvarsson vill jag säga att vi socialdemokrater inte
            slätar över. Vi för fram våra krav på en rad olika sätt, vilket
            också ger resultat.
          </note>
          <note>
            Det är angeläget med satsningar på bannätet och vägnätet. Svaret
            till både Kjell Ericsson och Björn
          </note>
          <note>
            Samuelson är att den viktigaste uppgiften är att göra infrastrukturella
            satsningar på bannätet och vägnätet. Banverket har ungefär 56
            miljarder för framtida satsningar. Men det måste till ytterligare
            miljarder. Då kommer vi med ett paket med i första hand 10 miljarder
            och sedan ytterligare 10
          </note>
          <note>
            miljarder, sammanlagt 20 miljarder under 1990-
          </note>
          <note>
            talet. Det sker för att vi skall kunna flytta fram vissa projekt.
            Bl.a. hoppas jag att vi i framtiden skall ha rullande tåg även
            på bandelen Charlottenberg--
          </note>
          <note>
            Kil--Karlstad--Stockholm.
          </note>
          <note>
            När det gäller krediterna vill jag hävda att bankerna inte tar
            sitt ansvar. Det har Kjell Ericsson rätt i. Vi märker att Gotabanken
            och Värmlandsbanken och alla andra banker inte tar sitt ansvar.
            Då är frågan:
          </note>
          <note>
            I vilken utsträckning skall samhället gå in? Det är en fråga
            som man grunnar på i regeringskansliet.
          </note>
          <note>
            Jag vågar inte utlova var man hamnar. Men nog vore det bra om
            mina ärade bänkkolleger med sina bankkontakter också kunde påverka
            näringslivet och bankerna att vara mera offensiva i sina satsningar
            på Värmland och Sverige i övrigt.
          </note>
          <note type="speaker">
            Anf. 33 EVA BJÖRNE (m) replik:
          </note>
          <note>
            Herr talman! Jag tackar för svaret beträffande energipolitiken.
            Det är bra. Då kan vi se fram emot att våra basindustrier blir
            kvar i Västernorrland, inte bara skogsindustrin utan även aluminiumtillverkningen
            och karbidtillverkningen.
          </note>
          <note>
            När det gäller skogsarbetarna och arbetstillfällena behöver vi
            sänkta skatter. Vi måste främst sänka de skatter som är farliga
            och skadliga för samhällsutvecklingen. Skall företagandet blomstra,
            måste vi få tillbaka möjligheten att göra avdrag i annan förvärvskälla.
            Vi måste få bort löneskatterna och skatten på arbetande kapital
            i företag osv. Vi måste underlätta för småföretagsamheten. Vi
            måste se till att det lönar sig att arbeta och att det lönar sig
            för företagare att driva sina företag.
          </note>
          <note type="speaker">
            Anf. 34 KJELL ERICSSON (c) replik:
          </note>
          <note>
            Herr talman! Beträffande riskkapitalet kan man konstatera att
            det tidigare var lättare att låna. Men det handlar inte om att
            bankerna inte i alla avseenden tar sitt ansvar. Kraven har blivit
            hårdare. Man får inte låna ut med tanke på säkerheten för de sparpengar
            som finns inne. Detta är ett av problemen i sammanhanget. Sedan
            har vi en hög ränta, något som inte finns i motsvarande länder.
            Därför behövs det någon form av riskkapital för småföretagen,
            helst till regionala sådana. Man måste få låna pengar till låg
            ränta.
          </note>
          <note>
            Inom EG satsar man mycket hårt på att ge bra krediter till småföretag.
            På samma sätt borde man också göra i Sverige. Man skulle vinna
            mycket på det sättet. Det skulle också kunna vara ett skattefritt
            sparande vid satsning i företagen --
          </note>
          <note>
            någon form av personliga investeringskonton.
          </note>
          <note>
            Kvittningsrätten, som vi hade förut, kunde vara kvar. Då kunde
            man kvitta mellan arbete och kapital, tjänst osv. Kostnaderna
            i företagen de första åren skulle kunna dras av. Under en övergångsperiod
            skulle kvittningsrätten kunna finnas kvar.
          </note>
          <note>
            Det finns många sätt att få fram riskkapital. Men det måste ske
            snabbt. Tills vidare måste det finnas någon form av statliga kreditgarantier.
            Regeringen måste stoppa möjligheten, som man nu har, att inte
            dra in pengar från utvecklingsfonderna. Man kan helt enkelt skjuta
            på beslutet tills de här problemen har lösts. Jag tror att detta
            är ganska väsentligt.
          </note>
          <note>
            Slutligen beträffande regionindelningen. Man har ju planer på
            att dra bort t.ex. vägverket och tullkontoret från Karlstad. Det
            vore bra om vägverket och tullkontoret finge vara kvar i
          </note>
          <note>
            Karlstad. Även skolverkets regionkontor kunde lokaliseras till
            Karlstad. Sådant är bra för
          </note>
          <note>
            Värmland, och jag hoppas att Magnus Persson arbetar för det.
          </note>
          <note type="speaker">
            Anf. 35 MAGNUS PERSSON (s) replik:
          </note>
          <note>
            Herr talman! Sverige är på rätt väg, räntorna går ned. Jag tror
            också att Värmland är på rätt väg. Det här kommer vi att klara.
            Men vi tror inte på marknadskrafterna. Jag tror att Eva Björne
            och många andra kommer att vara mycket djupt besvikna över att
            hundratals miljarder kronor skall dras bort. Vad kommer man då
            att satsa på i
          </note>
          <note>
            Västernorrland och Värmland? Jag tror att det blir små klickar.
            Spåren från de borgerliga åren förskräcker.
          </note>
          <note>
            Sedan till Kjell Ericsson. Jag tycker inte heller att bankernas
            vilja är så där alldeles över hövan. Men man gömmer sig nog ibland
            bakom skygglappar och tänker att det här inte är värt att satsa
            på. Det finns också en tilltagande ovilja. Självfallet måste både
            bankerna och samhället ta sitt ansvar. Här får vi avvakta.
          </note>
          <note>
            Herr talman! Till sist: Allt fler tror ändå på
          </note>
          <note>
            Värmland. Vi skall slåss för jobben, för offensiva satsningar
            på både flyg, vägar, banor och på alla konkreta objekt som har
            utvecklats i positiv riktning. Här finns det också motionskrav
            från riksdagsmännen från Värmland. Liksom andra värmlänningar
            är jag övertygad om att vi även denna gång skall kunna klara konjunktursvackan
            och gå framtiden till mötes med en aldrig sinande optimism. I
            dag erhåller Värmland 5 % av de samlade arbetsmarknadspolitiska
            medlen samtidigt som Värmlands andel av de yrkesverksamma uppgår
            till ca 3 %. Länsarbetsnämnden och arbetsförmedlingen i Värmland
            disponerar för innevarande budgetår något under en halv miljard
            kronor för aktiva åtgärder, vid sidan av t.ex.
          </note>
          <note>
            handikappåtgärder, beredskapsarbeten och arbetsmarknadsutbildning.
            Härtill får man lägga resurser i form av bidrag.
          </note>
          <note>
            Nu får vi försöka klara det hela under en konjunktursvacka, och
            det skall vi göra. Vi skall se till att vi får pengar av de 3
            miljarder kronor som regeringen avdelar för att höja utbildningskompetensen.
            Det gäller också en ökad satsning på högskolan i Karlstad. Vidare
            gäller den en satsning på laxfond Vänern, osv. Självfallet måste
            alla, oavsett om det rör sig om oppositionspartier eller regeringsparti,
            verka för att
          </note>
          <note>
            Värmland skall klara sig och bli kvar på kartan.
          </note>
          <note>
            Herr talman! Jag tror på Värmland!
          </note>
          <note type="speaker">
            Anf. 36 BIRGIT HENRIKSSON (m):
          </note>
          <note>
            Herr talman! På senhösten 1990 fattade riksdagen beslut om att
            ansöka om medlemskap i EG. Detta borde åtminstone nu medföra en
            helt annan syn på regionalpolitiken. Regeringen har t.ex.
          </note>
          <note>
            koncentrerat sig på att försöka stoppa tillväxten i
          </note>
          <note>
            Stockholmsregionen, bl.a. genom att införa straffskatt på investeringar.
            I Mälardalsområdet ser vi på detta med mycket stor oro. Det går
            inte styra investeringar till landsbygden på detta sätt. Det finns
            flera avskräckande exempel på statlig styrning bara från min hemkommun
            Hallstahammar.
          </note>
          <note>
            Under 60-talet skulle koncernen Bulten-Kanthal expandera stort.
            Efter samråd med kommunen kom man fram till att ett nytt bostadsområde
            måste till för att klara alla nyanställdas bostadsproblem.
          </note>
          <note>
            Det rörde sig om en mycket stor affär för den lilla, men då expansiva
            kommunen. Byggandet tog fart.
          </note>
          <note>
            Då styrde staten med pengar som styrinstrument den nya industrisatsningen
            till Kalix, dyrt på sikt för företaget beroende på bl.a. inskolning
            av personal utan industrivana, många och långa resor och dyra
            telefonsamtal -- näst intill katastrof för kommunen, som i många,
            många år fick betala miljoner för hundratals outhyrda lägenheter.
            Till slut lades en del hus i malpåse, andra byggdes om till förvaltningsbyggnader
            eller servicehus. Då hade även nedläggningen av Hallstahammars
            Bruk drabbat kommunen, och den stora utflyttningen började. Vid
            det senaste årsskiftet visade det sig att den negativa trenden
            för Hallstahammar ännu icke hade vänt -- minus 114 personer.
          </note>
          <note>
            Herr talman! Mälardalen har trots sitt mycket centrala läge haft
            stora sysselsättnings- och strukturproblem inom industrin. De
            dåliga kommunikationerna försvårar nyetableringar i området. Snabb
            utbyggnad av de båda
          </note>
          <note>
            Mälardalsprojekten -- Mälarbanan och
          </note>
          <note>
            Svealandsbanan -- är en förutsättning för utveckling av hela
            regionen till ett livskraftigt och attraktivt etablerings- och
            bostadsområde.
          </note>
          <note>
            Mälardalsregionen med storstäder som bl.a.
          </note>
          <note>
            Stockholm och Västerås är ju den typ av livskraftig region som
            kommer att få en allt större betydelse i framtiden, inte minst
            vid ett EG-medlemskap.
          </note>
          <note>
            Västmanlands län är ett industrilän som är starkt exportinriktat
            och har ett stort utlandsberoende.
          </note>
          <note>
            Mer än hälften av alla som är sysselsatta inom länets tillverkningsindustrier
            arbetar i företag som helt eller delvis ägs av multinationella
            företag.
          </note>
          <note>
            Herr talman! För att utveckla hela Mälarregionen och ta till
            vara den industrikapacitet som finns i
          </note>
          <note>
            Västmanland måste infrastrukturen förstärkas.
          </note>
          <note>
            Mälarbanan måste som jag tidigare har sagt snabbt byggas ut till
            full kapacitet. Det skulle inte bara förkorta restiden till Stockholm
            utan också medge tätare turer, vilket är lika viktigt. Det är
            också viktigt att Stockholmsregionens vägar och förbindelsen till
            Arlanda får en snabb och godtagbar lösning.
          </note>
          <note>
            En förbättring av E 18 till motorvägsstandard är också angelägen,
            eftersom det indirekt berör alla västmanländska företag. Oerhört
            viktigt är att motorvägsbron över Södertälje kanal, som rasade
            den 13 maj 1990, med det snaraste återställs till 42
          </note>
          <note>
            meters höjd. Jag anser att staten-vägverket här har en skyldighet
            att följa bestämmelserna för
          </note>
          <note>
            Mälartrafiken enligt 1962 års vattendom.
          </note>
          <note>
            En fortsatt positiv utveckling av sjöfarten i Mälaren är helt
            beroende av att brohöjden återställs. Den yrkesmässiga sjöfarten
            är viktig för näringslivet i
          </note>
          <note>
            Mälardalen och dess omnejd. Sjötransporter är dessutom säkra
            och, inte minst miljövänliga.
          </note>
          <note>
            Hamnar och näringsliv har redan drabbats, eftersom godstransporterna
            på Mälaren har försvårats på grund av att den låga, provisoriska
            bron utestänger större fartyg. Detta medför omlastningar och fördyringar
            som på sikt inte kan tolereras, varken av kostnads- eller miljöskäl.
          </note>
          <note>
            Det är viktigt att slå fast att det är staten som skall stå för
            de övergripande infrastrukturella satsningarna. Därför är uppdelningen
            i stödregioner olycklig, men när vi nu har beslutat om detta får
            vi inte skilja ut en kommun som
          </note>
          <note>
            Hallstahammar från de övriga inom samma område. Regeringsingripanden
            har flera gånger dessutom direkt drabbat Hallstahammar.
          </note>
          <note>
            När allt var klart för en stor etablering av Mälarply i Hallstahammar,
            kommunen och företaget var överens, mark var avsatt, vägarna dragna,
            vatten och avlopp klart likaså för miljonbelopp -- alla vet vad
            det kostar att öppna ett helt nytt industriområde -- då beslutade
            regeringen plötsligt att Skinnskatteberg skulle få etableringen
            av
          </note>
          <note>
            Mälarply, som en kompensation för misslyckandet med Assi. Sådan
            ryckig och godtycklig politik skapar missnöje och misstro bland
            människor som på detta vis drabbas av den socialdemokratiska regeringens
            sätt att styra och hantera industrietableringar.
          </note>
          <note>
            Regeringen lade under våren 1990 fram en proposition angående
            ny regionalpolitik.
          </note>
          <note>
            Riksdagen behandlade propositionen och slog bl.a.
          </note>
          <note>
            fast att målet med regionalpolitiken skall vara att främja såväl
            en rättvis fördelning av välfärden mellan människor i olika delar
            av landet som en balanserad befolkningsutveckling. Målet sades
            vara att ge människor tillgång till arbete, service och god miljö
            oavsett var de bor i landet.
          </note>
          <note>
            Herr talman! Jag anser inte att regeringen lever som den lär,
            bl.a. av följande skäl:
          </note>
          <note>
            Statens invandrarverks regionkontor i
          </note>
          <note>
            Hallstahammar har flyttats bort från
          </note>
          <note>
            Bergslagskommunen Hallstahammar till Flen i
          </note>
          <note>
            Södermanland.
          </note>
          <note>
            AMU-centrum i Hallstahammar har nu avvecklats.
          </note>
          <note>
            Verksamheten har flyttats från specialutformade, kommunägda lokaler
            till dyrare lokaler i Köping och Västerås. Verksamheten blev dyrare
            men även arbetsplatser försvann från kommunen, liksom en viktig
            utbildningsresurs.
          </note>
          <note>
            I båda dessa fall har besluten fattats utan att man frågat efter
            kommunens synpunkter.
          </note>
          <note>
            Hallstahammarbor fråga sig därför i dag om man kan lita på statens
            förmåga och vilja att leva upp till sina egna regionalpolitiska
            målsättningar när det gäller den statliga verksamheten. Så länge
            vi har stödområdesindelningen på sätt som beslutades i våras måste
            Hallstahammars kommun inplaceras i stödområdet. Jag vill fråga
            Roland Sundgren vad socialdemokraterna i Västmanland gör för att
            hjälpa Hallstahammar i denna svåra situation. I
          </note>
          <note>
            våras röstade ni nej, hur tänker ni förfara nu?
          </note>
          <note>
            Jag läste i går i tidningarna bl.a.: Kraftiga förluster för Outokumpu,
            dvs. gamla Metallverken.
          </note>
          <note>
            Nedskärningar. Hallstahammarföretag säger upp
          </note>
          <note>
            22. Allt fler unga går utan arbete. Flickornas dröm är nu att
            lämna även Västerås.
          </note>
          <note>
            Man tror inte på framtiden i Västmanland. Vad har
          </note>
          <note>
            Roland Sundgren för besked att ge både västmanlänningar och hallstahammarbor?
          </note>
          <note type="speaker">
            Anf. 37 ROLAND SUNDGREN (s):
          </note>
          <note>
            Herr talman! Jag håller med Birgit Henriksson om att när vi nu
            går in i ett 90-tal med EG-anslutning, ökad internationalisering
            och mycket kraftigt ökat utlandsberoende ställer det helt andra
            krav på en helt ny inriktning av politiken. Det som har kallats
            regionalpolitik får ett annat innehåll särskilt, vill jag betona,
            i de delar av landet där det geografiska läget innebär en närhet
            till befolkningsrika områden. Där är det inte längre fråga om
            särskilda stödåtgärder till företag och att permanent få ingå
            i ett stödområde som är lösningen. Där talar verkligen Birgit
            Henriksson emot sig själv. Hon talade om stödet till Kalix. Det
            är någonting som hände på 60-talet. Det är alltså 30 år sedan.
          </note>
          <note>
            Situationen är helt annan i dag. Hallstahammar ligger två mil
            från Västerås. Lösningen på
          </note>
          <note>
            Hallstahammars problem är inte att permanent tillhöra ett stödområde.
            Kommunen norr om
          </note>
          <note>
            Hallstahammar anser tvärtom, så det ger inte någon bra image.
            Jag förstår inte det resonemang som Birgit Henriksson för.
          </note>
          <note>
            Det är helt andra saker som kommer att innebära en utveckling
            för Hallstahammar. Jag tror att
          </note>
          <note>
            Hallstahammar har goda förutsättningar. Det är satsningar på
            kommunikationer, på högre utbildning, framför allt inom högskolan
            i
          </note>
          <note>
            Eskilstuna/Västerås som vi har och som ju ligger bara någon mil
            från Hallstahammar som skapar kreativ miljö för människor och
            företag att verka i.
          </note>
          <note>
            Det blir det mest betydelsefulla i framtiden.
          </note>
          <note>
            Västmanland är ett industrialiserat län, och vi har stolta traditioner.
            Redan på 1200-talet var gruvdriften i gång i Norberg. Att det
            är ett industrilän gör att vi också får de stora kastningarna
            när konjunkturerna förändras. Så nu i tider av lågkonjunktur och
            med kostnadsproblem för industrin duggar varslen tätt i Västmanlands
            län.
          </note>
          <note>
            Västmanland är ju det län där man har haft flest varsel i landet
            i relation till folkmängden, med undantag av Blekinge. Det ökade
            utlandsberoendet för de västmanländska företagen understryks ytterligare.
            En mängd fusioner med utländska företag har genomförts, och utländska
            företag har köpt svenska företag i Västmanland. Vi kan nämna att
            ABB Drives beslutade för några månader sedan om en flyttning av
            den högteknologiska halvledartillverkningen till
          </note>
          <note>
            Schweiz, där företaget numera har sitt huvudkontor. Den utflyttningen
            var inte motiverad av rationaliserings- eller lämplighetsskäl,
            utan enbart av ett tryck ifrån Schweiz att man, där skulle ha
            ny sysselsättning när annan har rationaliserats bort i Schweiz.
          </note>
          <note>
            Det visade sig att man måste återflytta en del av verksamheten
            av kompetensskäl. Det här är ett viktigt observandum för Sverige
            i framtiden. Just kunskap och kompetens kommer att bli den avgörande
            faktorn för hur vi skall få ett kreativt och bra näringslivsklimat
            i landet. Det är vad vi skall satsa på.
          </note>
          <note>
            Jag såg också den artikel i går som Birgit
          </note>
          <note>
            Henriksson nämnde. Outokumpu Copper, som ju har finska ägare,
            har nu varslat 150 personer.
          </note>
          <note>
            Fackklubben har skrivit ett öppet brev till riksdagsledamöterna
            och menar att man måste utveckla de nordiska kontakterna för att
            påverka
          </note>
          <note>
            Outokumpus ägare att satsa mer i Västerås. Man har en känsla
            av att ägaren i första hand vill slå vakt om sysselsättningen
            i det egna landet. Det här är ett uttryck för den maktlöshet som
            man känner. Nu tror jag att den ökade internationaliseringen främst
            måste få till följd att de fackliga organisationerna och nationerna
            organiserar sig och samverkar mer rationellt för att de inte skall
            spelas ut av intressen som inte alltid är sakligt riktiga. Ett
            ökat fackligt koncernsamarbete måste till.
          </note>
          <note>
            För oss i Västmanland är det viktigt att vi kan skapa en robust
            arbetsmarknad med tanke på de kastningar som vi får. Därför är
            det viktigt med de offensiva satsningarna, inte minst på kommunikationer.
            När regeringen nästa vecka lägger fram sin tillväxtproposition
            är det med tillfredsställelse -- det har vi redan kunnat läsa
            om i tidningarna -- vi kan notera att pengar nu skall satsas från
            infrastrukturfonden på projektet
          </note>
          <note>
            Mälarbanan. Jag lämnade min första motion om
          </note>
          <note>
            Mälarbanan 1972, och det känns för mig särskilt glädjande att
            projektet nu blir verklighet efter nära
          </note>
          <note>
            20 år. I detta sammanhang är det viktigt inte minst för Hallstahammar
            att vi får extra länsprojektmedel så att Bergslagspendeln kan
            färdigställas. Där fattas i dag ca 80 milj.kr.
          </note>
          <note>
            Färdigställandet av Bergslagspendeln är av mycket stor betydelse
            för näringslivet i Bergslagen, och särskilt viktig är den när
            vi nu får en anknytning till
          </note>
          <note>
            Mälarbanan.
          </note>
          <note>
            Jag tror att Birgit Henriksson och jag är överens om dessa viktiga
            satsningar. Men jag vill också understryka vikten av sjöfarten
            på Mälaren, som ju innebär miljövänliga transporter. Man kan få
            en god transportekonomi där. Genom en satsning enbart på 30 miljoner
            kan man öka fartygsstorlekarna med nära 50 %. Det akuta hot som
            vi lever med därför att regeringen ännu inte bestämt sig för att
            återställa den rasade motorvägsbron i Södertälje till den brohöjd
            som det faktiskt finns en vattendom på gör att det bör vara en
            självklar sak att det nu snabbt fattas beslut och att samma seglationsförhållanden
            får gälla som före raset. Det är inte minst viktigt när vi nu
            öppnar portarna till EG och även till Östeuropa, då
          </note>
          <note>
            Östersjön kommer att bli ett mycket viktigt transporthav.
          </note>
          <note>
            Jag tror på framtiden i Västmanland. Det viktigaste är att satsa
            på infrastrukturen, kommunikationerna och kunskapen. Då satsar
            vi rätt för framtiden.
          </note>
          <note type="speaker">
            Anf. 38 BIRGIT HENRIKSSON (m) replik:
          </note>
          <note>
            Herr talman! Jag blev av naturliga skäl ganska förvånad när Roland
            Sundgren talade om att jag vill uppmuntra stödområdespolitik.
            Vi moderater har sagt nej till den. Vad jag framhöll var att det
            är felaktigt att skilja ut en Bergsslagskommun med samma struktur
            och problem som övriga kommuner och samma närhet till övriga när
            man ändå gör en indelning. Så länge vi har den bör
          </note>
          <note>
            Hallstahammar ingå i stödområdet. Det sade jag alltså. Annars
            är jag helt överens med Roland
          </note>
          <note>
            Sundgren om att det regionalpolitiska uttalande som gjordes i
            våras var felaktigt; vi skall inte ha några stödområden. Vi skall
            ha en övergripande infrastruktur. Men det är, Roland Sundgren,
            ni som har strypt industrisatsningarna i
          </note>
          <note>
            Stockholmsregionen och tror att det går att styra.
          </note>
          <note>
            Mitt exempel från 60-talet visar hur fel det kan gå.
          </note>
          <note>
            Hallstahammar dras med sviterna från felsatsningarna än i dag.
            Kalixutflyttningen var ett typexempel på att det inte går att
            med konstlade medel styra -- det blir fel.
          </note>
          <note>
            Genom en intregrerad och flerkärnig
          </note>
          <note>
            Mälardalsregion med goda kommunikationer mellan de olika delarna
            skulle vi kunna få en struktur som skulle likna andra framgångsrika
            regioner, inte bara i Europa utan även i USA och
          </note>
          <note>
            Japan. Mälardalen har goda möjligheter att tillfredsställa de
            flesta smakriktningar t.ex. när det gäller val av bostadsort.
            Det finns en pulserande storstad. Där finns mellanstora städer,
            idylliska småstäder, lantlig avskildhet och lagom med småbyar.
            Det finns framför allt orörd natur och en av världens vackraste
            huvudstäder. Mälarens kust kunde bli ett av de positiva inslagen
            i en sådan satsning.
          </note>
          <note>
            Det går alltså inte i detalj styra investeringar. Man måste satsa
            på regionen. Det är det jag i första hand vill göra. Jag är glad
            om Roland Sundgren har tänkt om och nuär inne på samma linje som
            jag.
          </note>
          <note type="speaker">
            Anf. 39 ROLAND SUNDGREN (s) replik:
          </note>
          <note>
            Herr talman! Vi har haft en stor regionalpolitisk utredning,
            och den har kommit fram till, att om stödområdesindelningen skall
            ha en ordentlig effekt, bör den koncentreras på de områden där
            det verkligen är stora svårigheter och som geografiskt ligger
            så i landet att det är svårt att med enbart infrastrukturella
            satsningar få till stånd en bra utveckling och där det också är
            svårt att behålla sysselsättningstillfällen. Hallstahammar har
            drabbats väldigt hårt av strukturförändringarna.
          </note>
          <note>
            Jag tycker ändå att det är ett inkonsekvent resonemang att säga:
            Jag tycker inte om stödområden, vi skall inte ha stödområden,
            men om det skall finnas stödområden skall de finnas i den kommun
            som jag bor i.
          </note>
          <note>
            Om vi alla skulle säga så, skulle snart hela landet vara ett
            stödområde eftersom väl nästan alla kommuner finns representerade
            här i riksdagen.
          </note>
          <note>
            Jag tror inte att man löser -- det har Birgit
          </note>
          <note>
            Henriksson givit ett exempel på från 60-talet -- 90-
          </note>
          <note>
            talets problem med 60-talets metoder, för det är en annan regional
            politik nu. Jag vill ytterligare understryka vikten av en satsning
            av vår högskola i
          </note>
          <note>
            Västerås. För de industriella storföretagen och för den tekniska
            tradition som vi har i länet är det viktigt att man satsar på
            denna högskola. Vid en jämförelse med andra högskolor är det i
            förhållande till folkmängden -- det är två län högskolan skall
            betjäna -- ett mycket lågt anslag.
          </note>
          <note>
            Här bör man satsa på de tre ben som högskolan i
          </note>
          <note>
            Västerås/Eskilstuna har som huvudområden:
          </note>
          <note>
            teknik, ekonomi och humaniora. Det är viktigt att få en flygingenjörslinje
            där. Det är viktigt att satsa på ekonomi, som ni moderater har
            varit emot och röstat emot men som är väldigt betydelsefull. Ni
            moderater var emot det för några år sedan.
          </note>
          <note>
            Anslaget måste höjas. Vi måste få kompensation för de fördyringar
            som anordnandet av flygingenjörsutbildningen innebär, helt enligt
            skolöverstyrelsens och UHÄs förslag.
          </note>
          <note>
            Slutligen: Vi skall få en ny näringspolitisk myndighet genom
            sammanslagningen av STU, energiverket och industriverket. Vi har
            i en motion föreslagit att myndigheten skall ligga så nära verkligheten
            som möjligt, och då är Västerås lämpligt.
          </note>
          <note type="speaker">
            Anf. 40 BIRGIT HENRIKSSON (m) replik:
          </note>
          <note>
            Herr talman! Jag vill gärna understryka det Roland
          </note>
          <note>
            Sundgren sade om satsningen på högskolan. Vi moderater har också
            -- jag är stolt över att kunna säga det -- betydligt ökat LIF-anslaget,
            som ju är viktigt just för vår högskola. Där har vi gått betydligt
            längre än socialdemokraterna. Jag har skrivit en motion tillsammans
            med Karin Falkmer om spjutspetstekniken och forskningen, som vi
            anser vara så viktiga för regionen. Vår högskolemotion har jag
            varit med och arbetat fram.
          </note>
          <note>
            Där är vi överens.
          </note>
          <note>
            Jag förstår inte varför Roland Sundgren bara talar om 60-talssatsningen
            i Kalix. Jag nämnde också etableringen av Mälarply i slutet av
            80-talet. Det är faktiskt så att socialdemokraterna inte har lärt
            sig någonting av felaktiga satsningar utan upprepar historien
            och går i samma fotspår. 60-talets satsningar har alltså återverkningar
            än i dag, den felaktiga styrningen av anslagen under 80-talet
            likaså.
          </note>
          <note>
            En helt ny regionalpolitik -- ja. Men jag sade också att så länge
            man har valt att indela landet i stödregioner på det sätt som
            man gjort borde den kommun som först och hårdast drabbas inte
            särskiljas från de övriga, som man har nära och intimt samarbete
            med och som man helt delar strukturproblem med. Det är vad jag
            menade.
          </note>
          <note type="speaker">
            Anf. 41 ROLAND SUNDGREN (s) replik:
          </note>
          <note>
            Herr talman! Vi har också motionerat om att öka
          </note>
          <note>
            LIF-anslaget till högskolan i Eskilstuna/Västerås.
          </note>
          <note>
            Där är Birgit Henriksson och jag helt överens. Vi tror att det
            är den väg man måste gå. Sedan tror jag -- om vi nu skall tala
            om vad som hände på 60-
          </note>
          <note>
            talet -- att man i Kalix inte tyckte att det var fel. På
          </note>
          <note>
            60- och 70-talet var det riktig politik då det fanns gott om
            arbetskraft just uppe i Norrland. Jag tycker fortfarande att det
            är där man skall göra stora regionalpolitiska satsningar, kanske
            med vissa stödåtgärder. Hallstahammar var då en mycket expansiv
            kommun. Man måste alltså anpassa detta till den tid som vi diskuterar
            detta.
          </note>
          <note>
            Beträffande Mälarply vill jag säga följande. Man var ju mycket
            fundersam över om tillgången på skog skulle räcka till denna satsning.
            Nu lades Assi i Skinnskatteberg ner, vilket Birgit Henriksson
            nämnde. Det förändrar förutsättningarna för
          </note>
          <note>
            Mälarply. Vi får hoppas att det går bra för företaget.
          </note>
          <note>
            Även om det inte är en regerings- eller riksdagsfråga vill jag
            understryka att det är angeläget att vi får ett skogligt centrum
            i
          </note>
          <note>
            Skinnskattebergs kommun och att
          </note>
          <note>
            Skogsmästarskolan i Skinnskatteberg får vara kvar.
          </note>
          <note>
            I det nya Europa måste det nämligen finnas plats även för välutbildad
            skoglig personal.
          </note>
          <note>
            Andre vice talmannen anmälde att Birgit
          </note>
          <note>
            Henriksson anhållit att i protokollet få antecknat att hon inte
            ägde rätt till ytterligare replik.
          </note>
          <note type="speaker">
            Anf. 42 BIRGER ANDERSSON (c):
          </note>
          <note>
            Herr talman! Jag är något förvånad över debattordningen när det
            gäller
          </note>
          <note>
            Västmanlandsbänken. Jag måste kanske göra en och annan upprepning.
          </note>
          <note>
            Talarlistan under rubriken regionalpolitik var lång,
          </note>
          <note>
            16--17 anmälda talare. Tyvärr har inget statsråd varit närvarande
            vare sig i går eller i dag. Jag drar slutsatsen att de socialdemokratiska
            statsråden är ointresserade av regionalpolitik. Det är tråkigt
            att konstatera detta. Det hade varit värdefullt för regeringen
            att ha representanter närvarande och få redovisningar av det aktuella
            läget i länen. När man ser på talarlistan finner man att nästan
            alla talare kommer från län med utvecklingsproblem.
          </note>
          <note>
            Eftersom jag nu inte kan ställa någon fråga till något statsråd,
            vill jag passa på att ställa ett par frågor till mina västmanländska
            kolleger.
          </note>
          <note>
            Birgit Henriksson är ju från Hallstahammar och har tagit upp
            Hallstahammars problem. Vi är helt överens om att det är stora
            problem i
          </note>
          <note>
            Hallstahammar. Sedan har Roland Sundgren och
          </note>
          <note>
            Birgit Henriksson diskuterat stödområdesindelningen. Jag måste
            ha ett klart besked på följande fråga: Kommer ni att arbeta för
            att Hallstahammars kommun återigen blir inplacerad i stödområdet?
            Jag måste ha ett ja eller nej på den frågan, det tycker jag att
            jag har rätt att få.
          </note>
          <note>
            Jag vill ställa ytterligare en fråga till Roland
          </note>
          <note>
            Sundgren. Hur mycket pengar får vi till
          </note>
          <note>
            Mälarbanan?
          </note>
          <note>
            Jag tror att det är viktigt för oss som arbetar här i riksdagen
            att föra fram regionala problem som behöver uppmärksammas på riksnivå.
            Jag kommer från Västmanland. Det är ett län som tillhör både
          </note>
          <note>
            Bergslagen och inre Mälarområdet. Västmanland är ett län som
            alltsedan början av 1970-talet haft en vikande befolkningsutveckling.
            Det beror på en stor utflyttning från länet. Av gjorda flyttningsstudier
            framgår det att utbildningsskäl och arbetsmarknadsskäl är avgörande
            faktorer vid en flyttning från länet.
          </note>
          <note>
            De allra senaste åren har befolkningen i länet ökat.
          </note>
          <note>
            Men när man närmare analyserar orsakerna till denna i och för
            sig glädjande befolkningsökning finner man att den beror dels
            på ett kraftigt ökat födelseöverskott, dels på en stor nettoinflyttning
            från utlandet. Västmanland har fortfarande i jämförelse med andra
            län i riket ett negativt flyttningsnetto, och det har man haft
            i tjugo år. Det är allvarligt, eftersom vi förlorar många i åldersgrupperna
            21--30 år och 31--40 år.
          </note>
          <note>
            Västmanland är fortfarande ett av landets mest industrialiserade
            län. Stålindustri, verkstadsindustri, maskin- och elektroteknisk
            industri dominerar. Sysselsättningen har varit relativt god under
            senare delen av 80-talet, men den hastigt analkande djupa lågkonjunkturen
            slår hårt mot Västmanland och hela Bergslagen.
          </note>
          <note>
            Västmanland är jämte Blekinge, jag tror att även
          </note>
          <note>
            Roland Sundgren nämnde det, det län som i förhållande till folkmängden
            råkat värst ut när det gäller varsel under januari månad 1991.
            Det är allvarligt. Strukturomvandling och industrinedläggningar
            kan ta fart igen i
          </note>
          <note>
            Bergslagslänen.
          </note>
          <note>
            I olika motioner har jag framfört förslag som skulle kunna vända
            utvecklingen i länet i positiv riktning.
          </note>
          <note>
            Det är nödvändigt med en breddning av den industriella basen
            i många bruksorter. Det måste ske en ökning av den privata tjänstesektorn
            i länet, liksom en ökning av statliga verksamheter.
          </note>
          <note>
            För att kunna utveckla näringslivet behövs bl.a.
          </note>
          <note>
            förbättrade kommunikationer både i Bergslagen och i Mälarområdet
            samt en ökad satsning på utbildning. Upprustningen på den s.k.
          </note>
          <note>
            Bergslagsbanan pågår. Regeringen har anvisat medel så att en
            ombyggnad och modernisering har kunnat påbörjas. Men pengarna
            räcker inte.
          </note>
          <note>
            Regeringen, som klart har tagit ställning för projekt
          </note>
          <note>
            Bergslagsbanan, måste ta sitt ansvar och bevilja medel så att
            projektet kan fullföljas.
          </note>
          <note>
            Jag ställde i tisdags en fråga till kommunikationsministern om
            Bergslagsbanan, men jag fick tyvärr inget svar. Jag hoppas att
            jag så småningom skall kunna få ett besked. Om vi inte får särskilda
            medel för fullföljandet av
          </note>
          <note>
            Bergslagsbanan kommer vi i Västmanland inte att ha en enda krona
            för investeringar i andra länstrafiksanläggningar förrän någon
            gång under år
          </note>
          <note>
            1997 eller 1998. Så kan det naturligtvis inte vara, utan vi måste
            ha pengar även till andra nödvändiga nyinvesteringar i infrastruktur,
            till vägar och järnvägar.
          </note>
          <note>
            En upprustad Bergslagsbana kommer att få stor betydelse för Bergslagen.
            Ett annat mycket viktigt järnvägsprojekt är Mälarbanan, en snabbtågsförbindelse
            Stockholm--Enköping--
          </note>
          <note>
            Västerås--Köping--Örebro. Alla som åker från
          </note>
          <note>
            Stockholm via Västerås till Örebro vet att den nuvarande järnvägen
            har en mycket låg standard.
          </note>
          <note>
            Jag hoppas att Roland Sundgren nu kan ge besked om hur mycket
            pengar vi får till upprustning av
          </note>
          <note>
            Mälarbanan.
          </note>
          <note>
            Ett annat område där vi är missgynnade gäller den högre utbildningen.
            Högskolan i
          </note>
          <note>
            Eskilstuna/Västerås är den enda tvålänshögskolan i landet, och
            Södermanland och Västmanland har totalt 500 000 invånare. Det
            innebär att denna högskola har i särsklass mest invånare att ansvara
            för av de mindre och medelstora högskolorna.
          </note>
          <note>
            Tyvärr ger detta inte något som helst utslag i anslagshänseende.
            Högskolan i
          </note>
          <note>
            Eskilstuna/Västerås behöver större anslag för en fördjupad och
            breddad utbildning. Dessutom behövs forskningspengar.
          </note>
          <note>
            Herr talman! I mitt anförande har jag tagit upp några angelägna
            områden. Jag hinner inte beröra ytterligare områden som jag skulle
            vilja ta upp, eftersom min taletid är begränsad. Men jag har slagit
            fast att vi behöver bättre kommunikationer i inre Mälarområdet
            och i Bergslagsregionen. Vi behöver Mälarbanan. Den högre utbildningen
            måste både breddas och fördjupas. Vi behöver ökade forskningsanslag
            till högskolan i
          </note>
          <note>
            Eskilstuna/Västerås. Vi behöver lokalisering av statlig verksamhet
            till länet. Jag har själv i en motion föreslagit att vi i samband
            med vägverkets nya regionindelning vill ha ett av regionkontoren
            förlagt till Västerås. Enstaka punktinsatser är emellertid inte
            tillräckliga. Det behövs samlade insatser för att åstadkomma ett
            verkligt trendbrott när det gäller utvecklingen av Bergslagen
            och inre
          </note>
          <note>
            Mälardalen.
          </note>
          <note>
            I Västmanland är vi starkt medvetna om länets problem. Vi arbetar
            intensivt för en positiv utveckling av länet. Vi västmanlänningar
            är i grunden optimistiska och ser goda möjligheter att vända den
            negativa utveckling som pågått under
          </note>
          <note>
            1970- och 1980-talen. Med de ökade insatser på kommunikations-
            och utbildningsområdet som jag här har behandlat och som jag mera
            utförligt har redovisat i mina motioner under allmänna motionen
            kommer länet att bli ett framtidslän.
          </note>
          <note type="speaker">
            Anf. 43 ROLAND SUNDGREN (s) replik:
          </note>
          <note>
            Herr talman! Birger Andersson ställde några frågor till mig.
            Den ena gällde Hallstahammars stödområdesindelning. Det är riktigt
            att vi var med och motionerade om detta, eftersom
          </note>
          <note>
            Hallstahammar tillhörde stödområdet då den regionalpolitiska
            propositionen lades fram. Men den gick inte igenom.
          </note>
          <note>
            Enligt de besked som vi har fått då det gäller insatser för Hallstahammar
            kan stödområdesinsatser göras i Hallstahammar utan att Hallstahammar
            permanent tillhör ett stödområde när man upplever att det behövs
            speciella insatser. Men det är ju inte detta som är problemet
            i dag, utan det är avsaknaden av projekt att satsa på som nu utgör
            problem. Men det har getts besked från industriministern att
          </note>
          <note>
            Hallstahammar, om man har bra projekt, är ett område där regeringen
            kan tänka sig speciella insatser. Men om man skall ha en regionalpolitik
            och ha stödområden som ett instrument håller jag med utredningen
            om att man skall koncentrera insatserna till de delar av landet
            där problemen kan väntas bli permanent besvärliga.
          </note>
          <note>
            Hallstahammars läge geografiskt i landet är bra även om man där
            har drabbats mycket hårt. Jag vill understryka att jag håller
            med om det som Birger
          </note>
          <note>
            Anderssson säger om att vi måste se till att länsprojektmedlen
            ökar så att Bergslagspendeln kan byggas färdig. Man kan ju inte
            börja bygga järnvägar och sedan lägga ned projektet under några
            år för att sedan börja om, utan man måste se till att särskilda
            pengar avsätts för detta. Det är naturligtvis när det gäller fördelningen
            även en fråga som man får diskutera med representanter från Dalarna.
          </note>
          <note>
            Jag kan inte säga exakt på kronan hur mycket pengar man får till
            Mälarbanan. Det är omöjligt att göra. Från Infrastrukturfonden
            sägs att man skall satsa på vissa projekt -- Västkustbanan,
          </note>
          <note>
            Mälarbanan och Arlandabanan. Och
          </note>
          <note>
            Infrastrukturfonden skall alltså samfinansiera sina projekt.
            Infrastrukturfonden skall tillsammans med regionen satsa pengar.
            Man kräver alltså vissa insatser från regionen, näringslivet,
            kommuner, landsting, osv. Det viktiga är ju att Mälarbanan skall
            byggas färdig. Då blir det mycket en fråga om hur mycket satsningar
            man kan göra ute i regionen för att klara av det hela.
          </note>
          <note type="speaker">
            Anf. 44 BIRGIT HENRIKSSON (m) replik:
          </note>
          <note>
            Herr talman! Vi vill inte ha en regionalpolitik som innebär att
            man har stödområden. Vi tror inte att det är rätt sätt att bedriva
            regionalpolitik. Men jag har tydligt sagt, och jag vill upprepa
            det till Birger
          </note>
          <note>
            Andersson, att så länge man har stödområdesindelning måste Hallstahammar
            ingå i ett stödområde.
          </note>
          <note>
            Till Roland Sundgren vill jag säga ...
          </note>
          <note type="speaker">
            Anf. 45 ANDRE VICE TALMANNEN:
          </note>
          <note>
            Repliken gäller Birger Anderssons anförande.
          </note>
          <note type="speaker">
            Anf. 46 BIRGIT HENRIKSSON (m) replik:
          </note>
          <note>
            Herr talman! I grunden har vi samma idé beträffande satsningarna.
            Det viktiga i detta sammanhang, ur nationell, regional och västmanländsk
            utgångspunkt, är en utbyggnad av
          </note>
          <note>
            Mälarbanan. Vi från moderat håll tror att det också är ett samhällsekonomiskt
            lönsamt projekt. Redan i dag reser över 500 000 tågresenärer mellan
          </note>
          <note>
            Västerås och Stockholm. Snabba och goda transporter betyder oerhört
            mycket.
          </note>
          <note>
            Vi är också överens om att utbildningen är oerhört viktig. Alla
            vet hur upprörda vi blev, inte minst socialdemokraterna, när spjutspetsforskningen
            för första gången försvann från Västerås och Sverige.
          </note>
          <note>
            Socialdemokraterna har emellertid, med den grundutbildningsfilosofi
            som de har drivit under många år, medverkat till att högre forskning
            inte bedrivs på ett sådant sätt som den borde i Sverige i dag.
            Sverige är inte längre ledande på detta område.
          </note>
          <note>
            Detta är de stora problemen för regionen. Jag har väckt en motion
            som gäller Hallstahammars inplacering i stödområdet. Jag har även
            motionerat om spjutspetsteknik, forskning, högskola och naturligtvis
            om Mälarbanan.
          </note>
          <note type="speaker">
            Anf. 47 BIRGER ANDERSSON (c) replik:
          </note>
          <note>
            Herr talman! Jag vill börja med att ta upp
          </note>
          <note>
            Hallstahammars kommun. Jag vill påminna både
          </note>
          <note>
            Birgit Henriksson och Roland Sundgren om att de i våras, i samband
            med propositionen om regionalpolitik för 90-talet, motionerade
            om att
          </note>
          <note>
            Hallstahammar skall ingå i stödområde. Det väcktes motioner från
            fyra olika partier om detta, centern, moderaterna, socialdemokraterna
            och vänsterpartiet. Men vid voteringen den 12 juni stödde varken
            socialdemokraterna eller Birgit
          </note>
          <note>
            Henriksson sina egna motioner. Nu har Birgit
          </note>
          <note>
            Henriksson återkommit med en ny motion. Jag vill därför fråga
            henne: Kommer Birger Henriksson under innevarande riksmöte att
            stödja sina egna motioner?
          </note>
          <note>
            När det gäller Mälarbanan begärde jag inte av
          </note>
          <note>
            Roland Sundgren att precis på kronan få svar på hur mycket pengar
            vi skulle få. Jag nöjer mig med om jag får ett svar från honom
            om ungefär hur många miljarder det handlar om.
          </note>
          <note>
            Industriministern åker land och rike runt och talar om hur mycket
            pengar som skall portioneras ut när det gäller den näringspolitiska
            propositionen. Jag har ett tidningsurklipp från Halland, där industriministern
            har varit besök och gett mycket detaljerade upplysningar om de
            medel som kommer att anvisas i den regionalpolitiska propositionen
            till Västkustbanan och till de vägar som berör Västsverige. Eftersom
            industriministern själv inte är närvarande vill jag fråga Roland
          </note>
          <note>
            Sundgren följande: Anser Roland Sundgren att det är viktigare
            och riktigare att industriministern åker land och rike runt och
            redovisar detaljer i den näringspolitiska propositionen än att
            han är närvarande här i riksdagen och ger ett besked till oss
            som arbetar riksdagen?
          </note>
          <note type="speaker">
            Anf. 48 BIRGIT HENRIKSSON (m) replik:
          </note>
          <note>
            Herr talman! Det är riktigt att jag i våras inte kunde delta
            i den debatt då min motion togs upp, eftersom jag befann mig i
            Helsingfors på ett sammanträde. Jag kom direkt till voteringarna,
            utan att ha deltagit i debatten, men jag röstade inte nej, utan
            jag avstod när jag förstod att det var min motion som hade varit
            uppe till behandling. Jag avstod därför att jag inte hade talat
            med min partigrupp och inte redovisat mina skäl för att rösta
            ja. Men naturligtvis stöder jag min egen motion som jag dessutom
            har fått sanktionerad.
          </note>
          <note type="speaker">
            Anf. 49 ROLAND SUNDGREN (s) replik:
          </note>
          <note>
            Herr talman! Vi accepterar utskottets motivering.
          </note>
          <note>
            Det som Birger Andersson säger är riktigt, nämligen att vi röstade
            ja till utskottets hemställan trots att vi hade väckt en motion.
            Det är så man ofta får göra när det kommer fram uppgifter som
            innebär att samma stöd kommer att ges om det finns ett projekt.
            Då får man acceptera detta och de regionalpolitiska tankegångarna
            om att stödområdessatsningar, om de skall verka ordentligt, naturligtvis
            skall göras i de områden som kanske inte har samma förutsättningar
            att få stöd genom infrastrukturella investeringar som vi har genom
            Mälarbanan, Bergslagspendeln, osv.
          </note>
          <note>
            När det gäller detta att på miljarden säga hur mycket vi får
            till Svealandsbanan vill jag understryka att vi vet att vi hade
            fått ungefär 1,3
          </note>
          <note>
            miljarder från banverket. Av dessa togs sedan 300
          </note>
          <note>
            miljoner till Västkustbanan. Vi vet att kravet på oss själva
            i regionen är 700 miljoner. Vi vet att själva
          </note>
          <note>
            Mälarbaneprojektet Stockholm--Örebro--
          </note>
          <note>
            Hallsberg, om man tar hela sträckan, är en fråga om 4,5--5 miljarder.
            Men det är ändå mycket svårt att exakt på miljarden säga hur mycket
            det kommer att kosta. Med i bilden finns nämligen även det som
            man kallar Svealandsbanan, som också räknas in i satsningarna
            på trafiken runt Mälaren.
          </note>
          <note>
            Detta är alltså siffror som vi har att räkna med. Man kan då
            säga att det behövs åtminstone 2,5--3
          </note>
          <note>
            miljarder för satsningarna Stockholm--Örebro--
          </note>
          <note>
            Hallsberg.
          </note>
          <note type="speaker">
            Anf. 50 BIRGER ANDERSSON (c) replik:
          </note>
          <note>
            Herr talman! Jag påstod inte att Birgit Henriksson hade röstat
            nej. Jag sade att hon inte hade stött sin egen motion. Att avstå
            är detsamma som att inte stödja motionen.
          </note>
          <note>
            Jag vill påminna Roland Sundgren om att en av hans kolleger,
            Yngve Wernersson, tidigare under riksmötet ställde en fråga till
            industriministern i vilken han framförde önskemål om att
          </note>
          <note>
            Hallstahammar skall flyttas in i stödområde. Det är alltså tydligt
            att det är splittring i de socialdemokratiska leden.
          </note>
          <note>
            När det gäller Mälarbanan är det alldeles riktigt som Roland
            Sundgren säger att banverket från sin plan 10 flyttat över pengar
            till getingmidjan i
          </note>
          <note>
            Stockholmsområdet. Det är klart att vi i
          </note>
          <note>
            Västmanlands län blir oroliga över det, eftersom vi har funnit,
            såvitt jag kan förstå är vi överens, att
          </note>
          <note>
            Mälarbanan är ett absolut nödvändigt projekt för inre Mälarområdets
            utveckling. Därför måste vi gemensamt från länet försöka se till
            att vi verkligen får vår andel av de pengar som nu föreslås i
            den regionalpolitiska propositionen.
          </note>
          <note>
            Jag fick mycket svävande svar från Roland
          </note>
          <note>
            Sundgren. Men jag begär alltså inte att få mer säkra besked i
            dag. Men jag vädjar ändå till honom att vi från länet tillsammans
            verkligen skall försöka göra vår stämma hörd, så att vi får vår
            rättmätiga andel av de pengar som nu kommer att portioneras ut
            på angelägna järnvägsprojekt.
          </note>
          <note>
            Andre vice talmannen anmälde att Roland
          </note>
          <note>
            Sundgren anhållit att till protokollet få antecknat att han inte
            ägde rätt till ytterligare replik.
          </note>
          <note type="speaker">
            Anf. 51 ULLA BERG (s):
          </note>
          <note>
            Herr talman! I torsdags i förra veckan, den 31
          </note>
          <note>
            januari, var jag i kontakt med arbetsförmedlingen i min hemkommun
            Hällefors i Örebro län. Då fick jag veta att det fanns 11 lediga
            jobb i kommunen.
          </note>
          <note>
            Det fanns totalt 605 arbetssökande. Av dem var nästan hälften,
            eller 295, helt arbetslösa. Den andra hälften hade deltidsarbete
            men sökte heltid. Dess värre är det så att dessa siffror bara
            är början på vad vi vet skall komma under året. Vi räknar med
            att under andra halvåret ha en arbetslöshet på 15 % i kommunen.
          </note>
          <note>
            Stålindustrin genomgår, som vi alla vet, en långtgående strukturomvandling.
            I kommuner av
          </note>
          <note>
            Hällefors karaktär blir konsekvenserna av den strukturomvandlingen
            förödande. Det är de yngsta, de med modern utbildning, som får
            gå först.
          </note>
          <note>
            Ungdomsarbetslösheten, åldrarna 18--24 år, var den 15 december
            15 %. Av dessa 15 % var drygt
          </note>
          <note>
            10 % öppet arbetslösa, medan resterande 5 %
          </note>
          <note>
            fanns i arbetsmarknadspolitiska åtgärder. I
          </note>
          <note>
            grannkommunen Karlskoga är situationen likartad.
          </note>
          <note>
            I dessa kommuner har den tunga industrin alltid varit totalt
            dominerande på arbetsmarknaden. Om vi tar Hällefors som exempel,
            kan vi konstatera att av samtliga arbetstillfällen i kommunen
            är 40,2 % i industrisektorn jämfört med 22,6 % i landet i övrigt.
          </note>
          <note>
            Av dem som arbetar i industrisektorn finns 85 % i sektorn järn,
            stål och metall och 7 % i metallvaruindustrin. Det är totalt 92
            % av industrijobben som är direkt knutna till metallsektorn.
          </note>
          <note>
            Om man inte är anställd i det dominerande företaget Ovako Steel
            är man anställd i entreprenadföretag eller företag som på annat
            sätt är beroende av Ovako Steel. I Karlskoga är Bofors det dominerande
            företaget med samma förhållande till övrig arbetsmarknad i kommunen.
          </note>
          <note>
            Metallsektorn är totalt mansdominerad. Kvinnorna arbetar nästan
            uteslutande inom äldreomsorg, sjukvård, barnomsorg och handel.
            Det är illa nog om de som blir arbetslösa på grund av strukturomvandlingen
            inom metallsektorn väljer att flytta från kommunen för att skaffa
            nya jobb.
          </note>
          <note>
            Om de dessutom tar med sig fruar och sambor kommer vård- och
            omsorgssektorn att drabbas av personalflykt.
          </note>
          <note>
            Kommunerna arbetar i samverkan med länsorganen för att motverka
            effekterna av dessa förändringar. Man arbetar med stimulans till
            de företag som finns etablerade och som har förutsättningar för
            framtiden, man arbetar med etableringar av nya företag inom nya
            sektorer för att bredda näringslivet, och man arbetar med utbildningar
            för att höja kompetensen och skapa förutsättningar på arbetsmarknaden
            för dem som blir drabbade av arbetslösheten.
          </note>
          <note>
            I ett så svårt läge som det som nu råder räcker inte kommunernas
            insatser. Här måste staten mobilisera kraft och god vilja för
            att hjälpa till.
          </note>
          <note>
            Det finns så mycket bra att ta till vara för framtiden.
          </note>
          <note>
            En god livsmiljö, bra skolor, utvecklad barnomsorg är investeringar
            som gjorts för en god livskvalitet som inte skall gå till spillo.
            De skall utnyttjas!
          </note>
          <note>
            Se det som ett erbjudande från oss som är i en svår situation
            just nu. Vi kan erbjuda människor fantastiska livsvillkor, bra
            miljö, stimulerande fritidsmöjligheter, helt enkelt livskvalitet.
            Det enda vi saknar är jobb!
          </note>
          <note>
            Herr talman! Det är nog en rimlig begäran att staten deltar i
            ansträngningarna. Vi behöver för att komma över svårigheterna,
            under en övergångsperiod bli placerade i stödområde 1. Vi behöver
            statens medverkan för att underlätta för nyetableringar i nya
            branscher. Då kan det bli en framtid också i strukturomvandlingens
            spår.
          </note>
          <note type="speaker">
            Anf. 52 INGVAR JOHNSSON (s):
          </note>
          <note>
            Herr talman! Jag har begärt ordet för att säga något om den oro
            som många inom Älvsborg känner inför utvecklingen på arbetsmarknaden
            och för att framföra förslag till åtgärder som kan minska arbetslösheten
            och bidra till fler jobb i framtiden.
          </note>
          <note>
            Under nästan hela 1980-talet har utvecklingen i vår valkrets
            varit mycket positiv, men de senaste åren har situationen främst
            inom bilindustrin lett till kraftiga minskningar av industrisysselsättningen.
          </note>
          <note>
            Dessa bekymmer för bilindustrin har senare förstärkts av den
            allmänna konjunkturnedgången och nu även av kriget i Mellanöstern.
            Den senaste tidens kraftiga nedgång av bilförsäljningen skapar
            naturligtvis en mycket stark oro bland tusentals anställda för
            hur det skall gå med jobben.
          </note>
          <note>
            Den minskade sysselsättningen inom bilindustrin drabbar naturligtvis
            många regioner i vårt land.
          </note>
          <note>
            Men jag vill fästa riksdagens uppmärksamhet på hur utomordentligt
            beroende som främst Dalsland och Trollhättan är av bilindustrin.
            I nästan alla
          </note>
          <note>
            Dalslandskommuner arbetar man inom stora och dominerande företag
            med tillverkning för just bilindustrin. Den minskade produktionen
            av bilar har lett till personalminskningar och varsel vilket slår
            mycket hårt i denna glesbygd. Arbetslösheten i
          </note>
          <note>
            Dalsland har ökat mycket kraftigt och är nära 5 % i
          </note>
          <note>
            Åmål.
          </note>
          <note>
            I Trollhättan har Saab Automobile AB minskat, och planerar att
            minska, antalet anställda med sammanlagt över 3 000. Det är ju
            en oerhört kraftig minskning. Jag kan också tillägga att det är
            många i valkretsens södra delar som jobbar i bilindustri i
          </note>
          <note>
            Göteborg.
          </note>
          <note>
            Men det är inte bara bilindustrin som har bekymmer, även annan
            industri drabbas av minskad sysselsättning. Jag tror att vi kan
            säga att vi i Norra Älvsborg, liksom andra, har drabbats av den
            allmänna konjunkturnedgången och dessutom av den kraftiga nedgången
            för bilindustrin.
          </note>
          <note>
            Men samtidigt som jag redogör för bekymren vill jag med kraft
            markera att jag tillhör dem som tror att svensk bilindustri har
            kvaliteter och möjligheter att utvecklas. Men det är säkert också
            så att även vid en på sikt positiv utveckling för bilindustrin
            både Dalsland och Trollhättan har behov av stöd för att kunna
            bygga upp ett allsidigare och mindre sårbart näringsliv.
          </note>
          <note>
            För att både utveckla den befintliga industrin och skapa sysselsättning
            på nya områden är satsningar på främst utbildning och kommunikationer
            viktiga.
          </note>
          <note>
            Vår region har tyvärr i flera hänseenden en inte lika väl utbyggd
            utbildning eller utbyggda kommunikationer som jämförbara regioner.
            Vår region måste därför få en rejäl del av kommande satsningar
            på tillväxt. Jag vill därför peka på några satsningar som skulle
            bidra till tillväxt och positiv utveckling i Dalsland och Götaälvdalen.
          </note>
          <note>
            För det första: Ge regionens högskola, som ju är landets minsta,
            ytterligare resurser till bl.a. utökad ingenjörsutbildning.
          </note>
          <note>
            För det andra: Ge AMU i regionen resurser nog för att kunna möta
            den ökande arbetslösheten med kraftfulla utbildningsinsatser.
          </note>
          <note>
            För det tredje: Bygg järnvägen från Göteborg mot
          </note>
          <note>
            Oslo och Karlstad med dubbelspår till Mellerud som en del i de
            infrastruktursatsningar som planeras.
          </note>
          <note>
            För det fjärde: Satsa på att öka möjligheterna till pendeltågstrafik
            mellan Göteborg och Trollhättan--
          </note>
          <note>
            Vänersborg, varvid en ny järnvägsstation byggs i
          </note>
          <note>
            Älvängen.
          </note>
          <note>
            För det femte: Ge riksväg 45 Europavägstatus och höj standarden
            på denna väg genom Götaälvdalen och Dalsland. Rusta upp de mindre
            vägarna i regionen.
          </note>
          <note>
            För det sjätte: Förlägg vägverkets planerade nya regionkontor
            till Vänersborg.
          </note>
          <note>
            För det sjunde: Ge fyrstadsområdets, Dalslands och norra Bohusläns
            behov av goda flygförbindelser en långsiktig lösning.
          </note>
          <note>
            Herr talman! Det var vad jag hade att säga om behov av insatser
            för Dalsland och Götaälvdalen.
          </note>
          <note>
            Men när jag nu talar om läget i norra Älvsborg vill jag också
            något beröra Alingsåsområdet, som ju har haft en mycket starkt
            tillväxt och en positiv utveckling. Men även i denna region finns
            frågor som är mycket viktiga för dess utveckling. Jag skulle vilja
            nämna följande.
          </note>
          <note>
            Pendeltågstrafiken till och från Göteborg borde förlängas norr
            om Alingsås.
          </note>
          <note>
            Järnvägsstationen i Herrljunga måste få utvecklas till ett resecentrum
            som betjänar Borås- och fyrstadsregionerna.
          </note>
          <note>
            Vägen från Floby mot Europaväg 3 måste byggas färdig förbi Herrljunga.
          </note>
          <note>
            Europaväg 3 måste ges en ny dragning förbi
          </note>
          <note>
            Alingsås.
          </note>
          <note>
            Herr talman! Genom att genomföra dessa satsningar kan vi se till
            att detta område får en fortsatt positiv utveckling.
          </note>
          <note type="speaker">
            Anf. 53 ARNE KJÖRNSBERG (s):
          </note>
          <note>
            Herr talman! Borås A-region sade man förr i tiden.
          </note>
          <note>
            Knallebygden, Tygriket, Sjuhäradsbygden.
          </note>
          <note>
            Namnen är många, men jag föredrar
          </note>
          <note>
            Sjuhäradsbygden -- kanske för att jag kommer därifrån.
          </note>
          <note>
            Jag vill, herr talman, av två skäl börja med att instämma i Ingvar
            Johnssons anförande. Dels därför att jag tycker att det var i
            sak bra och riktigt, dels därför att vi i norra Älvsborg och södra
          </note>
          <note>
            Älvsborg är så beroende av varandra och på en mängd områden har
            ett samarbete som fungerar väldigt bra. Jag vill alltså instämma
            i Ingvar
          </note>
          <note>
            Johnssons anförande.
          </note>
          <note>
            Så tillbaka till Sjuhäradsbygden. Det som jag tycker är typiskt
            för människorna i den bygden är att de är idoga, arbetsamma, uppfinningsrika,
            men kanske också litet ''om sig och kring sig, för att få nåt'
            i sig och på sig''. Det finns elaka historier, jag poängterar
            att de är elaka och säkert osanna, om knallen som hade två alnar
            -- en litet längre och en litet kortare. Den ena användes när
            det var inköp på gång. Den andra när det gällde försäljning. Ni
            får själva gissa vilken som användes vid resp.
          </note>
          <note>
            tillfälle. Nu undrar kanske vän av ordning vad detta har med
            en allmänpolitisk debatt i Sveriges riksdag i februari 1991 att
            göra. Det kan man naturligtvis fråga sig. Vad jag vill ha sagt
            är att människorna i min hembygd faktiskt aldrig har hemfallit
            till gnäll.
          </note>
          <note>
            Man har genom århundraden slitit och släpat och alltid varit
            arbetsam. Så var det och så är det. I
          </note>
          <note>
            Sjuhäradsbygden, med tekoindustrierna som bas i industriverksamheten,
            gäller det faktiskt att ligga i.
          </note>
          <note>
            Där sätter man en ära i att klara sig själv.
          </note>
          <note>
            Under de senaste tre decennierna har vi haft en dramatisk nedgång
            av antalet sysselsatta inom teko. Trots detta är denna industrigren
            fortfarande viktig för våra bygder. Den är dessutom, precis som
            alltid, extremt konjunkturkänslig. Vi märker uppgångar, men också
            nedgångar, snabbare än i de flesta andra områden i landet.
          </note>
          <note>
            I Älvsborgs län, huvudsakligen i Sjuhäradsbygden, med den största
            koncentrationen till Marks kommun, arbetar 11 000 personer inom
            teko.
          </note>
          <note>
            Hittills har mer än 1 200, alltså ungefär 11 %, varslats om uppsägning.
            Företrädare för branschen, både på arbetsgivar- och arbetstagarsidan,
            räknar med -- eller kanske spår --
          </note>
          <note>
            att antalet sysselsatta under 1991 kommer att minska med ca 4
            000 personer.
          </note>
          <note>
            Strukturen på näringslivet i Sjuhäradsbygden är sådan att alla
            är medvetna om att en fortsatt strukturomvandling är nödvändig.
            Det får dock inte innebära, och behöver inte innebära, att teko
            slås ut. Det får inte heller innebära att omvandlingen går så
            snabbt att näringsliv, arbetsmarknad och -- viktigast av allt
            --
          </note>
          <note>
            människorna inte hinner med.
          </note>
          <note>
            Några av de åtgärder som är vidtagna, exempelvis frisläppandet
            av investeringsfonderna, är viktiga för vår bygd. Ännu viktigare
            är dock strävan att sänka kostnaderna. På få ställen i landet
            betyder det så mycket som i Sjuhäradsbygden att vi kan komma över
            från inflationslöner till reallöner.
          </note>
          <note>
            Enligt den regionalpolitiska utredningen var det för några år
            sedan 42 % av de sysselsatta i
          </note>
          <note>
            Sjuhäradsbygden som arbetade i det man kallade kostnadskänslig
            verksamhet. Motsvarande tal för några andra delar av landet, exempelvis
            Bergslagen och sydöstra Sverige, var 24 %. Mot denna bakgrund
            är det naturligtvis av största vikt att vi kommer till rätta med
            kostnadsutvecklingen. Det är därför vi hoppas mycket på
          </note>
          <note>
            Rehnbergkommissionen.
          </note>
          <note>
            Nu skall jag inte lyfta fram problemen mer, nu skall jag i stället
            peka på några åtgärder som jag menar är viktiga och på ett antal
            starka sidor i
          </note>
          <note>
            Sjuhäradsbygden.
          </note>
          <note>
            I Borås finns högskolan, statens provningsanstalt,
          </note>
          <note>
            SIFU och Proteko. Dessa institutioner bör få möjlighet att mer
            aktivt samarbeta för att underlätta den omstrukturering som vi
            alla inser är nödvändig.
          </note>
          <note>
            Några ord specifikt om tekoindustrin. SIND har ett branschstöd
            på 85 miljoner, som de administerar.
          </note>
          <note>
            Det måste i ökad utsträckning användas offensivt och inte bara
            till uppehållande försvar. Proteko, som jag tidigare nämnde, bör
            få större möjligheter att specialrikta offensiva insatser till
            utvecklingsbara tekoföretag.
          </note>
          <note>
            Till frågan om importregleringar för tekovaror. Här rör jag mig
            på ett minerat område, det är jag medveten om. Hösten 1988 beslutade
            riksdagen att alla importregleringar skall vara avskaffade den
            31
          </note>
          <note>
            juli i år. Det beslutet fattades under helt andra politiska och
            handelspolitiska förhållanden än de som råder nu. Det är i sig
            skäl till att man bör fundera på att ändra det beslutet. Under
            stor enighet har riksdagen beslutat att Sverige, under vissa förutsättningar,
            skall eftersträva medlemskap i EG. Inom EG har man importrestriktioner
            för tekovaror. Man har sagt att strävan är att dessa skall tas
            bort, men att man räknar med att det kanske tar tio år. Det betyder
            att om våra förhandlingar med
          </note>
          <note>
            EG leder till det resultat som en bred majoritet i riksdagen
            syftar till, kommer vi att om några år få införa importrestriktioner
            på tekovaror igen. Det verkar inte speciellt förnuftigt eller
            rationellt. Jag anser att om vi på en mängd områden eftersträvar
            en harmonisering till EGs regler, så bör vi göra det även på det
            här området.
          </note>
          <note>
            Trots nedgången kvarstår, i varje fall i en del avseenden, en
            viss överhettning i huvudstadsregionen. I datakommunikationernas
            tidevarv bör det inte vara några svårigheter att flytta viss verksamhet
            till andra delar av landet.
          </note>
          <note>
            Folksam har fattat sådana beslut. Jag tycker nu att postgirot
            bör följa i Folksams spår. Om jag får upprätta en önskelista,
            tycker jag att det vore rimligt att postgirot flyttade en del
            av sin verksamhet till Sjuhäradsbygden--Borås. Borås kommun har
            lovat att medverka i en sådan lokalisering.
          </note>
          <note>
            Bara en sak till. Statens räddningsverk har fyra skolor ute i
            landet. Kapaciteten vid dessa räcker inte till, därför har man
            utlokaliserat viss utbildning. I Borås har kommunen byggt en utomordentligt
            fin brandövningsplats. Det verkar vara Europas finaste, i varje
            fall om man skall döma av alla de studiebesök som görs där. Tidvis
            har deltidsbrandmän utbildats där. Jag tycker att det vore rimligt
            att räddningsverket utlokaliserade den utbildningen till Borås.
            Jag påminner på nytt om den resurs som provningsanstalten kan
            vara.
          </note>
          <note>
            Det var inte meningen, herr talman, att detta skulle bli någon
            litania, alltså klagosång, och jag hoppas att mitt inlägg inte
            har uppfattats som en sådan. Det jag vill åstadkomma egentligen
            är att peka på de stora möjligheter som Sjuhäradsbygden har. En
            sak vågar jag lova, i våra bygder skall vi ligga i och jobba som
            vi alltid har gjort. Vi vill bara ha chansen, och den hoppas jag
            att vi kommer att få.
          </note>
          <note type="speaker">
            Anf. 54 CARL FRICK (mp):
          </note>
          <note>
            Herr talman! Regeringens politik att momsbelägga kollektivtrafiken
            och att höja restaurangmomsen är verksamma slag mot näringslivet
            och framtiden för
          </note>
          <note>
            Gotland. Kostnaderna för färjeåkande har stigit med 35 % och
            för flyget med 25 % sedan årsskiftet.
          </note>
          <note>
            Nu anvisar regeringen vägar för ytterligare åtgärder för att
            försvåra resandet till och från fastlandet.
          </note>
          <note>
            Slopandet av fraktstödet och stödet för flyget visar vad det
            är fråga om. Det är en ren isoleringspolitik, och det är otillständigt.
            Det är fråga om storebrorssamhället som förtrycker en liten avlägsen
            del av landet. Det ser ut att kunna vara en
          </note>
          <note>
            ''baltikumisering'' och kanske t.o.m. en
          </note>
          <note>
            ''albanisering'' av Gotland.
          </note>
          <note>
            Miljöpartiet de gröna har en helt annan syn på dessa frågor.
            Vi vill att Gotland skall utvecklas, liksom andra delar av landet.
            Vi vill stödja en självutveckling. Därför har vi bl.a. föreslagit
            att arbetsgivaravgifterna skall sänkas med 10
          </note>
          <note>
            procentenheter. Det innebär att lönekostnaderna för alla verksamheter
            på ön sjunker med 10 %.
          </note>
          <note>
            Detta sänker kostnaderna för kommunerna rejält och de får möjligheter
            att klara sina lagstadgade uppgifter.
          </note>
          <note>
            Det kommunala skattestoppet måste hävas. Det är egentligen ett
            brott mot principen om kommunalt självstyre. Hur skall kommunerna
            kunna klara de uppgifter som vi ålägger dem, om de inte har möjlighet
            att finansiera dem?
          </note>
          <note>
            Momsen på kollektiva transporter till lands och sjöss måste slopas.
            Gör man det får näringslivet på ön en rejäl skjuts. Momsen på
            restauranger och turism måste återgå till det gamla värdet. Tankarna
            på att slopa fraktstödet och flygstödet bör avvisas.
          </note>
          <note>
            Det är bara några exempel på vad man faktiskt mycket enkelt kan
            göra för att lätta på situationen för den hårt trängda ön.
          </note>
          <note>
            Transporterna till och från Gotland måste utredas.
          </note>
          <note>
            I en sådan utredning måste de gotländska intressena ha mycket
            stor tyngd. Vi anser att ägarna av färjetrafiken måste befinna
            sig på Gotland.
          </note>
          <note>
            Gotlänningarna är faktiskt experter på sina problem, inte utredare
            som sitter på fastlandet och tycker, inte heller ägare på fastlandet.
            Utredningen måste tillsättas med stor skyndsamhet. Målet måste
            vara att få goda transporter till kostnader som är rimliga. Vad
            kan då vara rimligt?
          </note>
          <note>
            Det går inga landsvägar mellan Gotland och fastlandet. Sjövägen
            är egentligen landsvägen.
          </note>
          <note>
            Kostnaden för att komma till och från Gotland med de långsamma
            färjorna måste likställas med kostnaden att färdas med bil motsvarande
            sträcka på land. En utgångspunkt kan vara det statliga avdraget
            på 12 kr. per mil. Det skulle betyda ungefär 200 kr. för en familj
            med bil. Omräknat skulle det kunna innebära att bilen kostar 100
            kr.
          </note>
          <note>
            per resa och varje vuxen passagerare 50 kr. Det skulle vara en
            radikal sänkning av kostnaderna för att ta sig till och från Gotland.
            Vi tycker att det är viktigt att ur transportsynpunkt likställa
            Gotland med resten av landet. Allt annat är isoleringspolitik.
            För flygets del måste Gotland gynnas med sänkta landningsavgifter.
            Så tycker vi också att det skall vara för övre Norrland.
          </note>
          <note>
            Vi vill avveckla löntagarfonderna och ersätta dem med kommunala
            närfonder för att utveckla lokal miljövänlig produktion. Löntagarfonderna
            har i stort sett endast kunnat användas till att höja börskurserna
            och gynna stora kapitalägare. Det var väl egentligen inte det
            som var meningen med löntagarnas pengar.
          </note>
          <note>
            Vi vill återföra fastighetsbeskattningen till kommunerna och
            se till att taxeringsvärdena för bofasta i attraktiva områden
            blir sådana att de bofasta inte får det ekonomiskt svårt på grund
            av de spekulationer som är så vanliga i dessa attraktiva områden.
          </note>
          <note>
            I vår gröna lunta, som är svar på regeringens nådiga lunta, har
            vi visat hur vi kan finansiera våra omläggningar, bl.a. genom
            en skatteväxling mellan skatten på energi och skatten på arbete.
          </note>
          <note>
            Sedan har vi den stora frågan om oljeutvinningen.
          </note>
          <note>
            Regeringen har givit tillstånd till omfattande oljeletning utanför
            Gotland, bl.a. på Klints bankar.
          </note>
          <note>
            Detta är ett planerat miljömord från regeringens sida. Den måste
            vara medveten om att löften om oljeletning kan leda till att man
            finner olja. Att i ett sådant läge förhindra oljeutvinning är
            praktiskt taget omöjligt. Exploatörerna har ändå satsat stora
            belopp och de räknar naturligtvis med att de skall få tillbaka
            sina pengar.
          </note>
          <note>
            Östersjön är svårt skadad och havet tål inte mycket mer stryk
            innan det dör. Det vet regeringen. Man har deltagit i stora konferenser
            om detta, bl.a. i
          </note>
          <note>
            Ronneby i somras. Goda kunskaper finns, men regeringen fullföljer
            sina planer på miljömordet.
          </note>
          <note>
            All oljeutvinning i Östersjön måste stoppas. Det måste vara en
            prioriterad uppgift för regeringen att verka för detta också internationellt.
            Därför måste oljeletningstillstånden dras in, och det med en gång.
            Jag tycker att det kan vara rimligt att t.o.m.
          </note>
          <note>
            betala skadestånd till de oljeletningsföretag, vilka man har
            givit möjlighet att sätta i gång att leta efter olja. Det kunde
            faktiskt vara en billig försäkringspremie. Det är mycket viktigt
            att
          </note>
          <note>
            Gotland inte isoleras och att oljeletningen raskt upphör.
          </note>
          <note>
            Hela denna politik är mycket märklig i en tid då vi alla pratar
            om internationell samverkan. I stället för man här en politik
            för nationell isolering. Vi ser det också i andra delar av landet,
            där man försämrar möjligheten att ta sig fram på järnväg.
          </note>
          <note>
            Jag tänker på Norrlands inland med inlandsbanan och andra ställen
            som faktiskt också drabbas av den konsekventa isoleringspolitiken.
            Detta håller inte.
          </note>
          <note>
            Landet ingick förra året, med regeringens hjälp, i en stor kampanj
            om att hela Sverige skulle leva.
          </note>
          <note>
            Gör man konsekvent på det här sättet, motsäger man faktiskt det
            man har satt i gång och som fått en fantastisk massa människor
            att med entusiasm arbeta på att hela landet skall leva. Då måste
            man faktiskt i sitt dagliga arbete, i politiken, också inse att
            det får konsekvenser. Då kan man inte behandla
          </note>
          <note>
            Gotland på det här sättet, med dessa enorma kostnader för att
            komma till och från ön. Det behövs faktiskt en folkstorm på Gotland
            för att påverka regering och riksdag så att isoleringspolitiken
            kan stoppas. Det är ganska fantastiskt att vi i en tid av internationalism
            bidrar till nationell isolering. Det måste bli ett slut på det.
          </note>
          <note type="speaker">
            Anf. 55 ANITA JOHANSSON (s):
          </note>
          <note>
            Herr talman! Först vill jag säga att jag delar Birger
          </note>
          <note>
            Anderssons uppfattning att det är viktigt att framföra regionala
            problem i de regionalpolitiska debatterna. Jag tänkte tala litet
            grand om
          </note>
          <note>
            Stockholms län. Tyvärr har ingen av oppositionspartiernas ledamöter
            anmält sig för att tala om regionalpolitiken i dag. Det kan kanske
            bli bättre ett annat år.
          </note>
          <note>
            Stockholms län är en modern och vacker storstadsregion, där vi
            har tillväxt, där vi har expansion. Det är människornas situation
            och villkor, förutsättningar och möjligheter i en storstad som
            jag vill fästa kammarens uppmärksamhet på.
          </note>
          <note>
            Det handlar inte endast om arbete och bostäder, ekonomisk och
            social trygghet, utan det handlar också om livskvalitet.
          </note>
          <note>
            I dag är Stockholms län kontrasternas region. För många är Stockholm
            möjligheternas stad, för andra innebär den social utslagning och
            isolering. Här finns de rika och de riktigt fattiga. Här är det
            fint att bo på Östermalm och i Djursholm, medan områden som Tensta
            och Rinkeby har dålig klang -- där bor många socialt utslagna
            och många invandrare.
          </note>
          <note>
            Bostadsområdena i Stockholmsområdet är i mångt och mycket socialt
            skiktade. I Stockholmsregionen är också ett av de största sociala
            problemen ensamheten.
          </note>
          <note>
            Jag tycker, herr talman, att det är helt oacceptabelt att vi
            i vårt rika land och i vår fina stad har så många uteliggare.
            Det måste vidtas åtgärder snarast, både från kommunens och från
            riksdagens sida, för att komma till rätta med det här problemet.
          </note>
          <note>
            Bristen på platser på behandlingshem och på andra behandlingsmöjligheter
            för barn och ungdom är mycket stor, främst i Stockholms län, men
            även i andra storstäder. Ungdomar som begår allvarliga brott kan
            inte tas om hand. Kostnaderna på de institutioner som finns är
            höga.
          </note>
          <note>
            Personalomsättningen är stor. Socialnämnderna saknar ofta möjligheter
            till nödvändig uppföljning.
          </note>
          <note>
            Behandlingsresultaten uteblir i stor utsträckning.
          </note>
          <note>
            Läget är alarmerande. Nya satsningar behöver göras för att hitta
            bättre metoder för att nå fram till ungdomar i riskzonen. Det
            är nödvändigt att staten ger öronmärkta anslag samt anvisningar
            till denna verksamhet för att avhjälpa den akuta bristen.
          </note>
          <note>
            Stockholms län är inte bara Sergels Torg, utan här finns både
            glesbygd och tätort. Tänk på att Sveriges rikaste region också
            är den mest ojämlika!
          </note>
          <note>
            Arbetsplatserna finns i Stockholm och norrut, medan en stor del
            av bostäderna finns i de södra länsdelarna. En betydande del av
            befolkningen måste pendla kanske två timmar varje dag till och
            från sina arbeten.
          </note>
          <note>
            Herr talman! När statliga åtgärder utformas, måste hänsyn tas
            även till de probem som finns i vår region. Statliga åtgärder
            måste motverka, inte förstärka obalansen. Storstad och landsbygd
            måste utvecklas i harmoni med varandra. De som vill att
          </note>
          <note>
            Stockholm skall växa obehindrat är spekulanterna.
          </note>
          <note>
            Här handlar det om många människor som har flyttat hit från andra
            delar av landet och från andra länder.
          </note>
          <note>
            Bostadsmiljön måste förbättras i många av våra kommuner. Vårt
            län blir inte bättre om köerna till nästan allt fördubblas, när
            trafiken tilltar och avgaserna med den eller när vi tvingas bygga
            bostäder på våra grönområden.
          </note>
          <note>
            Storstadsutredningen fann att problemen var störst i de minst
            attraktiva bostadsområdena. Det är därför mycket viktigt att dessa
            områden rustas och vid behov byggs om, så att stämpeln av dåliga
            bostadsmiljöer försvinner. Detta förutsätter statligt stöd i form
            av lån med förmånliga ränte- och återbetalningsvillkor.
          </note>
          <note>
            Herr talman! Antalet sysselsatta inom varuproduktionen i Stockholmsregionen
            har minskat med 75 000 personer under en 20-
          </note>
          <note>
            årsperiod. Under samma tid har antalet arbetande inom tjänsteproduktionen
            ökat mycket kraftigt.
          </note>
          <note>
            Enligt Regionplan 90 kan minskningen av antalet sysselsatta inom
            tillverkningsindustrin fortsätta. En sådan fortsatt utveckling
            innebär att näringlivet i
          </note>
          <note>
            Stockholms stad och län blir än mer tjänstemannainriktat.
          </note>
          <note>
            AMS-statistik visar att varslen i Stockholms län till största
            delen återigen berör tillverkningsindustrin.
          </note>
          <note>
            Här måste vi tillsammans ta krafttag.
          </note>
          <note>
            Olof Palme varnade för att vi hade byggt ett välfärdssamhälle,
            som var ett skal utan innehåll.
          </note>
          <note>
            Han menade att vi hade rationella vägar, rationella fabriker
            och rationella skolor. Nu var det på tiden, menade Olof Palme,
            att vi fyllde det rationella med ett mänskligt innehåll.
          </note>
          <note>
            Människor väljer att ställa sig utanför samhället, väljer att
            inte rösta. Främlingskap och invandrarfientlighet, det är välfärdssamhällets
            baksida. Då gäller det att våga se problemen och motverka marknadskrafternas
            brutala effekt.
          </note>
          <note>
            Herr talman! Storstäderna erbjuder ett rikt och omväxlande utbud
            av kulturverksamhet. Men de som deltar i denna kulturverksamhet
            kommer i alltför stor utsträckning ur det välutbildade skiktet
            av storstadens befolkning. Då Skådebanan i
          </note>
          <note>
            Stockholm upphörde för några år sedan, frigjordes medel motsvarande
            37 grundbelopp. De har alltsedan dess använts till teaterfrämjande
            åtgärder. I årets budgetproposition säger utbildningsministern
            att medlen även nästa år skall tas i anspråk för dessa ändamål.
            Jag tycker att det vore bra om vi kunde satsa på en länsteaterverksamhet
            i Stockholms län.
          </note>
          <note>
            Vi måste få riktade barn- och ungdomskultursatsningar i de mest
            utsatta bostadsområdena i Stockholmsregionen. Ett mycket bra exempel
            på ungdomssatsningar är
          </note>
          <note>
            Fryshuset. Vi socialdemokrater i Stockholms län kommer att arbeta
            mycket aktivt för att Fryshuset skall vara kvar och utvecklas.
          </note>
          <note>
            Även vi stockholmare, herr talman, har rätt till en god livsmiljö.
            Våra barn har också rätt till en bra gymnasieskola, de har rätt
            till en bra bostad, utan att behöva betala flera hundra tusen
            kronor. Även våra gamla har rätt till en god åldringsvård.
          </note>
          <note>
            Övriga frågor
          </note>
          <note type="speaker">
            Anf. 56 HANS LINDBLAD (fp):
          </note>
          <note>
            Herr talman! Jag trivs med riksdagsledamöter. Jag tycker att
            de flesta är mycket arbetsamma och kloka. De flesta gör mycket
            klokare saker än vi som är här i kammaren just nu. Man är ute
            bland folk, man gör mycket.
          </note>
          <note>
            Man kan ändå som riksdagsman fråga sig ibland:
          </note>
          <note>
            Står det vi håller på med i rimlig proportion till uppståndelsen
            när man väljer oss? Det är valrörelse, en lång kampanj och man
            drar ut hela svenska folket. Frågan är vad som blir resultatet.
          </note>
          <note>
            Ja, vi väljer naturligtvis regering. Men vad gör vi som riksdag?
          </note>
          <note>
            Jag är en optimistisk människa. Jag tycker att det har hänt något
            positivt, ett trendbrott.
          </note>
          <note>
            Riksdagsmotionernas antal har nämligen varje år ökat. En del
            säger att det är bra med riksdagsledamöter som motionerar, men
            i fjol minskade antalet motioner. Det är intressant att antalet
            minskade ytterligare i år. Det tycker jag är extra roligt och
            positivt, eftersom det är valår, då man normalt sett motionerar
            väldigt mycket.
          </note>
          <note>
            Riksdagsledamöter verkar motionera mindre och får då mer tid
            till annat.
          </note>
          <note>
            Den här allmänpolitiska debatten inleddes första dagen med en
            partiledaromgång. Så skall det vara.
          </note>
          <note>
            Det är valrörelse och de frågor som partierna har olika uppfattning
            om blir oerhört väl belysta. Man tror nästan att det är riksdagens
            viktigaste uppgift att visa när partierna är oense.
          </note>
          <note>
            Gårdagens debatt inleddes med en ekonomisk debatt mellan finansministern
            och partiernas ledande finanspolitiska talesmän. Det är jätteviktigt.
            Alla människor vet att riksdagen ägnar sig åt och talar om att
            man är oense om ekonomin.
          </note>
          <note>
            Men den här dagen inleddes med en interpellationsdebatt mellan
            Lars Leijonborg och civilministern om brister i statsförvaltningens
            medelshantering. De var rätt ense. Jag tror att det är viktigt
            att notera detta. Man är överens, men problemet är att myndigheter
            redovisar pengarna på galet sätt.
          </note>
          <note>
            Jag brukar ibland säga att politiska partier är de enda organisationer
            som tvingas se till helheten. Ett politiskt parti måste väga vägar
            mot regionalpolitik, mot forskning, mot försvar etc., under det
            att alla andra aktörer bara behöver ta ansvar för en del. Varje
            myndighet, varje annan organisation med någon kraft -- nu bortser
            jag från kyrkor och ideella organisationer -- företräder någon
            form av särintresse. De politiska partierna kan ha olika uppfattning,
            men när man tvingas göra avvägningar kommer man i många sammanhang
            fram till samma uppfattning. Problemet är hur man får genomslag
            för detta.
          </note>
          <note>
            Jag tror att vi alla vill ha så god högre utbildning och så god
            forskning som möjligt. Men samtidigt får kostnaderna inte bli
            hur stora som helst. Alla har nog ett intresse av att byråkratin
            inom högskolevärlden minskar. Då avser jag inte bara
          </note>
          <note>
            UHÄ utan också byråkratin vid våra universitet och institutioner.
            Hur hittar vi framkomliga vägar här? En viktig fråga är: Hur kan
            riksdagen arbeta för en rationalisering, för att man ser till
            att pengarna ger så mycket som möjligt? I det avseendet har vi
            hittills varit dåliga.
          </note>
          <note>
            Utskotten har alltid huvudansvaret. I ett utskott där man har
            oerhört mycket att göra, t.ex. i utbildningsutskottet eller arbetsmarknadsutskottet,
            hinner man inte se till resultatet av sitt arbete. Jag tror att
            ju mer pengar det är fråga om i ett utskott, desto mindre hinner
            man titta på de olika frågorna.
          </note>
          <note>
            Jag förmodar att man i t.ex. lagutskottet -- i det sammanhanget
            vill jag säga att konsumentverket säkert blir granskat -- har
            en mycket tung arbetsbörda.
          </note>
          <note>
            Jag kan föreställa mig att det alltid är bråttom i utskotten.
            Propositioner och motioner måste fram.
          </note>
          <note>
            En debatt i ämnet i fråga utlovas till en viss tidpunkt. Men
            plötsligt blir det inget sammanträde t.ex. en torsdag. Det sammanträdet
            ställs in. Men i stället kunde man väl träffas den aktuella torsdagen
            för att titta på hur exempelvis grundskolan fungerar. Man kunde
            göra en ''feed-back''.
          </note>
          <note>
            Själv sitter jag ju med i försvarsutskottet.
          </note>
          <note>
            Egentligen behöver det inte spridas utanför kammaren vad jag
            nu säger. Men vi har faktiskt inte särskilt mycket att göra där.
            Vi hinner göra någon form av uppföljning. I och för sig har viktiga
            saker hänt. Jag tänker då på den nya budgetreformen.
          </note>
          <note>
            Vidare finns det ett bra betänkande från riksdagens revisiorer,
            som har lett till ett riksdagsbeslut om hur riksdagen skall agera.
            Genom att studera förhållandena vad gäller en tredjedel av förvaltningen
            varje år finns det litet tid att gå in på sådana här saker. Talmannen
            har ju låtit tillsätta en utredning om riksdagens granskningsroll.
            Det gäller både utskottens roll och revisionens roll. Vi måste
            ju kunna se vad som händer och ta ställning till hur vi i riksdagen
            kan påverka.
          </note>
          <note>
            Jag sitter sedan några år tillbaka med i revisionen.
          </note>
          <note>
            Riksdagen har uttalat att vi skall ägna oss åt principiella och
            generella frågor. I går hade vi ett seminarium. Talmannen var
            kanske inte särskilt glad över det, eftersom det var allmänpolitisk
            debatt. Vi är några ledamöter som inte alls har sysslat med sjukvård
            tidigare. Men under en period omfattande ungefär 17 månader har
            vi åkt runt i
          </note>
          <note>
            Sverige, och vi har även studerat förhållandena i våra grannländer.
            Konsulter har inte anlitats i någon större utsträckning, utan
            vi har själva --
          </note>
          <note>
            måhända så att säga med litet nyöppnade ögon och litet oskuldsfullt
            -- undersökt hur det hela fungerar eller inte fungerar.
          </note>
          <note>
            Jag tror att utskotten sällan har tid att göra en sådan granskning.
            Det behövs nog en kombination av vad revisionen och utskotten
            gör.
          </note>
          <note>
            Sedan har jag också ett intryck av att utskotten är ganska dåligt
            förberedda just som utskott, som kanslier. Man är så oerhört inriktad
            på att behandla just motioner och propositioner, och då gärna
            med tyngdpunkt på det juridiska. Jag tror att det i hög grad har
            präglat rekryteringen. Utskotten är dåliga på att se hur saker
            och ting fungerar i verkligheten.
          </note>
          <note>
            Det är lätt att säga ja till en förändring t.ex. i fråga om sjukförsäkringen.
            Men sedan gäller det att beakta vad förändringen i fråga innebär
            för byråkratin. Man måste undersöka hur många hundra nya tjänster
            som kommer att behövas vid försäkringskassorna. Men sådant aktualiseras
            först ett eller ett par år senare. Det kan ju röra sig om att
            ytterligare ett antal hundra personer kommer att behövas. Men
            det kunde man, som sagt, ha förutsett.
          </note>
          <note>
            Jag tror också att riksdagen är en dålig arbetsgivare. Personalutvecklingen
            är dålig.
          </note>
          <note>
            Revisionen har börjat med ett slags seminarieverksamhet för personalutveckling.
            Men det har inte riksdagen gjort. När man i ett utskott har lärt
            sig något nytt skall naturligtvis den här nya erfarenheten föras
            vidare till andra personer. Det kan hända att någon har lärt sig
            t.ex. att matcha en viss byråkrati på trafikområdet. Men den kunskapen
            kan passa mycket bra på exempelvis industriområdet. När man i
            ett utskott kommer på någonting speciellt i fråga om styrning
            t.ex. är det viktigt att den erfarenheten sprids till andra.
          </note>
          <note>
            Jag tror att det är värdefullt att ha en bra personalorganisation.
            Det gäller både revisionen och utskotten. Det behövs fler utbyten.
            Det här är ett viktigt område. Ganska många av de miljarder som
            vi har klått skattebetalarna på under de senaste åren har inte
            använts särskilt väl. Riksdagen visar stor skicklighet när det
            gäller att tala om saker som gäller framtiden. Men riksdagen är
            dålig på att granska och följa upp.
          </note>
          <note type="speaker">
            Anf. 57 ANITA JOHANSSON (s) replik:
          </note>
          <note>
            Herr talman! Som vanligt har jag med intresse lyssnat på Hans
            Lindblad. I stort sett har jag samma synpunkter som han på byråkratin.
            Vi måste komma åt byråkratin på många statliga myndigheter och
            även på annat håll. Jag ser alltså verkligen fram emot den utredning
            som talmannen har tillsatt när det gäller att undersöka riksdagens
            roll. Som politiker måste vi bli mycket bättre på detta med uppföljning
            av de beslut som fattas i denna kammare.
          </note>
          <note type="speaker">
            Anf. 58 CARL FRICK (mp) replik:
          </note>
          <note>
            Herr talman! När jag började i riksdagen var just detta med att
            man aldrig följer upp fattade beslut en av mina mera chockerande
            upplevelser. Jag har jobbat 20 år inom svensk industri. Då var
            det en självklarhet att successivt följa upp utfört arbete för
            att se vilket utfallet av det utförda arbetet blev och för att
            ta fasta på slutsatserna beträffande den uppföljning som gjorts.
            När en budget fastställs är det ett grundläggande krav att det
            till budgeten fogas någon form av konsekvensanalys. Vilket resultat
            förväntas? måste man fråga. På något sätt skall man ju senare
            kunna mäta om resultatet faktiskt blev det som man en gång hade
            tänkt sig.
          </note>
          <note>
            Det måste vara en central uppgift för resp. utskott att faktiskt
            se till att det som man har ordnat med och som återfinns i avgivet
            betänkande överensstämmer med vad man verkligen har tänkt sig.
            Om utfallet inte blir vad man har tänkt sig, är det i och för
            sig inte synd och skam. Då var verkligheten inte vad man kunde
            vänta sig, och då måste man dra slutsatser därav i det fortsatta
            arbetet. På det sättet kan riksdagsarbetet innebära en ganska
            lång läroprocess. Men därmed kan riksdagsarbetet utvecklas.
          </note>
          <note>
            Jag ser fram emot den utredning som talmannen har tillsatt. Jag
            har fått äran att representera miljöpartiet där, och jag har för
            avsikt att på alla sätt försöka driva det hela dithän att man
            arbetar med konsekvensanalyser före beslut, att man på ett verksamt
            sätt följer upp vad som hänt och att man tar lärdom av allt detta.
          </note>
          <note>
            Jag är således mycket glad över att Hans Lindblad tog upp denna
            fråga i riksdagen. Den här frågan har debatterats alldeles för
            litet. Dessutom är detta faktiskt en central fråga för vår framtid.
          </note>
          <note type="speaker">
            Anf. 59 HANS LINDBLAD (fp) replik:
          </note>
          <note>
            Herr talman! Det här är ett problem så att säga från båda hållen.
            Riksdagen har i hög grad varit inriktad på att fatta beslut framåt
            och har i sin organisation varit dålig på att göra en uppföljning.
            Å andra sidan är motparten -- byråkratin och ämbetsverken --
          </note>
          <note>
            oerhört stark. Det är egentligen bara i Finland och
          </note>
          <note>
            Sverige som denna motpart är så fruktansvärt stark.
          </note>
          <note>
            Men det är ett olyckligt arv efter Axel Oxenstierna.
          </note>
          <note>
            Det är möjligt att då vidtagna åtgärder var motiverade med tanke
            på den ordning som då gällde med ämbetsverken kontra kungen.
          </note>
          <note>
            De här ämbetsverken finns alltså fortfarande. Jag vet inte varifrån
            man på ämbetsverken -- om det är från Gud eller från någon episod
            i historien -- har fått den tilltro som man har till sig själv.
            Man upplever att man kan dessa saker bättre än riksdagen. Man
            följer naturligtvis de riksdagsbeslut som anses vara nödvändiga
            och bra. Men i övrigt gör man inte det.
          </note>
          <note>
            Det borde stå i grundlagen, och det har jag tidigare sagt, att
            all makt skall utgå från folket i allmänna val, såvida inte myndigheterna
            anser annorlunda.
          </note>
          <note>
            Själv har jag med mycket stor sympati följt försvarsministerns
            arbete. Han försöker verkligen hävda den politiska nivån gentemot
            myndigheten.
          </note>
          <note>
            Men myndigheten i detta fall driver en mycket hård agitation
            inför folket mot den politiska nivån. När vi på politisk nivå
            ber att få försvaret belyst fastlägger försvarsministern egen
            nivå. Sedan gör han jämförelser -- även moderaterna innebär då
            en ökad risktagning i förhållande till vad myndigheten tycker.
          </note>
          <note>
            Jag vet inte hur det förhåller sig på andra områden.
          </note>
          <note>
            Men svenska myndigheter är mycket stora. På planeringssidan har
            man mycket mer än vad departementen har, och departementen har
            mycket mer än vad riksdagen har. Det enda sättet att åstadkomma
            något är att ha en stark revision och utskott som gör en uppföljning.
          </note>
          <note>
            I ett arbetsskadeärende finns det en omfattande rapport från
            riksdagens revisorer. Jag tycker att utskottet i fråga var litet
            lamt och dåligt. Det är ju de som sitter med i utskotten som borde
            vara de som reagerar först. Om det handlar om problem i t.ex.
            skolan är det utbildningsutskottet som först skall reagera. På
            motsvarande sätt förhåller det sig med socialförsäkringsutskottet,
            trafikutskottet etc.
          </note>
          <note>
            Men det får inte bli ett revirtänkande.
          </note>
          <note>
            En ledamot skall kunna känna att ett uppdrag har med de stackars
            skattebetalarna att göra. Pengar har plockats in, och människor
            tror att verksamheter därmed skall fungera. Då är det en uppgift
            för oss ledamöter att se till att verksamheter fungerar väl i
            praktiken.
          </note>
          <note>
            Vi skall inte känna så fruktansvärt stor högaktning inför generaldirektörer
            och byråkrater.Vi skall visa att vi representerar de stackars
            människor som betalar. I det här huset visas alldeles för stor
            uppskattning när det gäller byråkrater, generaldirektörer och
            ämbetsverk.
          </note>
          <note type="speaker">
            Anf. 60 JERRY MARTINGER (m):
          </note>
          <note>
            Herr talman! Jag har vid åtskilliga tillfällen stått i denna
            talarstol och debatterat narkotikaproblemet.
          </note>
          <note>
            I dag står jag återigen här. Även om jag inte har trott att problemet
            nu skulle vara löst har jag nog ändå hoppats på någon form av
            krafttag från den socialdemokratiska regering som för snart nio
            år sedan sade sig vilja göra ''rent hus med knarket''.
          </note>
          <note>
            I praktiken blev detta uttalande inledningen till den släpphänthet
            som kom att prägla narkotikapolitiken i Sverige under 1980-talet.
            Jag vill påstå att 80-talet blev ett förlorat decennium i kampen
            mot narkotikan. 90-talets första år blev inte ett dugg bättre.
          </note>
          <note>
            Större delen av den narkotika som hanteras i vårt land har smugglats
            hit. Narkotikan kommer emellertid inte längre enbart från utlandet.
          </note>
          <note>
            Syntetiska preparat har också börjat framställas i
          </note>
          <note>
            Sverige. Amfetamin, Ecstasy och Ice är exempel på droger som
            kan tillverkas här.
          </note>
          <note>
            När det gäller narkotikasmugglingen till vårt land har vi fått
            en ny hotbild. Narkotikan kommer numera i stor utsträckning från
            öster.
          </note>
          <note>
            Polen producerar betydande mängder amfetamin.
          </note>
          <note>
            Det finns mycket som tyder på att Polen håller på att överta
            Hollands roll som ledande producentland i det här avseendet. Tidigare
            rykten om att Polen importerat amfetaminkemister från Holland
            är i dag ett faktum. Det polska amfetaminet är dessutom av mycket
            hög kvalitet, vilket tyder på att det tillverkas i fabrik. Det
            finns mycket som talar för att den nya färjeförbindelsen mellan
            Gdansk och Oxelösund kommer att bli en betydelsefull smugglingsväg
            till Storstockholmsområdet.
          </note>
          <note>
            I Sovjetunionen är tillgången på narkotika mycket god. Inte minst
            gäller detta Leningrad. Men det gäller också exempelvis Tallinn
            i Estland. I dessa städer finns det en omfattande organiserad
            brottslighet med förgreningar i Sverige. Båda städerna har också
            direkta färjeförbindelser med
          </note>
          <note>
            Stockholm.
          </note>
          <note>
            Småbåtstrafiken mellan å ena sidan Sovjetunionen, de baltiska
            staterna och Polen samt å andra sidan
          </note>
          <note>
            Sverige har ökat under den senaste tiden. Det finns skäl att
            anta att en hel del narkotikapartier kommer den vägen.
          </note>
          <note>
            Finland utnyttjas i allt större omfattning som transitland vid
            narkotikasmuggling från
          </note>
          <note>
            Sovjetunionen till Sverige.
          </note>
          <note>
            Narkotikapriserna i Sovjetunionen är mycket låga.
          </note>
          <note>
            Där håller man gatupriser som vi i Sverige inte ens varit i närheten
            av. Ett kilo heroin, som i Sverige kostar omkring 1,5 milj.kr.,
            kostar i Sovjetunionen bara 34 000 kr. Cannabis kostar i Sverige
            ca 40 000
          </note>
          <note>
            kr. per kilo. I Leningrad låg kilopriset i går kväll på
          </note>
          <note>
            4 700 kr.
          </note>
          <note>
            Av den anledningen kommer förmodligen flera av de traditionella
            smugglingsvägarna att vara mindre intressanta för Sverige i fortsättningen.
          </note>
          <note>
            När det gäller Västeuropa finns det i dag ett gott samarbete
            över gränserna inom narkotikaområdet.
          </note>
          <note>
            I ett framtida EES- och EG-samarbete kommer vi att ha goda möjligheter
            att bygga upp en organisation där tull, polis och andra myndigheter
            i de olika länderna samverkar i jakten på narkotika.
          </note>
          <note>
            En särskild europeisk strategi för narkotikabekämpning är vad
            som behövts under många år. Inom ramen för det nya Europa har
            vi nu en chans att nå framgång på det här området som vi inte
            har haft tidigare.
          </note>
          <note>
            En förutsättning för att det hela skall fungera är naturligtvis
            att alla berörda länder kan bidra med ordentliga resurser. Den
            polispolitik som har förts av den socialdemokratiska regeringen
            i Sverige under 1980-talet har emellertid lett till en försvagning
            av den svenska polisen, vilket är olyckligt i det här sammanhanget.
          </note>
          <note>
            I Sverige är det inte bara jakten på de stora langarna som har
            blivit mindre intensiv under de senaste åren. Även polisens insatser
            mot t.ex.
          </note>
          <note>
            gatulangningen har minskat kraftigt. Det kan nämnas att det i
            dag bara finns en enda gatulangningsgrupp med sex poliser i Stockholm.
          </note>
          <note>
            Detta skall jämföras med läget i mitten av 1980-
          </note>
          <note>
            talet. Då fanns det gatulangningsgrupper i alla
          </note>
          <note>
            Stockholms polisområden. Då minskade också narkotikaproblemet,
            vilket märktes främst genom att det inte skedde någon nyrekrytering
            bland missbrukarna.
          </note>
          <note>
            I dag är situationen alltså annorlunda. På t.ex.
          </note>
          <note>
            Mariapolikliniken har man registrerat en klar ökning av nya och
            mycket unga missbrukare. Ute på stan sker narkotikahandeln helt
            öppet.
          </note>
          <note>
            Herr talman! Försvagningen av den svenska polisen under 1980-talet
            har skett genom att den socialdemokratiska regeringen under flera
            år --
          </note>
          <note>
            med början år 1983 -- har drivit igenom beslut som har inneburit
            att nyrekryteringen till polishögskolan kraftigt har skurits ned.
          </note>
          <note>
            Under den sexåriga borgerliga regeringsperioden
          </note>
          <note>
            1976--1982 antogs sammanlagt 4 124 nya polisaspiranter. Detta
            kan jämföras med de sex därefter följande socialdemokratiska regeringsåren.
            Då antogs endast 1 360 aspiranter.
          </note>
          <note>
            Inte förrän i augusti 1989 erkände regeringen att man hade gjort
            sig skyldig till ett misstag. I en debatt i radioprogrammet Kanalen
            medgav civilminster Bengt K Å Johansson att det var fel att skära
            ned polisutbildningen.
          </note>
          <note>
            Men det var illa att det skulle ta sex år för regeringen att
            inse det misstaget. De skador som under dessa sex år tillfogades
            polisens organisation kommer med all sannolikhet att bestå under
            hela
          </note>
          <note>
            1990-talet.
          </note>
          <note>
            För innevarande budgetår har beslutats om antagning av 800 nya
            polisaspiranter. I sin anslagsframställning för budgetåret 1991/92
            har rikspolisstyrelsen begärt ytterligare 800 aspiranter.
          </note>
          <note>
            Samtidigt har man sagt att den nuvarande bristen på poliser,
            även om antagningen skulle hållas på den nivån varje år framöver,
            inte kommer att förbytas i överskott förrän 1996/97.
          </note>
          <note>
            Mot den bakgrunden framstår regeringens formuleringar i årets
            budgetproposition från civildepartementet som högst egendomliga.
          </note>
          <note>
            Först konstaterar civilministern att personalsituationen inom
            polisen är fortfarande
          </note>
          <note>
            ''bekymmersam''. Därefter skriver han bl.a.
          </note>
          <note>
            följande: ''Av avgörande betydelse för att förbättra personalsituationen
            har emellertid varit de senaste årens satsningar på intagningen
            av polisaspiranter till polishögskolan. Dessa satsningar börjar
            nu ge effekt i form av färdigutbildade poliser. Även om situationen
            således håller på att förbättras, gäller det att behålla en fortsatt
            hög antagning till polishögskolan också framdeles, så att utvecklingen
            inte på nytt vänder i negativ riktning.''
          </note>
          <note>
            Efter dessa ord föreslås helt överraskande att aspirantantagningen
            under budgetåret 1991/92
          </note>
          <note>
            skall minskas från 800 till 600. Det är sannerligen en märklig
            regering vi har.
          </note>
          <note>
            Enligt moderaternas mening bör 800 nya polisaspiranter antas
            även under det kommande budgetåret. För att minska skadeverkningarna
            av
          </note>
          <note>
            1980-talets nedskärningar bör dessutom 600
          </note>
          <note>
            administrativa befattningshavare nyanställas.
          </note>
          <note>
            Därigenom skulle polispersonal med administrativa uppgifter kunna
            frigöras för rent polisiär tjänst. En sådan förstärkning skulle
            -- till skillnad från en ökad antagning av aspiranter -- ge omedelbar
            effekt.
          </note>
          <note>
            Ett snabbt i enlighet med det moderata förslaget skulle innebära
            att vi redan till påsk skulle kunna få ut fler poliser på gator
            och torg. Vi skulle kunna öka insatserna mot narkotikan och därigenom
            minska brottsligheten som helhet. Narkotikan genererar ju en mängd
            brott. Kan vi minska narkotikamissbruket, får vi också en bonuseffekt
            beträffande den övriga brottsligheten.
          </note>
          <note>
            En förstärkning av polisens resurser skulle dessutom ge Sverige
            en god återbäring på sitt deltagande i det framtida europeiska
            samarbetet inom narkotikabekämpningen.
          </note>
          <note>
            Herr talman! Vi har en allmänpolitisk debatt och det är valår.
            Därför skulle det ha varit roligt om justitieministern hade varit
            närvarande. Då hade vi kunnat få en diskussion.
          </note>
          <note>
            Anf. 61 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! När jag anmälde mig till den allmänpolitiska debatten
            och när jag satt och förberedde mitt anförande var syftet självfallet
            att få en debatt med skolministern om skolpolitiken.
          </note>
          <note>
            Det förvånar mig mycket att skolministern inte ställer upp i
            debatten. Det är ju valår, och skolan genomgår stora förändringar.
            Trots det är det mycket som fungerar bra. Men alla är medvetna
            om att det finns mycket stora problem på många håll inom skolan.
          </note>
          <note>
            Jag anser att det är utomordentligt viktigt att vi här i kammaren
            får debattera skolfrågorna, särskilt innehållsfrågorna. Det handlar
            om vilka kunskaper och färdigheter som eleverna skall ha, om elevernas
            rätt att utvecklas optimalt alltefter egna förutsättningar samt
            om friheten att välja skola och inriktning.
          </note>
          <note>
            Särskilt viktigt är det att här få diskutera frågan om bristen
            på behöriga lärare och frågan om hur lärarutbildningen skall vara
            utformad. Blivande lärare måste ju ha så goda förutsättningar
            som möjligt för att kunna vara bra och intressanta lärare under
            ett helt yrkesliv.
          </note>
          <note>
            Herr talman! Jag konstaterar emellertid att skolministern inte
            anser det vara så viktigt att föra en allmänpolitisk debatt om
            skolan att han behöver ställa upp i debatten. Eller är det månne
            så, att skolministern inte har något att säga om innehållsfrågorna?
            Eftersom skolministern inte är här tänker jag vara så drastisk
            att jag avstår från att hålla mitt anförande.
          </note>
          <note type="speaker">
            Anf. 62 INGER HESTVIK (s):
          </note>
          <note>
            Herr talman! Skolan, möjligheten att få en god utbildning, har
            alltid stått i centrum för den socialdemokratiska politiken. Från
            att ha gett alla möjlighet att gå i nioårig grundskola står vi
            nu snart inför det faktum att alla erbjuds att gå i treårig gymnasieskola.
            Det är ett stort steg framåt på det utbildningspolitiska området.
            Framför allt är det mycket viktigt därför att fler än som i dag
            har denna möjlighet kan fortsätta sina studier vid våra universitet
            och högskolor. Det innebär en möjlighet att skaffa sig en utbildning
            som också är attraktiv och behövlig vad gäller näringslivet.
          </note>
          <note>
            Men då fordras det också att våra universitet och högskolor har
            möjlighet att svara mot de förväntningar som vi skapar. Universiteten
            och högskolorna måste kunna ge dem plats som söker sig dit. Det
            får inte vara som det är i dag, dvs. att flera tusen sökande lämnas
            utanför grindarna. En utökning av antalet studieplatser är helt
            nödvändig.
          </note>
          <note>
            Då inställer sig följande frågor: Var skall utökningarna ske?
            Skall de stora universiteten alltid komma i första hand, eller
            skall de små och medelstora högskolorna prioriteras vid fördelningen
            av resurser?
          </note>
          <note>
            Jag inser till fullo att vi måste ha starka universitet.
          </note>
          <note>
            Men jag tror mig också inse att den resurs som finns vid de små
            och medelstora högskolorna inte utnyttjas i den utsträckning som
            är möjlig.
          </note>
          <note>
            Vi har bland framför allt ungdomarna -- men också bland litet
            äldre och bland kvinnor -- en outnyttjad reserv i dem som inte
            vill eller kan flytta från regionen men som skulle vilja utbilda
            sig vidare. Vi har tillgång till bra lärare. Många skulle kunna
            bli en tillgång i forskarsamhället om möjligheterna gavs.
          </note>
          <note>
            I en motion har vi socialdemokrater från Dalarna pekat på den
            sneda fördelningen av resurserna till forskningen. Vi är glada
            över att de små högskolorna äntligen har fått egna resurser, men
            de är helt otillräckliga om man skall ta till vara högskolornas
            inneboende kapacitet att bidra till en ökad rekrytering till forskarutbildning
            och att själva bedriva forskning.
          </note>
          <note>
            I budgetpropositionen har en fördelning av forskarresurser skett
            på ett ojämlikt sätt mellan de orter som har högskolor. Högskolan
            i
          </note>
          <note>
            Falun/Borlänge är en högskola som har alla förutsättningar utom
            de ekonomiska, och jag ser ingen rimlig förklaring till att inte
            vår högskola har tillförts resurser i samma nivå som högskolorna
            i
          </note>
          <note>
            Örebro, Växjö och Karlstad.
          </note>
          <note>
            Högskolorna i Gävle--Dala-regionen har under senare år inlett
            ett brett samarbete under arbetsnamnet Bergslagshögskolan Norr.
          </note>
          <note>
            Lantbruksuniversitetets enhet i Garpenberg och statens institut
            för byggforskning i Gävle ger möjligheter till en konstruktiv
            uppbyggnad av forskning i samverkan med redan existerande statliga
            forskningsinstitutioner.
          </note>
          <note>
            Flera statliga verk inom området fysisk planering och teknisk
            infrastruktur är lokaliserade till regionen. Det här ger möjligheter
            till en samverkan som bidrar till uppbyggnad av högskolornas forskning
            och en förstärkning av verkens kompetensförsörjning.
          </note>
          <note>
            Ett exempel på samverkan mellan högskolan och de statliga verken
            är uppbyggnaden av ett centrum för transportforskning som nu pågår
            i Borlänge. Vi hoppas nu att den nya järnvägsforskningen vid statens
            väg- och trafikinstitut -- VTI -- skall kunna etableras vid högskolan
            i Falun/Borlänge.
          </note>
          <note>
            När jag på nära håll -- som styrelseledamot i högskolan i Falun/Borlänge
            -- ser det sjudande liv och de ambitioner som finns, och sedan
            ser att det är de små resurserna som bromsar utvecklingen, så
            funderar jag ibland över om resursfördelningen inom forskarvärlden
            som helhet är riktig. Varför examineras inte flera doktorer vid
            våra ''gamla''
          </note>
          <note>
            universitet med alla de tillgångar de har? Ja, det är en av tankarna.
            En omfördelning av medlen är kanske det som behövs i stället för
            mer pengar --
          </note>
          <note>
            och en tillit till de små och medelstora högskolornas egen förmåga
            även i forskningssammanhang.
          </note>
          <note type="speaker">
            Anf. 63 SONIA KARLSSON (s):
          </note>
          <note>
            Herr talman! Debatten om våra matpriser har på senare tid förts
            alltmer intensivt, och förslagen till lösningar på frågan om de
            höga matpriserna har varierat med hänsyn till vem som har fört
            fram förslagen.
          </note>
          <note>
            De flesta är överens om att priserna på våra livsmedel går att
            sänka. Mycket har också redan gjorts, bl.a. riksdagsbeslutet om
            en ny livsmedelspolitik som förutsätts dämpa prisutvecklingen
            på livsmedel. I samband med
          </note>
          <note>
            Rehnberggruppens arbete på att åstadkomma ett stabiliseringsavtal,
            som omfattar hela arbetsmarknaden, har överenskommelser om prispress
            träffats med en del företag på livsmedelsområdet. Regeringen har
            också gett länsstyrelserna i uppdrag att starta ett omfattande
            informationsarbete som syftar till ett ökat prismedvetande hos
            konsumenterna.
          </note>
          <note>
            Men diskussionen handlar inte bara om matpriset utan också om
            matens kvalitet och om på vilket sätt vi producerar livsmedel.
          </note>
          <note>
            Vi har i Sverige valt att producera livsmedel under bestämda
            betingelser, med mindre bekämpningsmedel i lantbruket, och vi
            har höjt våra anspråk på djurens behandling. Vi gör detta för
            att få en bättre kvalitet på vår mat, men också för att vi tar
            ett ansvar för det sätt på vilket våra livsmedel produceras.
          </note>
          <note>
            Men även om vi räknar in det här sagda i matpriset så finns utrymme
            för att ytterligare kunna pressa priserna, och genom att bli aktiva
            konsumenter har vi möjlighet att få en press på kostnader och
            priser.
          </note>
          <note>
            Delar av konkurrensutredningens förslag om en ökad konkurrens
            inom livsmedelsområdet för att vinsterna med avregleringen verkligen
            skall komma konsumenterna till del bör också noteras.
          </note>
          <note>
            Herr talman! Från att ha talat om matpriserna vill jag nu tala
            om butiken, var vi handlar vår mat.
          </note>
          <note>
            På 1960-talet skedde en strukturomvandling inom detaljhandeln,
            vilken innebar att kvartersbutiker lades ner och ersattes av snabbköp
            i stadsdelscentra och varuhus i städernas mitt. Just nu pågår
            en lika dramatisk strukturomvandling, men den här gången är det
            stadskärnornas varuhus och stadsdelstorgens snabbköp som slår
            igen. De ersätts av etableringar på billig mark i perifera lägen,
            på en åker utanför staden eller i ett industriområde, dit det
            är i stort sett omöjligt -- och i varje fall opraktiskt och otrevligt
            -- att ta sig till fots, med cykel eller med kollektivtrafik.
          </note>
          <note>
            Denna utflyttning av dagligvaruhandeln till nya centra för bilkunder
            är ett allvarligt hot mot enskildas trygghet och mot traditionsrik
            stadskultur.
          </note>
          <note>
            Den som inte har tillgång till bil får mycket svårt att klara
            av sina inköp. Detta drabbar bl.a.
          </note>
          <note>
            pensionärer, vilket innebär en ökad belastning på den kommunala
            hemtjänsten. För dem som är ensamstående ökas risken för social
            isolering och påskyndas psykiskt åldrande när de inte längre piggas
            upp av den dagliga promenaden till närbutiken. En annan grupp
            som saknar bil är barn och ungdomar. Om närbutikerna försvinner
            förlorar de möjligheten att göra egna inköp, gå ärenden åt föräldrarna
            och successivt träna sig till att bli självständiga och ekonomiskt
            medvetna.
          </note>
          <note>
            Det är inte heller så att konsumenterna tjänar på en utglesning
            av butiksnätet. En hushållsekonomisk undersökning visar att gränsen
            för lönsamhet vid ett normalt veckoköp för en tvåbarnsfamilj går
            vid ett avstånd av 3--4 km vid inköp i lågprisbutik.
          </note>
          <note>
            En samhällsstruktur som gör bilen nödvändig när man skall göra
            sina inköp är negativ för miljön, eftersom biltrafiken och därmed
            avgasutsläppen ökar. Värst ur denna aspekt är de stora ''köpstäder''
          </note>
          <note>
            som man vill placera mitt ute på landsbygden med flera omkringliggande
            städer som upptagningsområde.
          </note>
          <note>
            Vad som behövs är en medveten lokaliseringspolitik, som gör att
            servicen bekvämt kan nås till fots, med cykel eller med kollektivtrafik.
          </note>
          <note>
            De juridiska styrmedlen finns redan hos kommunerna genom det
            kommunala planmonopolet. Enligt plan- och bygglagen skall planläggning
            ske så att den främjar en från allmän synpunkt lämplig utveckling
            och ger förutsättningar för en från social synpunkt god bostads-,
            arbets-, trafik- och fritidsmiljö. Det är också särskilt inskrivet
            i plan- och bygglagen att hänsyn skall tas till konkurrensfrågorna,
            att markens användning skall planeras så att konsumenterna så
            långt möjligt har tillgång till ett allsidigt sammansatt utbud
            av varor och tjänster och möjlighet att välja mellan t.ex. låga
            priser, närhet till butiker och hög servicegrad.
          </note>
          <note>
            Genom reglerna i plan- och bygglagen kan kommunen bestämma var
            på marken det är lämpligt att driva olika slag av verksamheter.
          </note>
          <note>
            Däremot ger inte det kommunala planmonopolet rätt att bestämma
            vem som skall bedriva verksamheten.
          </note>
          <note>
            Det är viktigt att förbättra konkurrensen, men rättvisa och fri
            konkurrens behöver självfallet inte innebära att samhället avstår
            från alla krav utan kan lika gärna uppnås genom att man ställer
            exakt samma krav på alla handelsintressenter.
          </note>
          <note>
            I debatten har anförts att handeln själv skulle få bestämma lokalisering
            av butiker. Detta har under årets allmänna motionstid följts upp
            i motioner från moderaterna och folkpartiet, vari man föreslår
            att plan- och bygglagen skall ändras så att kommunerna inte i
            detaljplan kan styra detaljhandelns lokalisering och varusortiment.
          </note>
          <note>
            Motionärerna från moderaterna och folkpartiet förlitar sig helt
            på marknaden och påstår att detta gynnar konsumenterna.
          </note>
          <note>
            Herr talman! Även de grupper som jag har berört i mitt anförande
            är konsumenter, men de är absolut inte hjälpta av att endast marknaden
            skall få avgöra butikens placering.
          </note>
          <note>
            Med detta vill jag ha sagt att vad gäller lokalisering av butiker
            är plan- och bygglagens regler nödvändiga för att vi skall få
            en närservice som underlättar för oss som boende och konsumenter,
            samt en trafikutveckling som är acceptabel ur miljösynpunkt.
          </note>
          <note type="speaker">
            Anf. 64 KRISTER SKÅNBERG (mp):
          </note>
          <note>
            Herr talman! Jag skulle vilja avsluta den här allmänpolitiska
            debatten genom att ta upp energifrågan. Den kommer att bli --
            tror jag och tror väl många -- en av de stora frågorna här i vår.
          </note>
          <note>
            Detta kan ju ses som en anledning till att det inte är viktigt
            att debattera den frågan nu, vilket uppenbarligen t.ex. de ansvariga
            statsråden har tyckt. Man kan också se det som en anledning att
            nu hålla den debatten levande, även om vi väntar på en proposition
            från regeringen. Innan den propositionen hinner diskuteras här
            i kammaren har det säkert gått ett par månader till.
          </note>
          <note>
            Miljöpartiet de gröna menar att riksdag och regering måste gå
            från ord till handling om man vill och skall föra en realistisk
            och trovärdig energipolitik, en politik som påverkar energimarknadens
            aktörer.
          </note>
          <note>
            Kraftbolagen, industrin, den offentliga sektorn, byggföretag,
            hyresvärdar, villaägare och andra energianvändare måste få en
            klar och tydlig signal som de tror på, en signal som säger att
            det är dags att satsa på effektivare energiutnyttjande, bättre
            hushållning och förnybara och miljövänliga energikällor. Om det
            nu är detta som trepartiöverenskommelsen går ut på, överenskommelsen
            om en ny energipolitik mellan socialdemokrater, folkpartister
            och centerpartister -- eller rättare sagt mellan partiledningarna,
            vilket inte är samma sak i det här fallet -- och om de menar allvar,
            så måste de ge en tydligare signal.
          </note>
          <note>
            Riksdag och regering måste besluta när kärnkraftsavvecklingen
            skall börja, när den eller de första reaktorerna skall stoppas
            -- annars händer ingenting på marknaden. Att säga att avvecklingen
            av kärnkraften skall börja så snart som möjligt är att ge motsatt
            signal, det är att tala om för aktörerna på energimarknaden att
            ''vi avvecklar inte kärnkraften förrän kraftbolagen och storindustrin
            vill vara med''. Då kommer det att fortsätta som hittills, utan
            krafttag. Dyrbar tid kommer att rinna bort, och Sveriges energisystem
            blir mer och mer föråldrat.
          </note>
          <note>
            Vi i miljöpartiet de gröna kräver att minst en reaktor stängs
            1991. Vi tycker att det är onödigt och dumdristigt att vänta ända
            till 1995/96 med att stoppa de två första reaktorerna.
          </note>
          <note>
            Nu tänker regeringen tydligen svika löftet att börja avvecklingen
            1995/96 -- miljöminister Birgitta
          </note>
          <note>
            Dahls heliga löfte.
          </note>
          <note>
            Det är, herr talman, samhällsekonomiskt billigare och bättre
            att satsa på effektivare energianvändning och bättre hushållning
            än att bygga nya kraftverk och kraftledningar för att möta ökade
            behov. Och det är det mest ekonomiska och det miljö- och säkerhetsmässigt
            bästa sättet att minska hoten från kärnkraften och växthuseffekten.
          </note>
          <note>
            Vi har haft ett antal energiseminarier under år
          </note>
          <note>
            1990, där en stor mängd utomstående experter och en del ledamöter
            har deltagit. Jag tror att de som har varit med på dessa seminarier
            -- som jag var en av initiativtagarna till och som handlade om
            effektivare energihushållning -- blev ganska övertygade om att
            det är sant, som jag har sagt, att det är samhällsekonomiskt billigare
            och bättre att satsa på effektivare energianvändning än att bygga
            nytt, särskilt som det är riskabelt att bygga nya kraftverk så
            länge politiken är osäker. Vi vet ju inte riktigt hur systemet
            kommer att se ut förrän riksdags- och regeringsbeslutet föreligger.
            Det kan vara felsatsningar -- och vi hoppas att det skall vara
            felsatsningar -- att bygga vidare på t.ex. fossila bränslen, på
            kol, olja och naturgas.
          </note>
          <note>
            Vi räknar verkligen med -- och vi hoppas för framtidens skull
            -- att det också kommer att vara omöjligt att bygga ut kärnkraften.
            Det betyder att den utbyggnad som blir kvar, som är möjlig, är
            att satsa på miljövänliga och förnybara bränslen som vind, solvärme
            och kanske framför allt biobränsle.
          </note>
          <note>
            På lång sikt tror jag att solvärme kommer att bli en mycket dominerande
            energikälla, men i avvaktan på det finns det en hel del vindkraft
            att bygga ut i
          </note>
          <note>
            Sverige. Statens energiverk talar om mellan 15 och
          </note>
          <note>
            20 TWh, och det är mycket. Det skulle man kunna ha utbyggt inom
            15--20-årsperiod.
          </note>
          <note>
            Sverige kan fortfarande bli ett av de första länderna som utvecklar
            teknik och utrustning för den energieffektiva sektorn. Den sektorn
            kommer att bli internationellt stor. Den kommer att ge många nya
            arbeten och exportinkomster, och den kommer att medverka till
            en hållbar utveckling i världen.
          </note>
          <note>
            Danmark har insett det här på ett tidigt stadium. I
          </note>
          <note>
            Danmark satsade man tidigt på vindkraft. Man gjorde det från
            början småskaligt och byggde sedan uppåt och lyckades. I Sverige
            valde man den motsatta vägen. Man satsade storskaligt och misslyckades
            och har nu, kanske tio år senare, beslutat sig för att man måste
            börja där vanliga människor börjar, nedifrån och bygga uppåt.
            Det är väldigt svårt att börja bygga en byggnad på 10:e eller
            15:e våningen.
          </note>
          <note>
            Danmark har också visat mycket gott föredöme när det gäller biogas,
            alltså gas som man får genom att röta organiskt material, t.ex.
            kommunalt avfall, hushållsavfall eller jordbruksavfall. Man har
            lyckats så bra att man har fått ett uppdrag av EG
          </note>
          <note>
            att titta på hela biogasmarknaden i både Väst- och
          </note>
          <note>
            Östeuropa.
          </note>
          <note>
            Därmed får Danmark en fantastisk flygande start för sin egen
            industri, både för internt bruk för att bygga upp energiförsörjning
            och för att bygga upp sin exportmarknad. Det sägs att vindkraften
            redan betyder mer för Danmarks export än smöret. Jag har inga
            klara siffror på detta, och jag skall be att få återkomma till
            det senare i debatten.
          </note>
          <note>
            Vad som behöver göras i Sverige för att komma loss och få i gång
            en marknad är för det första att man måste minska lönsamhetsgapet.
            Det måste bli samma ekonomiska villkor när man skall satsa på
            effektivare energianvändning som när man skall bygga nytt.
          </note>
          <note>
            För det andra behövs det bättre information till parterna på
            marknaden. Alla som använder energi måste få klara informationer
            om vad som finns att få tag i och vilka spelregler som gäller
            framöver.
          </note>
          <note>
            Det behövs t.ex. bättre elräkningar. Bättre märkning på de elprodukter
            som säljs till hushållen är också en mycket viktig sak.
          </note>
          <note>
            Vidare behöver vi myndigheter och offentlig sektor som föregångare,
            att de visar hur man satsar på effektivare energianvändning. Och
            det skall som sagt vara sådana ekonomiska spelregler att effektivare
            elanvändning lönar sig, därför att det är samhällsekonomiskt lönsamt.
          </note>
          <note>
            Vi efterlyser alltså en mer realistisk energipolitik. I
          </note>
          <note>
            trepartiöverenskommelsen finns en mängd positiva saker, som vi
            för övrigt talade om på våra seminarier om effektivare energianvändning,
            men det behövs en realistisk startsignal. Börja avveckla kärnkraften
            nu!
          </note>
          <note>
            Den allmänpolitiska debatten var härmed avslutad.
          </note>
          <note>
            5 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 7 februari
          </note>
          <note>
            1990/91:386 av Viola Furubjelke (s) till statsrådet
          </note>
          <note>
            Lena Hjelm-Wallén om det bundna biståndet:
          </note>
          <note>
            Delar av det svenska biståndet är bundet till upphandling i Sverige.
            Då detta är ett avsteg från principen om frihandel, ett avsteg
            som minskar konkurrens och effektivitet, bör biståndet helst vara
            helt obundet eller i varje fall bundet i så ringa grad som möjligt.
          </note>
          <note>
            Jag vill därför till biståndsminister Lena Hjelm-
          </note>
          <note>
            Wallén ställa frågan:
          </note>
          <note>
            Vad ämnar biståndsministern göra för att minska andelen bundet
            bistånd?
          </note>
          <note>
            1990/91:387 av Torgny Larsson (s) till statsrådet
          </note>
          <note>
            Erik Åsbrink om folkbokföringsreformen:
          </note>
          <note>
            1987 beslöt riksdagen att huvudmannaskapet för folkbokföringen
            från den 1 juli 1991 skulle överföras från kyrkan till lokala
            skattemyndigheterna. Eftersom beslutet fattades nästan fyra år
            innan förändringen skulle genomföras, fanns goda förutsättningar
            för att berörd personal i god tid skulle få besked om eventuell
            anställning hos skattemyndigheterna.
          </note>
          <note>
            Men trots att det nu är endast knappt fem månader kvar till omorganisationen
            tvingas många anställda ännu vänta på besked.
          </note>
          <note>
            Vilka åtgärder ämnar statsrådet därför vidta för att berörd personal
            skyndsamt kan ges besked om anställning hos lokala skattemyndigheterna
            kan erhållas?
          </note>
          <note type="speaker">
            1990/91:388 av Ylva Annerstedt (fp) till försvarsministern om
            Ing 1:
          </note>
          <note>
            Under den senaste perioden har i pressen refererats uttalanden
            både från regerings- och från militärt håll som går ut på att
            beslut om en framtida försvarsorganisation får anstå ytterligare
            en tid.
          </note>
          <note>
            I dessa uttalanden ligger underförstått också att de ändrade
            säkerhetspolitiska förhållandena kan komma att innebära förändringar
            i tidigare ställningstaganden.
          </note>
          <note>
            Beträffande Ing 1 i Södertälje beslutades först att regementet
            skulle flyttas till Strängnäs, sedan gjordes uttalanden i det
            s.k. krispaketet att det skulle läggas ner.
          </note>
          <note>
            Med hänvisning till ovanstående vill jag fråga försvarsministern:
          </note>
          <note>
            Betyder den nuvarande situationen att alla åtgärder när det gäller
            Ing 1 tills vidare avbrutits och att nya och andra beslut kan
            väntas?
          </note>
          <note type="speaker">
            1990/91:389 av Bengt Harding Olson (fp) till försvarsministern
            om de skånska pansarförbanden:
          </note>
          <note>
            Försvarsdebatten böljar fram och tillbaka och just nu extra intensivt.
            Åsikterna varierar med stor spännvidd från att försvaret bör förstärkas
            till att försvaret skall helt läggas ned. Många debattörer inkl.
            Överbefälhavararen och arméchefen har engagerat sig och nu har
            t.o.m. försvarsministern uttalat sig.
          </note>
          <note>
            Försvarsmaktens ställning blir alltmer oklar. Stor oro har också
            spritt sig till både folket och militären. Så har skett genom
            försvarsministerns tal den 3 februari 1991 i Lycksele och då särskilt
            genom sitt uttalande om pansarvapnet i Sydsverige.
          </note>
          <note>
            Försvarsministerns mening tycks uppenbarligen vara att pansarvapnet
            inte har någon ''framtid'' i söder. Detta borde rimligen innebära
            att P 2 i
          </note>
          <note>
            Hässleholm, P 6 i Kristianstad och P 7 i
          </note>
          <note>
            Ystad/Revinge riskerar nedläggning, varefter samtliga stridsvagnar
            kan skickas norrut till bl.a.
          </note>
          <note>
            Mälardalen.
          </note>
          <note>
            Med anledning av det ovan anförda vill jag ställa följande fråga:
          </note>
          <note>
            Är det Försvarsministerns avsikt att avveckla pansarförband i
            Skåne?
          </note>
          <note type="speaker">
            1990/91:390 av Sigge Godin (fp) till socialministern om arbetsskadeförsäkringen:
          </note>
          <note>
            I årets budgetproposition och i regeringens s.k.
          </note>
          <note>
            krispaket (1990/91:50) aviserades en proposition om reformering
            av arbetsskadeförsäkringen.
          </note>
          <note>
            Reformeringen skulle innefatta en ökad samordning mellan sjukpenningen
            inom den allmänna försäkringen och arbetsskadesjukpenningen.
          </note>
          <note>
            Det är numera allmänt erkänt att arbetsskadeförsäkringen i sin
            nuvarande konstruktion motverkar sitt eget syfte. Därför har vi
            under lång tid krävt att försäkringen måste reformeras. En framtida
            arbetsskadeförsäkring måste skapa incitament för aktiva miljöåtgärder
            på arbetsplatserna. Därför har vi med viss tillfredsställelse
            noterat att regeringen har uttalat att förändringar måste genomföras
            av nuvarande regler inom arbetsskadeförsäkringen.
          </note>
          <note>
            Men regeringen har nu ytterligare brutit ett löfte, eftersom
            det inte läggs fram någon proposition i denna fråga under vårriksdagen.
            Socialministern påstår att en reformering av denna försäkring
            är alltför komplicerad.
          </note>
          <note>
            Med hänvisning till ovanstående vill jag fråga:
          </note>
          <note>
            Vilka åtgärder avser regeringen att vidta i arbetsskadeförsäkringen
            under innevarande år?
          </note>
          <note>
            1990/91:391 av Karl-Erik Persson (v) till justitieministern om
            en ny vapenlagstiftning:
          </note>
          <note>
            Betänkande SOU 1989:44 Översyn av vapenlagstiftningen.
          </note>
          <note>
            Denna utredning skulle ligga till grund för en ny vapenlagstiftning
            men någon proposition kom aldrig.
          </note>
          <note>
            Jag vill därför fråga justitieministern:
          </note>
          <note>
            Kommer det någon proposition angående en ny vapenlagstiftning?
          </note>
          <note type="speaker">
            1990/91:392 av Annika Åhnberg (v) till miljöministern om halogenlampor:
          </note>
          <note>
            Halogenlampor avger UV-strålning med 270--300
          </note>
          <note>
            nanometers våglängd. Denna strålning kan ge ögonskador och enligt
            vissa rapporter även hudskador. Effekterna har varit kända länge,
            men bedömts som marginella. Nu visar nya undersökningar att effekterna
            kan vara större än man insett.
          </note>
          <note>
            Halogenlampor kan förses med skyddsglas för att innestänga UV-strålningen.
            I en del länder tillåts inte halogenlampor som är oskyddade. Eftersom
            halogenlampor under senare år blivit allt vanligare som arbetsbelysning
            blir det också alltmer angeläget att åtgärda problemen. Tillverkare,
            importörer och konsumenter väntar på besked från samhällets myndigheter
            på området, främst statens strålskyddsinstitut. Där tycks man
            emellertid oroa sig mer för att ett förbud kan tolkas som ett
            tekniskt handelshinder, än för människors hälsa.
          </note>
          <note>
            Mot bakgrund av ovanstående vill jag fråga miljöministern:
          </note>
          <note>
            Avser regeringen vidta åtgärder för att öka säkerheten vid användandet
            av halogenlampor?
          </note>
          <note type="speaker">
            1990/91:393 av Inger Koch (m) till utrikesministern om Rumänien
            och de mänskliga rättigheterna:
          </note>
          <note>
            Den 1 februari beviljades Rumänien observatörsstatus i Europarådet.
            Beslutet motiverades bl.a. med att landet närmade sig demokrati.
            I Rumänien lever, som en följd av fredstraktaten efter de två
            världskrigen, Europas största minoritetsgrupp -- den ungerska
            befolkningen i Transylvanien. Efter Ceaucescus fall i slutet av
            1989 hade man från den ungerska minoritetens sida stora förhoppningar
            om en förbättring av den svåra situationen som man levt i under
            diktaturen. Den nya rumänska regeringen utlovade också förbättringar
            när det gällde respekten för mänskliga rättigheter och en humanare
            behandling av den ungerska befolkningen. Dessa utfästelser har
            inte infriats.
          </note>
          <note>
            Tvärtom visar flera händelser under 1990 att den svåra situationen
            för den ungerska minoriteten består. Ett exempel på detta är att
            man i maj 1990
          </note>
          <note>
            avskaffade rätten för de studenter som gått i ungerska skolor
            att avlägga inträdesprov till högre utbildning på sitt eget språk,
            trots att denna rätt är garanterad i lag.
          </note>
          <note>
            Jag vill med anledning av Europarådets beslut och den rumänska
            regimens ovilja att garantera den ungerska minoriteten sina enskilda
            och kollektiva rättigheter, fråga utrikesministern:
          </note>
          <note>
            Vad avser den svenska regeringen göra för att detta förhållande
            uppmärksammas internationellt och hur kommer regeringen att agera
            för att förmå
          </note>
          <note>
            Rumänien att uppfylla de krav som Europarådet ställer på sina
            medlemsländer när det gäller respekten för mänskliga rättigheter?
          </note>
          <note>
            den 8 februari
          </note>
          <note type="speaker">
            1990/91:394 av Margareta Gard (m) till arbetsmarknadsministern
            om arbetsmarknadsträningen och politiska sammanträden:
          </note>
          <note>
            Den 24 januari skickade arbetslivsenheten i en kommun ut ett
            brev till alla ungdomar i kommunal verksamhet som har särskilda
            inskolningsplatser finansierade i huvudsak genom statsbidrag.
          </note>
          <note>
            Ungdomarna erbjöds att på betald arbetstid delta i ett politiskt
            möte med förre SSU-ordföranden och ledamoten i SAPs verkställande
            utskott Anna
          </note>
          <note>
            Lind.
          </note>
          <note>
            När en person utanförstående det socialdemokratiska patiet anmälde
            sig som deltagare i mötet stoppades denne med motiveringen att
            det var ett internt möte.
          </note>
          <note>
            Jag vill till statsrådet ställa följande fråga:
          </note>
          <note>
            Avser statsrådet att vidta några åtgärder så att ungdomar i arbetsmarknadsträning
            -- finansierad i huvudsak med statsbidrag -- i framtiden inte
            kommer att delta i slutna politiska sammanträden på betald arbetstid.
          </note>
          <note>
            1990/91:395 av Marianne Samuelsson (mp) till statsrådet Lena
            Hjelm-Wallén om bistånd till
          </note>
          <note>
            Lettland:
          </note>
          <note>
            Vid besök i Riga förra veckan fick vi höra om det stora behov
            som fanns av reningsverk. Svenska biståndsmyndigheter hade varit
            i Riga på flera besök men ännu hade de inte fått något besked
            om hjälpinsatser. Eftersom stora delar av Rigas avlopp går orenat
            ut i Rigabukten är det angeläget att byggandet av reningsverk
            snarast kommer till stånd.
          </note>
          <note>
            Jag vill därför veta vilken hjälp planerar regeringen ge till
            Lettland och när kan den komma till stånd.
          </note>
          <note>
            1990/91:396 av Birger Hagård (m) till statsrådet
          </note>
          <note>
            Göran Persson om doktoranders ekonomiska situation:
          </note>
          <note>
            Sverige behöver fördubbla antalet årligen nyexaminerade doktorer
            fram till sekelskiftet, från ca 1 000 nu till omkring 2 000. För
            att stimulera allt fler att söka sig till forskarutbildning har
            riksdagen i stor enighet beslutat om åtgärder för att trygga doktorandernas
            studiefinansiering.
          </note>
          <note>
            Utbildningsbidragen ersätts successivt av doktorandtjänster.
            Situationen kompliceras dock av att de som innehar en doktorandtjänst
            omedelbart blir skyldiga att återbetala på de studiemedel, som
            de uppburit under grundutbildningen. De drabbas alltså av en extra
            akademikerskatt på 4 % av bruttoinkomsten, medan de som innehade
            utbildningsbidrag hade uppskov med återbetalningen under hela
            studietiden. Den ena handen tar alltså vad den andra ger. Detta
            var knappast riksdagens avsikt, när man ville förbättra doktorandernas
            situation.
          </note>
          <note>
            Vilka åtgärder avser utbildningsministern vidta för att befria
            dem som innehar doktorandtjänst från återbetalningsskyldigheten
            under studietiden fram till doktorsexamen?
          </note>
          <note>
            1990/91:397 av Jan-Olof Ragnarsson (v) till statsrådet Maj-Lis
            Lööw om rättssäkerheten i asylärenden:
          </note>
          <note>
            Enligt uppgifter i massmedia, bekräftade av statssekreterare
            Bo Göransson i radioprogrammet
          </note>
          <note>
            Kanalen 910206, ersätts handläggare av asylärenden med ackordslön,
            700 kr. per ärende.
          </note>
          <note>
            På detta sätt har exempelvis en handläggare tjänat
          </note>
          <note>
            24 500 kr. utöver sin ordinarie lön.
          </note>
          <note>
            Anser invandrarministern att denna löneform går att förena med
            krav på rättssäkerhet i sådana ärenden?
          </note>
          <note>
            1990/91:398 av Bengt Hurtig (v) till arbetsmarknadsministern
            om nytt polishus i
          </note>
          <note>
            Gällivare:
          </note>
          <note>
            I flera års tid har såväl Gällivare kommun som olika myndigheter
            och fackliga organisationer begärt att ett nytt polishus byggs
            i Gällivare. Förbättrade utrymmen och förbättrad arbetsmiljö är
            nödvändig inte minst vid nyrekrytering av personal. På grund av
            den ansträngda kommunala ekonomin och lågkonjunkturen är investeringstakten
            låg i
          </note>
          <note>
            Gällivare kommun och arbetslösheten bland byggnadsarbetare ökar.
            Situationen inte minst ur arbetsmarknadssynpunkt är därför sådan
            att ett initiativ för att få igång detta byggnadsprojekt är lämpligt.
          </note>
          <note>
            Jag vill därför fråga arbetsmarknadsministern:
          </note>
          <note>
            Är regeringen beredd att ta ett sådant initiativ att polishusbygget
            i Gällivare kan komma till stånd?
          </note>
          <note>
            1990/91:399 av Arne Mellqvist (s) till statsrådet
          </note>
          <note>
            Lena Hjelm-Wallén om biståndet till de östeuropeiska länderna:
          </note>
          <note>
            Under våren 1990 beslutade riksdagen om den miljard för samarbete
            med de östeuropeiska länderna som regeringen lagt förslag om.
          </note>
          <note>
            Som en grundläggande utgångspunkt redovisades ett svenskt stöd
            till utvecklingen mot demokrati, sociala förbättringar, marknadshushållning
            samt en förbättrad miljö i området. De flesta insatser som miljarden
            skulle möjliggöra skulle riktas mot områden belägna nära Sverige;
            Polen, de baltiska republikerna och det sovjetiska närområdet.
          </note>
          <note>
            Mot bakgrund mot de händelser vi nu bevittnar i
          </note>
          <note>
            Baltikum, avser regeringen att förändra den tidigare uttalade
            inriktningen av det bilaterala bistånd som utges inom östeuropamiljarden?
          </note>
          <note>
            1990/91:400 av Lars Tobisson (m) till statsrådet
          </note>
          <note>
            Erik Åsbrink om utredning om en oberoende ställning för riksbanken:
          </note>
          <note>
            För en månad sedan klargjorde regeringen i finansplanen att den
            sedan i våras planerade utredningen om ökat oberoende för riksbanken
            skulle tillsättas inom kort. I en frågedebatt strax därefter begärde
            jag samråd mellan regering och riksdag om utredningens direktiv
            och sammansättning -- ett krav som sedan upprepats av riksdagens
            talman. Ännu har emellertid inget förmärkts i detta avseende.
          </note>
          <note>
            Mot denna bakgrund vill jag fråga följande:
          </note>
          <note>
            När planeras samråd ske, så att utredningen om riksdagens oberoende
            kan tillsättas?
          </note>
          <note type="speaker">
            1990/91:401 av Lola Björkquist (fp) till kommunikationsministern
            om utbyte av utländska körkort mot svenska:
          </note>
          <note>
            Den 11 juni 1990 blev kommittén Körkort 2000 klar med ett delbetänkande
            rörande utbyte av utländska körkort mot svenska.
          </note>
          <note>
            Kommittén hade arbetat förhållandevis snabbt. Den kunde bl.a.
            använda den 5-åriga utredningen som trafiksäkerhetsverket (TSV)
            lade fram våren 1989.
          </note>
          <note>
            Betänkandet förordade, precis som många andra gjort tidigare,
            att utbytesrätten upphävs för alla körkort utom för dem som utfärdats
            i Norden. Man ansåg att från och med den 1 januari i år skulle
            de nya reglerna kunna träda i funktion.
          </note>
          <note>
            Regeringen har ännu inte redovisat något förslag.
          </note>
          <note>
            Länsstyrelserna och statens kriminaltekniska laboratorium (SKL)
            väntar och dignar under arbetsbördan.
          </note>
          <note>
            Därför vill jag fråga kommunikationsministern om och i så fall
            när, som regeringen kommer med något förslag om nya föreskrifter?
          </note>
          <note>
            1990/91:402 av Görel Thurdin (c) till statsrådet
          </note>
          <note>
            Lena Hjelm-Wallén om de enskilda hjälporganisationernas biståndsprojekt:
          </note>
          <note>
            De enskilda biståndsorganisationerna svarar för en allt större
            andel av det sammanlagda svenska biståndsarbetet och mer än en
            miljard kronor beräknas utbetalas till dessa under bå 1991/92.
          </note>
          <note>
            Organisationerna utför en stor del av hjälpverksamheten och är
            viktiga för att ta tillvara det engagemang för biståndsarbete
            som finns hos en stor del av allmänheten.
          </note>
          <note>
            Det är dock ofrånkomligt att de enskilda organisationerna är
            betydligt mer sårbara i sin verksamhet än en offentlig myndighet
            är. Om samhällsstödet av skilda skäl upphör är det inte sällan
            nödvändigt att oplanerat avbryta projekt till men för de människor
            som fått hjälp den vägen.
          </note>
          <note>
            Under den senaste tiden har så bidrag till organisationen Hoppets
            Stjärna hållits inne.
          </note>
          <note>
            Effekten av detta är att livsuppehållande hjälpprojekt för många
            människor, barn i
          </note>
          <note>
            Rumänien och på Filippinerna, hastigt avbrutits av brist på medel.
          </note>
          <note>
            Effekterna för dessa barn är utomordentligt allvarliga. Mot denna
            bakgrund vill jag till statsrådet Lena Hjelm-Wallén ställa följande
            fråga:
          </note>
          <note>
            Vilken beredskap finns för att begränsa effekterna för de människor
            som drabbas av oplanerade nedläggningar av hjälpprojekt i dessa
            fall?
          </note>
          <note>
            1990/91:403 av Marianne Jönsson (c) till statsrådet
          </note>
          <note>
            Anita Gradin om jordbruket och EG:
          </note>
          <note>
            I en mängd arbetsgrupper inom regeringskansliet förbereds den
            svenska anpassningen till EG.
          </note>
          <note>
            Genom EES-förhandlingarna har anpassningen redan börjat på en
            rad områden.
          </note>
          <note>
            Jordbruksområdet ligger dock utanför överläggningarna eftersom
            EES-avtalet inte förutses omfatta någon gemensam jordbrukspolitik.
            Det enda som berörs på detta område är handeln med jordbruksprodukter.
          </note>
          <note>
            I juni 1990 fattades ett nytt jordbrukspolitiskt beslut i Sverige.
            I EG förbereds just nu en ny jordbrukspolitik som skiljer sig
            från den gamla. För att klara en svensk anslutning till EG i mitten
            eller slutet av 1990-talet är det viktigt att förbereda detta
            nu genom bl.a. arbetsgrupper som kartlägger vilka förändringar
            som krävs inom respektive område.
          </note>
          <note>
            Anpassningsarbetet måste bedrivas även inom de områden som inte
            omfattas av EES-
          </note>
          <note>
            förhandlingarna.
          </note>
          <note>
            Med hänvisning till ovanstående frågar jag statsrådet:
          </note>
          <note>
            Avser regeringen att tillsätta en arbetsgrupp för att se över
            vilka åtgärder som krävs inom jordbruket vid ett närmande till
            EG?
          </note>
          <note>
            1990/91:404 av Lennart Nilsson (s) till statsrådet
          </note>
          <note>
            Erik Åsbrink om förtidspensionärerna och skatteomläggningen:
          </note>
          <note>
            En person med halv förtidspension utan några andra inkomster
            hade under 1990 971 kr. i folkpension och 1 238 kr. Summa 2 209
            kr. per månad. Någon skatt utgick inte på grund av det extra avdraget
            för pensionärer.
          </note>
          <note>
            1991 är halv förtidspension 1 053 kr. och pensionstillskottet
            uppgår till 1 395 kr. Summa 2 448
          </note>
          <note>
            kr. per månad.
          </note>
          <note>
            Med det nya skattesystemet får ovan nämnda förtidspensionär betala
            232 kr. per månad i skatt i
          </note>
          <note>
            Uddevalla. (33 kr. kommunalskatt.) Nettoökning mellan 1990--91
            blir hela 7 kr. per månad.
          </note>
          <note>
            Vilka åtgärder är regeringen beredd att vidta för att rätta till
            dessa uppenbara brister i det nya skattesystemet?
          </note>
          <note>
            6 § Kammaren åtskildes kl. 13.18.
          </note>
          <note>
            Förhandlingarna leddes
          </note>
          <note>
            av talmannen från sammanträdes början t.o.m. 2 §
          </note>
          <note>
            anf. 13 (delvis),
          </note>
          <note>
            av tredje vice talmannen därefter t.o.m. anf. 33
          </note>
          <note>
            (delvis) och
          </note>
          <note>
            av andre vice talmannen därefter till sammanträdes slut.
          </note>
        </div>
      </body>
    </text>
  </TEI>
</teiCorpus>
