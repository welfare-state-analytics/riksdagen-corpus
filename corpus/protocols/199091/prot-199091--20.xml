<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--20</head>
          <docDate when="1990-11-08">1990-11-08</docDate>
        </div>
      </front>
      <body>
        <div>
          <note>
            1 § Anmälan om kompletteringsval till trafikutskottet
          </note>
          <note>
            Talmannen meddelade att folkpartiets riksdagsgrupp som suppleant
            i trafikutskottet under Hugo Bergdahls ledighet anmält hans ersättare
            Mariana Wallin.
          </note>
          <note>
            Talmannen förklarade utsedd till
          </note>
          <note>
            suppleant i trafikutskottet
          </note>
          <note>
            Mariana Wallin (fp)
          </note>
          <note>
            2 § Meddelande om ändringar i kammarens sammanträdesplan
          </note>
          <note type="speaker">
            Anf. 1 TALMANNEN:
          </note>
          <note>
            Torsdagen den 15 november anordnas inget arbetsplenum. Kammaren
            sammanträder denna dag för interpellationssvar kl. 12.00. Information
            från regeringen lämnas eventuellt kl. 14.30.
          </note>
          <note>
            Måndagen den 19 november sammanträder kammaren för bordläggningsplenum
            kl. 15.00.
          </note>
          <note>
            3 § Svar på interpellation 1990/91:53 om
          </note>
          <note>
            Zambia
          </note>
          <note>
            Anf. 2 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Eva Björne har frågat mig om biståndsmedel kan användas
            för att stödja den framväxande pluralismen i Zambia på liknande
            sätt som görs i t.ex. de baltiska staterna.
          </note>
          <note>
            Jag har nyligen i ett interpellationssvar till Jan-Erik
          </note>
          <note>
            Wikström principiellt diskuterat stöd till politisk pluralism
            och flerpartisystem i den svenska biståndspolitiken. Jag fick
            då möjlighet att klargöra hur viktigt demokratimålet är i svensk
            biståndspolitik.
          </note>
          <note>
            Sverige har, via biståndet, arbetat och kommer att arbeta för
            att uppmuntra till en demokratisk samhällsutveckling i våra samarbetsländer.
            För en generell beskrivning av detta arbete, ber jag att få hänvisa
            till interpellationsdebatten den 22 oktober i år.
          </note>
          <note>
            I Zambia bidrar det svenska biståndet till en utveckling mot
            ökad pluralism, bl.a. har stöd lämnats till den zambiska kooperationen
            under två decennier.
          </note>
          <note>
            Huvudinriktningen har varit att ge småbönderna ekonomiskt stöd
            genom en demokratisk och effektivt fungerande kooperativ struktur.
            Det svenska biståndet har bidragit till framväxten av bärkraftiga
            kooperativa föreningar.
          </note>
          <note>
            Biståndet till Zambia är i övrigt inriktat på sektorerna jordbruk,
            undervisning och hälsovård. I
          </note>
          <note>
            insatserna finns ett stort element av kunskapsuppbyggnad, stöd
            till utsatta grupper samt stöd till självhjälpsprogram, alltså
            sådant som skapar förutsättningar för en demokratiprocess.
          </note>
          <note>
            Vikten av en samhällsutveckling mot ökad demokrati och politisk
            mångfald framhålls regelbundet i biståndsdialogen med Zambia.
          </note>
          <note>
            Denna dialog förs med regeringsföreträdare, men också med andra
            grupper i det zambiska samhället.
          </note>
          <note>
            Det är glädjande att konstatera att det finns ett stort intresse
            för svenskt statsskick och samhällsliv i Zambia. Sålunda har både
            en delegation från det zambiska enhetspartiet (UNIP) och den zambiska
            fackföreningsrörelsen (ZCTU), som utgör en betydande del av oppositionen
            i landet, besökt
          </note>
          <note>
            Sverige under detta år för att studera svensk demokrati och konstitution,
            de politiska partierna, förhållandet mellan stat och parti, fackföreningsrörelsen
            m.m. Jag välkomnar ett fortsatt utbyte med berörda parter så att
            samtalen hålls vid liv.
          </note>
          <note>
            I september i år beslutade president Kaunda att låta skriva om
            konstitutionen så att flerpartisystem kan återinföras i Zambia.
            Presidenten har utlovat att fria val med flera partier skall hållas
            senast oktober
          </note>
          <note>
            1991.
          </note>
          <note>
            Den svenska regeringen välkomnar dessa beslut och förväntar sig
            att valprocessen genomförs på ett demokratiskt och rättvist sätt.
            Det är viktigt att alla partier får tillfälle att föra fram sina
            budskap i valrörelsen. Oppositionspartier är ännu inte etablerade
            men tillåts fr.o.m. november i år.
          </note>
          <note>
            Än så länge finns heller ingen oberoende institution som skall
            övervaka valet. Den oberoende kommitté som tillsattes för att
            övervaka den tidigare planerade folkomröstningen om flerparti
            kontra enpartisystem, förväntas nu ersättas av en oberoende valkommitté.
          </note>
          <note>
            Den svenska regeringen är, vid förfrågan från en oberoende valförrättningskommitté,
            beredd att ge stöd till själva valprocessen. Sådant stöd, t.ex.
          </note>
          <note>
            utformning av röstlängder och röstsedlar, utbildning av valfunktionärer
            samt valövervakning, har tidigare inte givits till Nicaragua och
            Namibia.
          </note>
          <note type="speaker">
            Anf. 3 EVA BJÖRNE (m):
          </note>
          <note>
            Herr talman! Jag tackar för svaret. Det är med glädje jag konstaterar
            att statsrådet poängterar hur viktigt demokratimålet är i svensk
            biståndspolitik.
          </note>
          <note>
            Det är bara att hoppas att biståndsverksamheten också kommer
            att kopplas till krav på en demokratisk utveckling i t.ex. många
            afrikanska mottagarländer. Då kan svenskt bistånd också kraftigt
            medverka till att en demokratisk utveckling sker.
          </note>
          <note>
            Statsrådet konstaterar att det finns ett stort intresse i Zambia
            för svenskt statsskick och samhällsliv. En delegation från UNIP,
            enhetspartiet -- Kenneth
          </note>
          <note>
            Kaundas parti -- och från fackföreningsrörelsen
          </note>
          <note>
            ZCTU, har besökt Sverige för att studera detta.
          </note>
          <note>
            Det kan väl i och för sig vara bra. Men vad det nu gäller är
            att främst göra ordentliga insatser i
          </note>
          <note>
            Zambia och för de zambier som försöker att arbeta för en pluralistisk
            och demokratisk utveckling.
          </note>
          <note>
            Att lära ut föreningskunskap, ekonomi, marknadsekonomi, demokratiskt
            styrelseskick, förvaltning, organisation, ledarskap, samhällsplanering,
            socialpolitik är faktorer som kan vara väsentliga för att demokrati
            skall kunna fungera. Det är bråttom -- om mindre än ett år skall
            det hållas val i Zambia.
          </note>
          <note>
            Kan biståndsministern lova att så snart som möjligt ge så många
            zambier som möjligt utbildning i sådana kunskaper som är väsentliga
            för att de skall kunna klara att leva och fungera i en framväxande
            demokrati?
          </note>
          <note>
            Är den svenska regeringen också beredd att ge stöd till valprocessen?
            Det var väldigt bra om så kunde ske. Kan statsrådet också tänka
            sig att ge stöd till en oberoende valförrättningskommitté?
          </note>
          <note>
            Anf. 4 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Även om svenskt bistånd till Zambia är viktigt,
            skall vi inte förhäva oss och tro att det svenska biståndet kan
            ge utbildning åt alla. Vi kan inte ordna och dona med förhållandena
            i Zambia så att vi skapar demokrati. Det är en process i de zambiska
            samhället.
          </note>
          <note>
            Det är glädjande att kunna konstatera att de områden som Eva
            Björne räknar upp är just sådana som vi, med hjälp av det svenska
            biståndet, har arbetat med sedan många år tillverka. Det är alltså
            ingenting som har börjat nu.
          </note>
          <note>
            Hela vårt bistånd har varit starkt inriktat på kunskapsutveckling:
            t.ex. på att lära bönder inom kooperationen mer om eget ansvarstagande
            och självhjälpsprogram av olika slag -- processer som i sig leder
            fram till demokrati.
          </note>
          <note>
            Vad vi dessutom i nuvarande läge kan göra är det, jag redan har
            sagt i svaret som nämligen att avvakta en begäran från en oberoende
            kommitté som skall sköta om valet i Zambia. Om vi får en sådan
            begäran är vi beredda att stödja själva valproceduren i Zambia.
            Däremot vill vi inte ge stöd till enskilda partier. Det är inte
            det statliga biståndets sak. Där får i så fall partier i Sverige
            gå in med stöd.
          </note>
          <note type="speaker">
            Anf. 5 EVA BJÖRNE (m):
          </note>
          <note>
            Herr talman! Jag förväntar mig naturligtvis inte att alla zambier
            skall utbildas. Det vore ju en utopisk önskan! Jag tycker dock
            att så många som möjligt av dem som nu har börjat att arbeta med
            den pluralistiska och demokratiska utvecklingen skall kunna få
            ta del av t.ex. den typ av utbildning som vi i Sverige nu ger
            till de baltiska staterna. På det viset kan man stödja och underlätta
            arbetet dessa människor att lära sig att sköta en demokrati och
            klara en valrörelse fram till nästa höst. Det är alldeles utmärkt
            att Sverige ställer upp och hjälper till vid valet. Det visade
            sig ju den process i
          </note>
          <note>
            Namibia, med FN och olika stater som deltog som valövervakare,
            var mycket bra. Men jag undrar också om Sverige kan hjälpa den
            här valkommittén i det arbete som pågår fram till valet.
          </note>
          <note>
            Anf. 6 Statsrådet EVA HJELM-WALLÉN
          </note>
          <note>
            (s):
          </note>
          <note>
            Herr talman! Det tycks som om Eva Björne och jag har precis samma
            syn på vad vi faktiskt kan göra.
          </note>
          <note>
            Det ena är det breda arbetet att stimulera demokratiprocesser
            i det zambiska samhället och i andra samhällen där den här utvecklingen
            är på gång. Det andra som vi kan göra är mer direkt inriktat på
            valet i Zambia, nämligen att med biståndsmedel stödja själva valmaskineriet.
            Det handlar om utbildning av valfunktionärer, valövervakning,
            tekniskt stöd, utformning av röstlängder och röstsedlar, osv.
            Jag har tidigare sagt att vi är beredda att gå in med ett sådant
            stöd om vi får en förfrågan av en oberoende kommitté.
          </note>
          <note type="speaker">
            Anf. 7 EVA BJÖRNE (m):
          </note>
          <note>
            Herr talman! Jag tackar biståndsministern för detta. Jag ser
            fram emot att det inom en ganska snar framtid kommer att hända
            väsentliga saker i
          </note>
          <note>
            Zambia för att underlätta den här processen och att det ges ett
            ordentligt stöd även till denna valförrättningskommitté när den
            nu formellt har kommit till stånd.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1990/91:43 om en arbetsgivarperiod
            i sjukförsäkringen
          </note>
          <note>
            Anf. 8 Socialminister INGELA THALÉN
          </note>
          <note>
            (s):
          </note>
          <note>
            Herr talman! Margó Ingvardsson har ställt ett antal frågor till
            mig angående förslaget om arbetsgivarperiod i sjukförsäkringen.
          </note>
          <note>
            Regeringen kommer inte att förelägga riksdagen något förslag
            om införande av en arbetsgivarperiod i sjukförsäkringen.
          </note>
          <note type="speaker">
            Anf. 9 MARGÓ INGVARDSSON (v):
          </note>
          <note>
            Herr talman! Jag tackar statsrådet för svaret. Det var kort men
            bra. När jag ställde interpellationen vågade jag knappast hoppas
            på ett sådant svar. Jag tycker att det är hoppfullt att regeringen
            har tagit intryck av det massiva motståndet mot en arbetsgivarperiod
            i sjukförsäkringen och dragit tillbaka förslaget.
          </note>
          <note>
            När jag läste den socialdemokratiska reservationen, undertecknad
            av socialdemokraten
          </note>
          <note>
            Doris Håvik, till 1981 års sjukpenningkommitté, som också behandlade
            denna fråga, kunde jag instämma helt och fullt i den socialdemokratiska
            uppfattningen.
          </note>
          <note>
            1981 ansåg socialdemokraterna att det inte fanns några fördelar
            med en arbetsgivarperiod. Däremot skulle den innebära en hårdare
            sortering bland de arbetssökande, de anställdas beroende av arbetsgivaren
            skulle öka, och den skulle leda till en ingående kontroll av de
            anställda, sade socialdemokraterna. Klämmen i reservationen löd:
          </note>
          <note>
            ''Vi kan inte heller ställa oss bakom uppfattningen att införande
            av ett sjuklönesystem skulle stimulera arbetsgivarna till förbättringar
            av arbetsmiljön för att på detta sätt nedbringa sjukfrånvaron
            och kostnaderna.''
          </note>
          <note>
            Jag utgår från att regeringen nu för gott strukit förslaget om
            en arbetsgivarperiod i sjukförsäkringen från den lista man har
            på kommande ingrepp i den offentliga sektorn. Men min fråga till
            statsrådet är: Vad har vi att vänta oss i stället? Skall den ökade
            självrisken i sjukförsäkringen under de första sjukdagarna helt
            och hållet ersätta det här förslaget om en arbetsgivarperiod?
          </note>
          <note>
            Inom parentes kan jag inte låta bli att citera vad socialdemokraterna
            skrev om ett sådant förslag i
          </note>
          <note>
            1981 års sjukpenningkommitté:
          </note>
          <note>
            ''Vi vill här eftertryckligt avvisa åtgärder som kan beskära
            den fria avtalsrätten men avvisar också en form av samhällskontrakt
            för att uppnå samma effekt. -- -- -- Ett oeftergivligt villkor
            enligt vår mening är emellertid att besparingarna inte drabbar
            på ett orättvist sätt utan påverkar olika grupper på i princip
            likartat sätt. Då ett sådant villkor inte kan uppfyllas vid införande
            av självrisken i sjukförsäkringen måste tanken på besparingar
            genom sådana åtgärder bestämt avvisas.''
          </note>
          <note>
            Även de här synpunkterna är undertecknade av socialdemokraten
            Doris Håvik, och det är hon som nu förmodligen kommer att underteckna
            beslutet om samma försämringar som hon tidigare var stark motståndare
            till. Men den diskussionen får vi säkerligen återkomma till.
          </note>
          <note>
            Jag vill veta vad som kommer att hända nu.
          </note>
          <note>
            Kommer regeringen att lägga fram förslag om en försöksverksamhet
            med arbetsgivarinträde? Ett sådant förslag fanns ju innan förslaget
            om arbetsgivarperioden lades fram.
          </note>
          <note>
            Jag undrar också vad som kommer att hända med arbetet för kampen
            mot ohälsan? Ett av huvudmotiven från regeringens sida för att
            införa denna arbetsgivarperiod var ju att man skulle frigöra 2
            000 personer på försäkringskassorna för att de aktivt skulle kunna
            arbeta mot den ökande ohälsan. Och de skulle också ersätta varandra
            så att de kunde gå på kurs och utbilda sig i fråga om en aktiv
            rehabilitering och arbetslinje i stället för sjuklinjen. Vad kommer
            att hända med den delen av förslaget?
          </note>
          <note type="speaker">
            Anf. 10 DANIEL TARSCHYS (fp):
          </note>
          <note>
            Herr talman! Sverige har en minoritetsregering.
          </note>
          <note>
            Även om många anser det önskvärt att ha en majoritetsregering
            i Sverige, finns möjligheten att vi även i framtiden kommer att
            ha minoritetsregeringar i Sverige. För att minoritetsregeringar
            skall kunna klara svåra ekonomiska lägen krävs det ofta samförstånd
            med andra partier.
          </note>
          <note>
            Folkpartiet deltog i våras i en överenskommelse med regeringen
            om en skärpning av den ekonomiska politiken. Det var en överenskommelse
            som innehöll ett stort antal impopulära åtgärder. Vi ansåg att
            vi genom att delta i den här överenskommelsen tog ansvar för landets
            ekonomi. Vi blir därför bestörta när vi finner att socialdemokraterna
            ensidigt har gjort avsteg från en viktig del av denna överenskommelse.
          </note>
          <note>
            Jag skulle vilja ställa två frågor till socialministern.
          </note>
          <note>
            Den första frågan är: Varför har socialdemokraterna ensidigt
            gjort avsteg från en viktig del av vårens ekonomisk-politiska
            uppgörelse med folkpartiet?
          </note>
          <note>
            Den andra frågan är: Hur tror regeringen att vi i folkpartiet
            i framtiden skall kunna göra överenskommelser med socialdemokraterna
            om vi inte kan lita på att att dessa överenskommelser blir bestående?
          </note>
          <note type="speaker">
            Anf. 11 MARGIT GENNSER (m)
          </note>
          <note>
            Herr talman! Talmannen har ju efterlyst litet mer spontana inlägg
            här i kammaren. Nu kommer jag med ett. Det lakoniska svaret var
            ju så intressant att jag tyckte att jag måste lägga mig i den
            här debatten. Margó Ingvardsson gjorde ett intressant historiskt
            inlägg. Det slutade litet tidigt, så jag skall därför fortsätta.
          </note>
          <note>
            Regeringen sade att vi skall ha en arbetsgivarperiod, och vi
            moderater tyckte att det var bra. Jag antar att man arbetade omsorgsfullt
            på departementet, men resultatet blev ett dåligt lagförslag som
            underkändes av lagrådet. Man sade att man skulle försöka göra
            det bättre. Förslaget blev försenat med ett halvår. Men sedan
            sade man ett tu tre: Vi skall inte alls ha en sådan lag. Jag antar
            att det är detta som framgår av det svar som givits i dag. Vad
            som sker i morgon vet vi inte.
          </note>
          <note>
            Vad har nu detta betytt? Jo, försäkringskassorna och riksförsäkringsverket
            har arbetat intensivt för att förbereda sig för ett nytt arbetssätt.
            Man skulle omskola människor till att syssla mer med rehabilitering
            och se till att de långtidssjuka får rehabilitering osv. Det sades
            att detta skulle gå bra och att man t.o.m. inte skulle behöva
            göra sig av med folk. Man skulle klara sig med den personal som
            fanns.
          </note>
          <note>
            I går hörde jag vad riksförsäkringsverkets chef sade hos riksdagens
            revisorer. Det blev en uppräkning som visade att man inte visste
            så mycket. Men som det såg ut nu, med alla frågetecken, behövde
            riksförsäkringsverket nog 1 000 människor till.
          </note>
          <note>
            Företagen har naturligtvis förberett sig för att klara av den
            föreslagna arbetsgivarperioden. Detta är inte något som man snyter
            ur näsan från en dag till en annan. Man måste planera för att
            kunna se hur man skall göra ett bra arbete, och så ett tu tre
            gäller inte förslaget längre.
          </note>
          <note>
            Regeringen har givit otydliga signaler, och signaler som går
            åt olika håll, och regeringen motiverar inte sitt avhopp. Detta
            leder inte bara till ett dåligt rykte för regeringen, utan till
            skadeverkningar i hela vår samhällsekonomi, och vi behöver inte
            fler skadeverkningar.
          </note>
          <note>
            Regeringens ledamöter har alltid sagt att det, är de verkligt
            regeringsfähiga här i landet. Jag vill faktiskt ifrågasätta detta.
          </note>
          <note>
            Nåväl, nu vet vi inte så mycket om framtiden. Jag vill verkligen
            fråga socialministern: Hur kommer försäkringskassornas arbetssituation
            att se ut i framtiden? Kommer de att få de 1 000 nya årsarbetare
            som de behöver om de skall uppnå alla de mål som regeringen har
            satt upp? Eller kommer ni att skära i målen när det gäller rehabilitering
            osv.? Vilka är era planer för den kommande månaden, längre tid
            antar jag att man inte kan fråga om?
          </note>
          <note>
            Anf. 12 Socialminister INGELA THALÉN
          </note>
          <note>
            Herr talman! I mitt interpellationssvar gick jag av naturliga
            skäl inte in på de enskilda frågor som
          </note>
          <note>
            Margó Ingvardsson hade ställt i sin interpellation, eftersom
            regeringen inte kommer att lämna något förslag om en lagfäst sjuklön.
            Men efter Margó
          </note>
          <note>
            Ingvardssons senare inlägg vill jag ändå säga, att skälet till
            att regeringen inte lägger fram ett förslag om en lagfäst sjuklön
            inte enbart är den diskussion som har förts. Jag tror nämligen
            att en lagfäst sjuklön i och för sig hade varit en mycket bra
            insats.
          </note>
          <note>
            Med det förslag som regeringen nu är på väg till riksdagen med
            -- med de försämringar i sjukförsäkringen och den konstruktion
            som regeringen kommer att presentera i en proposition -- kommer
            inte förslaget om en lagfäst sjuklön att passa in i ett sådant
            avräkningssystem som kommer att föreläggas. Jag skall inte gå
            in mer i den diskussionen nu, eftersom vi får anledning att diskutera
            själva propositionen när riksdagens ledamöter har haft möjlighet
            att ta del av texten.
          </note>
          <note>
            När det gäller förslaget om förändringar i hela socialförsäkringen
            kommer regeringen att dels lämna en proposition om någon dag,
            dels ta upp en del frågor i budgetpropositionen och i ett senare
            förslag om arbetsskadesjukförsäkringen. Jag kan förutskicka att
            hela socialförsäkringsutskottet kommer att få möjlighet att diskutera
            denna fråga.
          </note>
          <note>
            Daniel Tarschys uttryckte sin bestörtning över att socialdemokraterna
            avviker från en överenskommelse. Jag kan bara konstatera att i
            det ekonomiska läge och finanspolitiska läge som landet befinner
            sig i, har regeringen ansett det vara helt nödvändigt att gå utöver
            uppgörelsen när det gäller att minska skillnaderna i statsbudgeten
            utöver den som låg till underlag för folkpartiets och socialdemokraternas
            överenskommelse i våras.
          </note>
          <note>
            Därav de försämringar i sjukförsäkringssystemet som nu kommer
            att föreslås.
          </note>
          <note>
            Som jag tidigare sade går enligt vår uppfattning förslaget om
            lagfäst sjuklön inte att kombinera med det kommande förslaget.
            Jag har också i anslutning till beredningen informerat den företrädare
            för folkpartiet som jag tidigare har haft täta kontakter med när
            det gäller förslaget om lagfäst sjuklön.
          </note>
          <note>
            Jag vill till Margit Gennser säga att lagrådet inte alls underkände
            förslaget om en lagfäst sjuklön. Man hade synpunkter på vissa
            hanteringsfrågor och ville att förslaget skulle gå ut på remiss.
            Man hade också synpunkter på en del civilrättsliga frågor där
            man ansåg att vi borde ha utfört en mer fördjupad analys. Departementet
            har efter det att lagrådet fattat sitt beslut också gått igenom
            förslaget. Men med hänsyn till de andra förändringarna, vilket
            jag redovisade, anser vi oss inte kunna gå fram med detta förslag.
          </note>
          <note>
            Beträffande riksförsäkringsverket kommer man där inte att få
            några tusen nya årsarbetare. Jag kommer under nästa vecka att
            ha en ingående överläggning med riksförsäkringsverket om det sätt
            på vilket verket bör kunna arbeta både med rehabilitering och
            arbetsskadefrågor och med det nya förslag om socialförsäkringen
            som kommer att presenteras under denna vecka.
          </note>
          <note type="speaker">
            Anf. 13 MARGÓ INGVARDSSON (v):
          </note>
          <note>
            Herr talman! Aldrig får man vara riktigt glad, åtminstone inte
            någon längre stund. Jag tyckte att det kändes hoppfullt att regeringen
            tagit intryck av den massiva kritiken mot arbetsgivarperioden
            i sjukförsäkringen och insett att det inte var något bra förslag.
            Regeringen ansåg inte att detta var ett bra förslag år 1981 när
            de borgerliga framställde det. Jag ansåg att det var hoppfullt
            att regeringen nu hade återtagit sin gamla ståndpunkt, men så
            var det alltså inte.
          </note>
          <note>
            Statsrådet sade att regeringen insett att försämringarna i sjukförsäkringen
            inte gick ihop med förslaget om arbetsgivarperioden. Det är möjligt
            att statsrådet hade avsett att säga
          </note>
          <note>
            ''förändringarna'', men ibland går det varav hjärtat är fullt
            ut i talet. Det är möjligt att regeringen ändå är medveten om
            att det är försämringar i sjukförsäkringen som man avser att införa.
            Den diskussionen skall vi inte föra här i dag. Vi kommer att få
            fler tillfällen att diskutera vad detta kommer att innebära reellt
            för olika människor. I dag vill jag veta vad som kommer att hända
            därutöver. Hur blir det med rehabiliteringsarbetet på försäkringskassorna?
          </note>
          <note>
            När regeringen presenterade förslaget om arbetsgivarperioden
            sade man att detta var den enda möjligheten att frigöra anställda
            hos försäkringskassorna för att arbeta med rehabiliteringen. Kommer
            försäkringskassorna nu att få extra resurser? Det är väl inte
            så, att regeringen också överger de tankar man haft om en aktiv
            rehabilitering och ett förändrat arbetssätt för försäkringskassorna?
            Vilka förslag har vi att vänta oss i den riktningen?
          </note>
          <note type="speaker">
            Anf. 14 DANIEL TARSCHYS (fp):
          </note>
          <note>
            Herr talman! Förtroendet mellan de politiska partierna är en
            mycket ömtålig planta. Det är lätt att på kort tid förstöra vad
            som tagit lång tid att bygga upp. Vi i folkpartiet har i skattefrågan
            haft ett utomordentligt gott samarbete med socialdemokraterna.
            Jag har också i en del andra frågor haft ett gott samarbete. Vi
            har kunnat lita på att de överenskommelser som träffats har hållits.
          </note>
          <note>
            Det är därför utomordentligt allvarligt när vi i en viktig fråga
            kan notera att så inte sker när någonting nytt dyker upp som är
            svårt att förena med den överenskommelse som träffats. Så kan
            det inte vara i relationerna mellan människor och inte heller
            mellan partier, dvs. att när något nytt kommer upp som inte går
            ihop med det man sade förut, kan man strunta i det man förut sade.
          </note>
          <note>
            Herr talman! Det är för övrigt inte så, att konsekvenserna för
            statsbudgeten av det senaste förslaget är mindre än vad de skulle
            bli med sjuklöneförslaget. Det blir en större minskning av statsbudgetens
            utgifter med sjuklöneförslaget än med det förslag som regeringen
            nu avser att lägga fram.
          </note>
          <note type="speaker">
            Anf. 15 MARGIT GENNSER (m):
          </note>
          <note>
            Herr talman! Jag sade, fru Thalén, att lagstiftningsarbetet var
            dåligt, inte detta med arbetsgivarperiod. Lagstiftningsarbetet
            skall vara korrekt och bra. Då säger lagrådet: Det här är en bra
            lag, för den fungerar i verkligheten. Men det fanns alltså skevheter,
            det var dåligt genomtänkt, det var dåligt underarbete, det var
            dåliga övergångsbestämmelser osv.
          </note>
          <note>
            Jag har alltid hållit på att det skall vara formella lagar. Att
            land skall med lag byggas -- det har jag alltid tyckt vara ett
            mycket bra begrepp för rättssamhället. Därför skulle jag aldrig,
            om jag hade suttit på fru Thaléns taburett, ha lämnat ifrån mig
            ett dåligt lagstiftningsarbete. Jag tror också att det är just
            den här fladdrigheten -- och faktiskt bristande respekt för kunnighet
            -- som gör att man sedan inte kan hålla avtal.
          </note>
          <note>
            RFV sysslar med fördjupat budgetarbete. Detta har jag tidigare
            diskuterat med fru Thalén. Det arbetet skulle ha varit klart för
            länge sedan. Nu har man ett tu tre helt nya förutsättningar. Det
            gäller en treårsperiod. Jag fick höra att man nu kommer med förslag
            beträffande arbetsskadeförsäkringen. Ja, där fanns det stora frågetecknet.
            Hur kommer man att göra härvidlag? Hur kommer det att påverka
            arbetet och personalsituationen, fru Thalén?
          </note>
          <note>
            Ni har alltid sagt att ni är planhushållare. Då borde ni i alla
            fall kunna göra någorlunda fasta planer från en månad till en
            annan. Det kan ni inte, och därför borde vi nog satsa på ett helt
            annat system, ett marknadssystem som är mer decentraliserat. Då
            får man inte sådana här olyckshändelser.
          </note>
          <note>
            Anf. 16 Socialminister INGELA THALÉN
          </note>
          <note>
            (s):
          </note>
          <note>
            Herr talman! Till Margit Gennser vill jag säga att jag bestämt
            avvisar att detta skulle vara ett schabbligt lagförslag. Det var
            inte alls så. Däremot fanns det synpunkter som vi på departementet
            självfallet skulle ta till oss och bearbeta. Jag vill också i
            det sammanhanget säga att denna lag hade -- om vi inte hade gjort
            någon annan förändring -- kunnat fungera mycket bra efter det
            arbete som vi har utfört. Nu gör vi en mer omfattande förändring
            i socialförsäkringssystemet, och då går det inte att kombinera
            den lagen med denna mer omfattande förändring.
          </note>
          <note>
            Till Daniel Tarschys vill jag säga att det faktiskt inte är så
            att den lagfästa sjuklönen -- såvida man inte redan från början
            kunnat beräkna de dynamiska effekterna, vilket vi inte kunde göra
            i vare sig det ena eller det andra förslaget -- skulle ha medfört
            avsevärt mindre kostnader för hela samhällsekonomin.
          </note>
          <note>
            Jag glömde att säga en sak till Margit Gennser förra gången.
            Hon sade att företagen har förberett sig för den lagfästa sjuklönen.
            Ja, Margit Gennser, i så fall har man gjort detta under yttersta
            tystnad. De samtal vi har fört har tyvärr inte visat på något
            större engagemang för den lagfästa sjuklönen.
          </note>
          <note>
            Till Margó Ingvardsson: Det var inget förbiseende när jag sade
            försämringar. När jag sade försämringar menade jag försämringar.
            Allt under
          </note>
          <note>
            100 % är mindre än 100 %. Det är inte alls så att jag på något
            sätt försöker slinka undan att det är en försämring av ett sjukförsäkringssystem
            som tidigare gällde 100 %. Men detta är enligt min uppfattning
            nödvändigt för att tillförsäkra samhället och löntagarna ett socialförsäkringssystem
            som står sig över hela perioden. Det är en trängre finansiell
            port, det blir rakare vägar tillbaka till arbetet. Men det blir
            definitivt försämringar den första tiden. Systemet kommer däremot
            att ge de långtidssjuka ett starkare skydd.
          </note>
          <note>
            När det gäller riksförsäkringsverkets möjligheter har vi ju för
            avsikt att lyfta upp frågan om ett arbetsgivarinträde. Men det
            kommer inte nu i det första förslaget som är på väg till riksdagen.
            Som jag redovisade i min inledning kommer vi successivt med de
            här förslagen för att riksdagen så snabbt som möjligt skall kunna
            ta del av dem.
          </note>
          <note>
            Beträffande frågan om arbetsskadeförsäkringen återkommer vi i
            ett förslag, först till lagrådet och sedan i en proposition efter
            årsskiftet.
          </note>
          <note type="speaker">
            Anf. 17 MARGÓ INGVARDSSON (v):
          </note>
          <note>
            Herr talman! Jag tycker att det är bra att regeringen inser att
            man håller på att försämra sjukförsäkringen. Men jag tycker att
            det är olyckligt att man inte har läst vad regeringen själv sade
            1981 om sådana här ingrepp i sjukförsäkringen, nämligen att de
            måste avvisas, för sådana ingrepp kan aldrig drabba lika, utan
            de drabbar alltid de svagare hårdast. Det är synd att regeringen
            inte står fast vid den uppfattningen.
          </note>
          <note>
            När det gäller frågan om arbetsgivarinträde är det också mycket
            frestande att gå tillbaka till 1981 års sjukpenningkommitté och
            läsa vad regeringen har haft för åsikt om detta tidigare. Den
            åsikten har ju varit att arbetsgivarinträdet är ett första steg
            till införandet av en arbetsgivarperiod. Dessutom har man sagt
            att det är oerhört kostsamt för samhället att föra in arbetsgivarinträde,
            för då måste man ha dubbel organisation. Det blir dyrt både för
            företagen och för försäkringskassorna. Jag vill alltså bara påminna
            om vilken åsikt man har haft tidigare om arbetsgivarinträdet.
          </note>
          <note>
            Jag är ledsen att jag inte i den här debatten har fått något
            klart svar av socialministern om hur det skall bli med rehabiliteringslinjen
            på försäkringskassorna. Kommer försäkringskassorna att få den
            personal man behöver för att kunna genomföra det viktiga förändringsarbete
            där man satsar mer på en aktiv arbetsrehabilitering i stället
            för långa sjukskrivningsperioder?
          </note>
          <note>
            Talmannen anmälde att Margit Gennser anhållit att till protokollet
            få antecknat att hon inte ägde rätt till ytterligare inlägg.
          </note>
          <note>
            Anf. 18 Socialminister INGELA THALÉN
          </note>
          <note>
            (s):
          </note>
          <note>
            Herr talman! Försämringar i sjukförsäkringen blir inte rättvisa.
            Men inte heller 100 % blir rättvist av det skälet att de som är
            sjuka -- och de grupper som ofta är sjuka -- alltid drabbas orättvist
            av sin sjukdom, oavsett vilket system man har. Den enda möjligheten
            att komma åt allt detta är att arbeta på två vägar: att ge en
            god ekonomisk trygghet, och att också arbeta för att förändra
            den verklighet som människor lever i, nämligen i det här fallet
            oftast arbetsmiljön, som skadar människor mycket svårt.
          </note>
          <note>
            Vår utgångspunkt i förändringarna är att arbeta på båda dessa
            vägar. Några beslut har riksdagen redan fattat. Flera förslag
            kommer till riksdagen i detta syfte.
          </note>
          <note>
            När det gäller arbetsgivarinträde delar inte jag
          </note>
          <note>
            Margó Ingvardssons uppfattning. Jag har nu fått information och
            erfarenheter från flera sådana här försök, och de visar på goda
            resultat. Man kan kanske inte ännu dra hundraprocentiga växlar
            på detta, men jag tycker ändå att man skall lyfta fram den här
            frågan till beslut.
          </note>
          <note>
            Margó Ingvardsson frossar med glädje i ställningstaganden gjorda
            1981. Det är faktiskt så, att vi 1981 hade ett annat sjukförsäkringssystem.
          </note>
          <note>
            Jag har tidigare sagt att det vi nu gör är en försämring. Men
            jag vill ändå säga att det vi gör sammantaget är en avsevärd förbättring
            -- genom arbetslivsfonder, genom rehabiliteringsersättning och
            genom förändringarna i socialförsäkringssystemet. Vi håller fast
            vid principen att människor skall kunna rehabiliteras, att människor
            skall kunna komma tillbaka till ett aktivt liv. Men vi biter oss
            faktiskt inte fast vid vad som varit system tidigare. Jag är villig
            att erkänna att verkligheten förändras. Då måste vi angripa problem
            i verkligheten med nya metoder. Jag är inte sämre människa än
            att jag kan säga det.
          </note>
          <note>
            Talmannen meddelade att Margó Ingvardsson anhållit att till protokollet
            få antecknat att hon inte ägde rätt till ytterligare inlägg.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1990/91:46 om barnavårdscentralerna
          </note>
          <note>
            Anf. 19 Socialminister INGELA THALÉN
          </note>
          <note>
            (s):
          </note>
          <note>
            Herr talman! Margareta Persson har frågat mig om jag anser att
            barnavårdscentralernas verksamhet varit en en stor framgång för
            barnhälsovårdsarbetet och om jag anser att barnavårdscentralerna
            bör behållas. Hon har vidare frågat vilka åtgärder jag avser att
            vidta för att de skall kunna behållas.
          </note>
          <note>
            Det förebyggande arbete som bedrivs inom barnhälsovården och
            inom mödravården har varit föregångare till hälso- och sjukvårdens
            preventiva arbete generellt. Det är utomordentligt angeläget att
            det förebyggande arbetet inte utarmas. Detta gäller i hög grad
            förebyggande arbete för barn.
          </note>
          <note>
            Under senare år har primärvården byggts ut alltmer. Det har då
            varit naturligt att mödra- och barnhälsovården integrerats i denna
            verksamhet.
          </note>
          <note>
            Svaret på frågan om vem som bäst tillgodoser barnens intressen
            i primärvården är inte givet, och det kan också finnas risk för
            att en tvist kan uppstå, där barnet riskerar att dra det kortaste
            strået. På många håll i landet har dock ett lokalt väl fungerande
            samarbete vuxit fram baserat på ömsesidigt förtroende.
          </note>
          <note>
            Självfallet finns det anledning att lyssna om oro och kritik
            framförs, för att se vad som ligger bakom och om förbättringar
            kan göras. Det skall inte heller förnekas att det på vissa håll
            kan finns problem.
          </note>
          <note>
            Dessa är emellertid inte i första hand organisatoriska.
          </note>
          <note>
            För närvarande diskuteras strukturfrågor inom hälso- och sjukvården
            intensivt. Dessa berör inte minst primärvården och därmed även
            barnhälsovården. Det är angeläget att se till att förebyggande
            insatser både generellt och framför allt för barn får en hög prioritet
            i dessa sammanhang.
          </note>
          <note>
            Socialstyrelsen planerar att i den tillsyn som styrelsen bedriver
            länsvis särskilt granska hur kvaliteten inom mödra- och barnhälsovården
            upprätthålls. Barnhälsovården, som är en av samhällets viktigaste
            verksamheter för barn, kommer också att i projektform uppmärksammas
            inom styrelsen.
          </note>
          <note>
            Jag vill framhålla att jag givetvis liksom frågeställaren anser
            att barnavårdscentralerna är av stor betydelse för barnhälsovården.
            Jag anser det också angeläget att deras funktion bibehålls. Det
            centrala är att barnens intressen blir väl tillvaratagna. Integreringen
            av barnhälsovården i primärvården får inte ske på bekostnad av
            barnhälsovården, och jag finner det av stor betydelse att barnavårdscentralernas
            verksamhet värnas.
          </note>
          <note>
            Avslutningsvis vill jag framhålla att frågor om barnens välbefinnande
            har hög prioritet inom socialdepartementet. Jag planerar att initiera
            en översyn av hur det ökande antalet födda påverkat barnhälsovården.
            I det sammanhanget kan också belysas vad de organisatoriska förändringarna
            i praktiken har inneburit.
          </note>
          <note type="speaker">
            Anf. 20 MARGARETA PERSSON (s):
          </note>
          <note>
            Herr talman! Jag vill första tacka för det -- som jag tror --
            positiva svaret.
          </note>
          <note>
            Barnhälsovården har sedan minst 35 år tillbaka haft en avgörande
            roll för det förebyggande olycksfallsarbete och för det hälsovårdande
            arbetet. Ett exempel på detta är att antalet dödsolyckor bland
            barn drastiskt har minskat under senare år. Men nu hotas den så
            lyckosamma modellen genom att allt fler barnavårdscentraler läggs
            ned som enskilda enheter.
          </note>
          <note>
            Barnavårdscentralerna har varit motorn i det svenska barnhälsoförebyggande
            arbetet. Trots att besöken är frivilliga, går nästan alla barnfamiljer
            dit. Barnavårdscentralerna är en stor trygghet, dit man kan vända
            sig med sin oro och sina frågor. Den svenska modellen har blivit
            internationellt känd.
          </note>
          <note>
            Olika länder försöker nu bygga upp en liknande modell som den
            vi haft i Sverige.
          </note>
          <note>
            Den offentliga sektorn är i dag utsatt för en väldigt kritisk
            granskning av både allmänhet och politiker.
          </note>
          <note>
            Men en verksamhet som knappast någon, i varje fall från allmänhetens
            sida, har haft några invändningar emot är barnavårdscentralernas
            arbetsmetoder. De är lättillgängliga, byråkratin lyser med sin
            frånvaro, deras kunskaper är stora, och varje förälder känner
            att man kan ställa precis vilka ''dumma'' frågor som helst utan
            att bli illa behandlad.
          </note>
          <note>
            Barnmiljörådet, som är den statliga myndighet som skall bevaka
            bl.a. det förebyggande säkerhetspolitiska arbetet bland barn,
            har nu kraftigt protesterat mot den pågående omstruktureringen
            i landstingen av barnhälsovården. Man varnar nu för den förändring
            som innebär att distriktssköterskorna skall överta barnavårdscentralernas
            uppgifter.
          </note>
          <note>
            En distriktssköterska, som skall ha ansvar för allt fler verksamhetsgrenar
            inom primärvården, kommer oundvikligen att tvingas prioritera
            det akut sjukvårdande arbetet framför långsiktigt förebyggande
            barnhälsoarbete.
          </note>
          <note>
            Även om distriktssköterskeorganisationen tillförs nya resurser,
            kommer distriktssköterskorna att få svårt att upprätthålla en
            god kompetens på barnområdet. På barnavårdscentralerna har sjuksköterskorna
            ett barnunderlag på omkring 500
          </note>
          <note>
            barn per heltidstjänst. Detta måste jämföras med att en del distriktssköterskor
            endast har ett totalt barnunderlag på omkring 100 barn.
          </note>
          <note>
            Den kompetens som barnavårdscentralerna har haft kan därför svårligen
            upprätthållas av distriktssjuksköterskorna, även om organisationen
            tillförs mer resurser, vilket man ju i och för sig kan tvivla
            på. Kompetensen bygger på erfarenhet av många barn, men också
            på att man kan hålla sig informerad om nyheter på barnområdet.
            En distriktssjuksköterska kan omöjligen hinna att inhämta alla
            nya kunskaper på samtliga områden som hon skall bevaka.
          </note>
          <note>
            Självfallet skall vi fortsätta att ha distriktsköterskor även
            för barnhälsovården i glesbygd. Men förhållandena där går inte
            att jämföra med tätortsförhållanden.
          </note>
          <note>
            Den omstrukturering -- eller nedmontering -- som nu håller på
            att ske av en svensk modell som varit unik är väldigt oroande.
          </note>
          <note>
            Varför skall den offentliga sektorn förändras just på det område
            där den är som mest populär? Hur skall man kunna garantera att
            det förebyggande arbetet inte kommer i kläm i konkurrensen med
            akuta sjukvårdsbehov? Hur skall man kunna garantera samma gedigna
            barnkompetens som tidigare?
          </note>
          <note>
            Jag tycker att statsrådets svar är bra, men det är otydligt på
            några punkter.
          </note>
          <note>
            Jag noterar med glädje att statsrådet säger att det är av stor
            betydelse att barnavårdscentralernas verksamhet värnas.
          </note>
          <note>
            Jag undrar alltså om jag har tolkat statsrådet rätt om jag gör
            följande konstateranden:
          </note>
          <note>
            Socialministern anser att barnavårdscentralerna är av stor betydelse
            och bör bibehållas.
          </note>
          <note>
            Det förebyggande arbetet får inte utarmas.
          </note>
          <note>
            I samband med den påtalade översynen kommer också de organisatoriska
            förändringar som skett inom barnhälsovården att belysas.
          </note>
          <note>
            Kan statsrådet instämma i detta?
          </note>
          <note>
            Anf. 21 INGRID RONNE-BJÖRKQVIST
          </note>
          <note>
            (fp):
          </note>
          <note>
            Herr talman! När jag kom in i riksdagen för fem år sedan hade
            jag arbetat på barnavårdscentraler i 20
          </note>
          <note>
            år och därför kunnat följa utvecklingen. Jag hade då en tjänst
            på 20 timmar i veckan fördelade på sex barnavårdscentraler. Från
            barnläkarhåll hade vi gång på gång slagit larm om att den nedrustning
            som pågick skulle kunna få förödande konsekvenser för barnhälsovården.
            Tyvärr tycks våra farhågor ha besannats.
          </note>
          <note>
            I folkpartiets partimotion om de mest utsatta barnen har vi pekat
            på den urholkning av barnkompetensen som har skett bl.a. inom
            barnhälsovården. Vi menar att den här utvecklingen måste brytas.
            Vi pekar också på en rad andra områden där barnkompetensen har
            urholkats.
          </note>
          <note>
            I en strävan mot familjeperspektiv och helhetssyn har vuxenperspektivet
            tagit överhanden och barnet kommit i skymundan. Så är det t.ex.
            inom barnhälsovården, där barnsjuksköterskorna ersatts med distriktsköterskor,
            som samtidigt tvingas ägna allt mera tid åt hemsjukvård och äldreomsorg,
            som
          </note>
          <note>
            Margareta Persson mycket riktigt har påpekat i den här interpellationen.
          </note>
          <note>
            Det här har medfört att bl.a. frågor om barnolycksfall blivit
            eftersatta. Detta betonas t.ex.
          </note>
          <note>
            i en rapport från Umeå universitet, där Boel
          </note>
          <note>
            Henckel redogör för en enkätundersökning bland distriktsköterskor.
            De uppgav samstämmigt att deras arbetsuppgifter hade blivit så
            omfattande att barnhälsovården var hotad. Från många håll har
            det kommit uppgifter om att föräldrautbildningen har stagnerat.
          </note>
          <note>
            En urholkning av barnkompetensen har också skett inom socialtjänsten
            och vid länsstyrelserna.
          </note>
          <note>
            Syftet var gott när man införde den nya socialtjänstlagen för
            att främja en helhetssyn. Men tyvärr har det visat sig att barnen
            kommit i skymundan när vuxna har varit allt för upptagna av att
            lösa vuxnas problem i samband med familjevåld, missbruk, psykisk
            sjukdom hos föräldrarna och i flyktingärenden. Barnet har man
            ofta glömt bort i hanteringen. Det här belyses vackert i bl.a.
            socialstyrelsens skrift Det osynliga barnet.
          </note>
          <note>
            Vi har nyss fått siffror som visar att antalet polisanmälda fall
            av barnmisshandel har ökat med
          </note>
          <note>
            37 % från 1988 till 1989. Antalet anmälda fall av sexuella övergrepp
            har också ökat kraftigt. Vi får allt flera flyktingbarn som är
            märkta av krig och svält och av att deras anhöriga har torterats.
          </note>
          <note>
            Barnolycksfallen kostar fortfarande samhället ungefär 1 miljard
            per år. De flesta av dessa barnolycksfall skulle kunna förebyggas.
            Nästan
          </note>
          <note>
            10 % av förskolebarnen växer upp i missbruksmiljö.
          </note>
          <note>
            Därför har vi från folkpartiet motionerat om ett samlat förslag
            till åtgärdsprogram för att stärka barnkompetensen. Ett självklart
            inslag i ett sådant program vore åtgärder för att stoppa nedrustningen
            av barnavårdscentralerna. En statlig barnombudsmannatjänst är
            också en angelägen åtgärd.
          </note>
          <note>
            Jag vill nu komplettera Margareta Perssons frågor med ytterligare
            ett par. Är socialministern villig att medverka till ett åtgärdsprogram
            för att stärka barnkompetensen på de områden som jag har berört?
            Är inte regeringen äntligen mogen att lägga fram förslag om en
            statlig barnombudsman?
          </note>
          <note>
            Numera är det bara socialdemokrater och moderater som brukar
            gå emot kravet det här i riksdagen.
          </note>
          <note>
            Anf. 22 Socialminister INGELA THALÉN
          </note>
          <note>
            (s):
          </note>
          <note>
            Herr talman! Till Margareta Persson vill jag säga att det som
            uttrycks i interpellationssvaret just är de regionala skillnaderna.
            Det måste finnas utrymme inte minst för de delar av landet som
            är rena glesbygder. I övrigt är svaret på frågeställningen ett
            klart ja.
          </note>
          <note>
            Ingrid Ronne-Björkqvist! Den psykiska delen i hela det här komplexet
            av frågor ligger bakom att vi nu tar upp barnhälsofrågor. Det
            är detta komplex som Ingrid Ronne-Björkqvist beskriver. Däremot
            har vi inte fått några skriftliga rapporter som redovisar att
            barns hälsa generellt har försämrats.
          </note>
          <note>
            Det betyder i och för sig inte att det inte kan finnas oroväckande
            tecken som inte är tydliga. Jag vill också poängtera att folkhälsogruppen
            tar upp just barnperspektivet i sitt arbete om förebyggande folkhälsoarbete.
          </note>
          <note>
            Vi skall nu se över hur fler födda barn påverkar barnhälsovården.
            I det sammanhanget anser jag också att vi skall granska hur de
            organisatoriska förändringarna som har genomförts på sina håll
            har påverkat verksamheten. När vi har fått det här kunskapsunderlaget
            kommer jag att ta ställning till vilka särskilda åtgärder som
            skall vidtas.
          </note>
          <note>
            Jag vill också hänvisa till det jag sade i mitt interpellationssvar:
            att socialstyrelsen i sina länsgenomgångar särskilt uppmärksammar
            barnen när det görs en allmän översyn av sjukvården och hälsosituationen
            i länet.
          </note>
          <note type="speaker">
            Anf. 23 MARGARETA PERSSON (s):
          </note>
          <note>
            Herr talman! Jag tackar för det klara ja-svaret. Det kommer att
            bli en viktig signal ut i landet.
          </note>
          <note>
            Anf. 24 INGRID RONNE-BJÖRKQVIST
          </note>
          <note>
            (fp):
          </note>
          <note>
            Herr talman! Socialministern sade att regeringen ännu inte har
            fått några signaler om att barnens hälsa har försämrats. Jag hoppas
            verkligen att ni inte väntar med åtgärder tills man har fått fram
            sådana undersökningar. Då är man alldeles för sent ute. Man borde
            kunna göra en analys av de rapporter som kommer utifrån fältet
            för att slippa att få en försämring av hälsan innan man ingriper.
          </note>
          <note>
            I rapporten nr 79, år 1987, Barnhälsovård och barnsäkerhet, utarbetad
            vid pedagogiska institutionen vid Umeå universitet, har man via
            en mycket omfattande enkätundersökning bland distriktssköterskorna
            fått dessa signaler. Det är bara ett exempel. Vi vet att föräldrautbildningen
            har stagnerat och gått tillbaka på vissa håll. Det borde räcka
            för att man skall vidta åtgärder. Man behöver inte vänta tills
            barnhälsan har blivit sämre.
          </note>
          <note>
            Anf. 25 Socialminister INGELA THALÉN
          </note>
          <note>
            (s):
          </note>
          <note>
            Herr talman! Jag vet inte om Ingrid Ronne-
          </note>
          <note>
            Björkqvist medvetet missuppfattade det jag sade eller om det
            bara var en ''dragning'' i debatten. Jag sade att vi går in med
            åtgärder. Det gäller t.ex.
          </note>
          <note>
            socialstyrelsen som arbetar på ett nytt sätt med länsgenomgångarna
            och uppmärksammar barnperspektivet och barnens hälsosituation.
          </note>
          <note>
            Socialdepartementet har tagit initiativ, och folkhälsogruppen
            har tagit initiativ när det gäller barnperspektivet i folkhälsoarbetet.
          </note>
          <note>
            Jag bara konstaterade att vi inte har fått några skriftliga rapporter
            som påvisar att barns hälsa har förändrats. Den vardagsinformation
            som vi får via tidningar och rapporter, som Ingrid Ronne-
          </note>
          <note>
            Björkqvist själv påpekade, är signaler nog för oss att agera.
          </note>
          <note>
            Talmannen anmälde att Ingrid Ronne-Björkqvist anhållit att till
            protokollet få antecknat att hon inte ägde rätt till ytterligare
            inlägg.
          </note>
          <note>
            Överläggningen var härmed avslutad.
          </note>
          <note>
            6 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1990/91:52 till socialutskottet
          </note>
          <note>
            1990/91:54 till skatteutskottet
          </note>
          <note>
            1990/91:56 lagförslag 3 till finansutskottet
          </note>
          <note>
            i övrigt till skatteutskottet
          </note>
          <note>
            Motionerna
          </note>
          <note>
            1990/91:Fi12 och Fi13 till finansutskottet
          </note>
          <note>
            7 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 8 november
          </note>
          <note>
            1990/91:82 av Håkan Holmberg (fp) till statsrådet
          </note>
          <note>
            Maj-Lis Lööw om en eventuell invandring från
          </note>
          <note>
            Sovjetunionen:
          </note>
          <note>
            Myndigheterna i Sovjetunionen har nyligen beslutat att landets
            medborgare skall få rätt att inneha pass för utlandsresor. Mycket
            talar för att ett mycket stort antal sovjetmedborgare kommer att
            utnyttja denna nya frihet.
          </note>
          <note>
            Detta kan endast hälsas med glädje. Men samtidigt är förhållandena
            i stora delar av Sovjetunionen nu sådana att många människor,
            kanske miljontals, helst skulle vilja lämna landet för gott. Hot
            om svält, epidemier och förgiftning till följd av miljöförstöring
            är för många en daglig realitet.
          </note>
          <note>
            Detta hot blir ännu mer påtagligt om vintern
          </note>
          <note>
            1990/91 blir hårdare än de två föregående.
          </note>
          <note>
            Sverige kan, tillsammans med andra europeiska länder, få lov
            att ta på sig ett ansvar av en helt ny typ för att ta emot människor
            som av olika skäl inte kan bo kvar på sina hemorter. Men den viktigaste
            insats vi kan göra är sannolikt att söka förebygga en utvandring
            i stor skala genom stora nödhjälpsinsatser på platsen -- för Sveriges
            del förefaller det vara naturligast att koncentrera sådana insatser
            till de baltiska republikerna.
          </note>
          <note>
            Mot denna bakgrund vill jag fråga statsrådet:
          </note>
          <note>
            Vilka åtgärder avser regeringen vidta för att förebygga och tillsammans
            med andra länder hantera en eventuell massutvandring från
          </note>
          <note>
            Sovjetunionen?
          </note>
          <note>
            8 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 7 november
          </note>
          <note type="speaker">
            1990/91:168 av Karin Israelsson (c) till kommunikationsministern
            om anslagen till SJ:
          </note>
          <note>
            Persontrafiken norr om Sundsvall hamnar i riskzonen om regeringens
            krispaket går igenom.
          </note>
          <note>
            Minskade anslag till SJ drabbar i första hand SJs trafik i de
            norra delarna av landet. Ett väl utvecklat tågnät är av avgörande
            betydelse för att hela landet skall kunna leva, och det är även
            viktigt ur försvarspolitisk synpunkt. Även miljömässiga aspekter
            måste vägas in. Det är helt klart att tågtrafik är betydligt miljövänligare
            än exempelvis biltrafik.
          </note>
          <note>
            Järnvägen är och måste förbli livsnerven i vårt kommunikationssystem.
            Regeringen måste ta sitt förnuft till fånga och inte låta halva
            Sverige bli utan persontågtrafik.
          </note>
          <note>
            Med anledning av det anförda vill jag ställa följande fråga till
            kommunikationsministern:
          </note>
          <note>
            Ämnar regeringen stå fast vid beslutet att minska anslagen till
            SJ, och innebär det i så fall att persontrafiken i norr stoppas?
          </note>
          <note>
            1990/91:169 av Marianne Jönsson (c) till arbetsmarknadsministern
            om sockerbruket i
          </note>
          <note>
            Mörbylånga:
          </note>
          <note>
            Enligt pressmeddelande den 7 november anser statens industriverk
            att stödet till sockerbruket i
          </note>
          <note>
            Mörbylånga samt arealbidraget till odlarna skall upphöra efter
            budgetåret 1990/91.
          </note>
          <note>
            Med anledning av detta vill jag ställa följande fråga:
          </note>
          <note>
            Är detta i enlighet med riksdagens uttalade vilja att stöd av
            regionalpolitiska skäl skall utgå till
          </note>
          <note>
            Mörbylånga sockerbruk?
          </note>
          <note>
            den 8 november
          </note>
          <note>
            1990/91:170 av Marianne Jönsson (c) till statsrådet
          </note>
          <note>
            Maj-Lis Lööw om möjlighet till arbete för asylsökande:
          </note>
          <note>
            Regeringen har sagt nej till en ansökan från
          </note>
          <note>
            Borgholms kommun om att få bedriva försöksverksamhet för att
            ge flyktingar möjlighet att få arbeta medan de väntar på att få
            besked från invandrarverket om de får stanna i Sverige.
          </note>
          <note>
            AMS, som varit remissinstans i ärendet, har tillstyrkt, och en
            enhällig fullmäktigeförsamling har slutit upp bakom förslaget
            att få bedriva försöksverksamheten.
          </note>
          <note>
            Med anledning av detta vill jag ställa följande fråga:
          </note>
          <note>
            På vilket sätt anser invandrarministern att de asylsökande skall
            få möjlighet att arbeta under tiden de väntar på besked om att
            få stanna i
          </note>
          <note>
            Sverige?
          </note>
          <note>
            9 § Kammaren åtskildes kl 12.57.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
