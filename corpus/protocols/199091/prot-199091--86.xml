<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--86</head>
          <docDate when="1991-03-26">1991-03-26</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 20 mars.
          </note>
          <note>
            2 § Avsägelse
          </note>
          <note>
            Tredje vice talmannen meddelade att professor
          </note>
          <note>
            Lars Werin avsagt sig uppdraget som suppleant i styrelsen för
            Stiftelsen Riksbankens
          </note>
          <note>
            Jubileumsfond.
          </note>
          <note>
            Denna framställning bifölls av kammaren.
          </note>
          <note>
            3 § Svar på fråga 1990/91:477 om fyllnadsinbetalningen av preliminärskatt
          </note>
          <note type="speaker">
            Anf. 1 Statsrådet ERIK ÅSBRINK (s):
          </note>
          <note>
            Herr talman! Hugo Hegeland har frågat mig om regeringen, med
            hänsyn till att de höjda taxeringsvärdena medför en höjning av
            skatten för
          </note>
          <note>
            1990, är beredd att höja gränsen för fyllnadsinbetalning av preliminärskatt
            så att villaägare inte orättvist drabbas av en hög straffränta
            på överskjutande skattebelopp eller är beredd att vidta annan
            åtgärd som kompenserar villaägarna för denna oförutsedda skattehöjnings
            konsekvenser.
          </note>
          <note>
            1990 års allmänna fastighetstaxering ledde till att taxeringsvärdet
            i genomsnitt höjdes med ungefär
          </note>
          <note>
            50 %. För en vanlig villa med ett tidigare taxeringsvärde på
            300 000 kr. blev det nya värdet
          </note>
          <note>
            450 000 kr. I det fallet blev skattehöjningen inkomståret 1990
            ungefär 600 kr. Samtidigt står det emellertid klart att i många
            fall, främst i storstadsområden, skedde en betydande höjning av
            taxeringsvärdena, vilket i vissa fall har lett till en större
            skatteskärpning.
          </note>
          <note>
            De allra flesta fastighetsägare måste ha känt till att en fastighetstaxering
            skulle ske under 1990, och de torde också ha haft en uppfattning
            om skatteeffekterna för 1990. Det kan då inte, som
          </note>
          <note>
            Hugo Hegeland påstår, vara fråga om en oförutsedd skattehöjning.
          </note>
          <note>
            En mycket viktig princip inom vårt system för uppbörd av skatt
            är att preliminär skatt skall betalas under inkomståret med belopp
            som så nära som möjligt kan antas motsvara den slutliga skatten.
          </note>
          <note>
            Bl.a. för att inte de som har betalat sin preliminära skatt under
            inkomståret skall hamna i ett sämre läge än de som betalat efter
            inkomståret tas en kvarskatteavgift ut, om inte fyllnadsinbetalningen
            görs inom vissa tidsfrister. Kvarskatteavgiften verkar dessutom
            som ett påtryckningsmedel att betala den preliminära skatten i
            tid.
          </note>
          <note>
            För att den skattskyldige skall undgå kvarskatteavgift skall
            fyllnadsinbetalning av skatt göras senast den 18 januari till
            den del fyllnadsinbetalningen överstiger 20 000 kr. och senast
            den 30 april i övriga fall.
          </note>
          <note>
            Jag anser, med hänsyn till att många småhusägare själva har initierat
            en höjning av den preliminära skatten under inkomståret och i
            många fall redan gjort fyllnadsinbetalningar i januari i år, att
            det skulle vara direkt olämpligt att nu ändra uppbördsreglerna
            för småhusägarna för att uppnå den effekt som Hugo Hegeland åsyftar.
            Mitt svar på
          </note>
          <note>
            Hugo Hegelands fråga är alltså nej.
          </note>
          <note type="speaker">
            Anf. 2 HUGO HEGELAND (m):
          </note>
          <note>
            Herr talman! Jag tackar statsrådet för det utförliga svaret men
            beklagar naturligtvis att det slutade med ett nej. Jag hade givetvis
            tänkt mig motsatsen, särskilt när jag i förra veckan läste ett
            meddelande från finansdepartementet om att skattemyndigheterna
            nu skall vara snällare vid eftertaxeringen och ta större hänsyn
            till den enskildes personliga förhållanden. I särskilt ömmande
            fall skall skattemyndigheterna helt låta bli att eftertaxera.
            Det är några av förslagen i en promemoria som finansdepartementet
            sände ut på onsdag förra veckan. Även reglerna för skatte- och
            avgiftstilläggen skall mjukas upp och anpassas till skattereformen.
            Det var ett mycket glädjande meddelande, som tydde på att finansdepartementet
            nu äntligen börjar betrakta oss skattebetalare som ömma plantor
            som också bör vårdas mycket omsorgsfullt. Därför trodde jag att
            det var rätt naturligt att ta hänsyn till de fall som jag har
            tagit upp i min fråga.
          </note>
          <note>
            Det är alldeles riktigt som statsrådet Erik Åsbrink säger, att
            de flesta fastighetsägare har känt till att en fastighetstaxering
            skulle ske och att de kanske har haft en viss uppfattning om skatteeffekten.
            Men det oförutsebara -- jag syftar inte bara till att det skulle
            bli en skattehöjning -- är att den i vissa fall blir så omfattande.
            Det var alltså detta som var det oförutsedda. Det tycker jag att
            jag kunde väl motivera.
          </note>
          <note>
            Jag tänker på de fall där man kommer ända upp i
          </note>
          <note>
            150 % höjning och den grupp som inte har så mycket kontanter
            som Erik Åsbrink och jag alltid har vid sidan om, utan som verkligen
            lever på marginalen. Jordbrukare får exempelvis rätt kraftiga
            höjningar av skatten på sina fastigheter numera, mangårdsbyggnader,
            där det verkligen kan slå allvarligt. Många av dem har inga inkomster
            under våren utan får dem först senare. Där tycker jag att det
            verkligen är motiverat att göra ett undantag. Kan inte statsrådet
            tänka sig denna mjukhet i ömmande fall?
          </note>
          <note type="speaker">
            Anf. 3 Statsrådet ERIK ÅSBRINK (s):
          </note>
          <note>
            Herr talman! Det är glädjande att höra att Hugo
          </note>
          <note>
            Hegeland har gott om kontanter. Jag tycker dock inte att Hugo
            Hegeland skall uttala sig om huruvida jag har gott om kontanter.
          </note>
          <note>
            I övrigt till sakfrågan. Denna mjukhet visar vi ju redan genom
            det regelsystem som vi har. Vi har tagit till ett ordentligt belopp,
            20 000 kr. Om man alltså hamnar under den nivån -- och de flesta
            gör det -- kan man vänta med att göra sina fyllnadsinbetalningar
            ända till den 30 april utan att drabbas av minsta lilla avgift.
            De fall som här diskuteras gäller de skattehöjningar som kan bli
            följden av de höjda taxeringsvärdena. Vi skall ha klart för oss
            att de motverkas av ändringarna i schablonintäkten, som innebär
            att det faktiskt för vissa kan bli skattesänkning eller ungefär
            oförändrad skatt. De skattehöjningar det här handlar om är i de
            allra flesta fall mycket blygsamma och ryms gott och väl inom
            ramen för
          </note>
          <note>
            20 000 kr.
          </note>
          <note>
            Information om de nya taxeringsvärdena har gått ut senast den
            30 juni 1990, dvs. man har känt till långt i förväg vilka skattekonsekvenserna
            skulle bli. Det har också resulterat i att man i många fall själv
            har begärt höjd preliminärskatt.
          </note>
          <note>
            Jag anser alltså att vi på allt tillbörligt sätt har tagit hänsyn
            till förhållandena. Dessutom är det här en rättvisefråga. Att
            nu i efterhand ändra reglerna gör att vissa människor som har
            följt de tidigare reglerna skulle hamna i ett sämre läge. Jag
            kan inte anse att det är berättigat.
          </note>
          <note type="speaker">
            Anf. 4 HUGO HEGELAND (m):
          </note>
          <note>
            Herr talman! Om Erik Åsbrink har ont om kontanter är jag naturligtvis
            den förste att vilja bistå honom, för jag vet att han inte får
            låna ur statens kassa, hur flödande den än är vid olika tillfällen.
          </note>
          <note>
            Alldeles bortsett från att jag tillhör ett annat parti tycker
            jag att det verkligen är ett ömmande fall.
          </note>
          <note>
            Där är jag beredd att göra ett undantag. Det är en sådan mjuk
            regel som jag tycker att biträdande finansministern kan tillämpa
            för andra människor.
          </note>
          <note>
            Det skall nu t.o.m. bli möjligt för aktiebolag att under vissa
            förutsättningar dela upp verksamhet i mindre enheter utan omedelbar
            inkomsteffekt. Här har man plötsligt intagit en generös ställning
            till skattebetalarna, något som vi inte är vana vid.
          </note>
          <note>
            Statsrådet säger att många småhusägare har själva initierat en
            höjning av preliminärskatten under inkomståret. Varför har de
            gjort det om det inte spelar någon större roll ifall de ligger
            med en kvarskatt ända upp till 20 000 kr. och det har så liten
            effekt? Kan statsrådet förklara det, för för mig förefaller det
            väldigt konstigt.
          </note>
          <note type="speaker">
            Anf. 5 Statsrådet ERIK ÅSBRINK (s):
          </note>
          <note>
            Herr talman! Det är inte det minsta konstigt. Man har gjort det
            därför att man har noterat att det blir förändringar i skatteuttaget.
            Men jag vidhåller att förändringarna är små i de allra flesta
            fall och alltså ryms många gånger om inom gränsen för 20 000 kr.
          </note>
          <note>
            Men jag tycker att det är viktigt att vi har en lika behandling
            av skattebetalarna. Grundregeln är att man skall betala en preliminär
            skatt som så nära som möjligt ansluter till den slutliga skatten.
            I den mån det uppkommer avvikelser -- i varje fall om det är stora
            avvikelser -- är det inte orimligt att ta ut en avgift, som egentligen
            inte innebär annat än att man betalar ränta på den kredit man
            har skaffat sig med hjälp av skattesystemet. Skulle vi inte göra
            det, skulle det faktiskt innebära en olika behandling av olika
            skattebetalare, något som jag inte tycker vore önskvärt.
          </note>
          <note type="speaker">
            Anf. 6 HUGO HEGELAND (m):
          </note>
          <note>
            Herr talman! Även om man får en skattekredit, är tyvärr inte
            räntan, även om den är låg, som bekant avdragsgill vid deklaration.
            Så det blir ändå en påtaglig kostnad i vissa fall.
          </note>
          <note>
            Det är riktigt som statsrådet säger att man bör eftersträva likartade
            regler. Då är det klart att det då också skall vara likartade
            förhållanden. Har statsrådet ändrat uppfattning sedan förra veckan
            när det gäller att skattemyndigheterna skall vara snällare vid
            eftertaxering och ta större hänsyn till den enskildes personliga
            förhållanden? Det är ju ett avsteg från denna generella regel.
            Det kan mycket väl uppstå sådana fall där det blir en oväntat
            stor höjning och där personen i fråga faktiskt inte har några
            inkomster under de första månaderna av året, eftersom inkomsterna
            kommer senare. Jag tycker att det i detta fall vore motiverat
            med ett avsteg från regeln och att man inte skär alla över en
            kam. Är statsrådet inte så mjuk till sinnet i varje fall?
          </note>
          <note type="speaker">
            Anf. 7 Statsrådet ERIK ÅSBRINK (s):
          </note>
          <note>
            Herr talman! Jag har inte ändrat uppfattning sedan förra veckan.
            Den proposition som då lades fram avspeglar givetvis min uppfattning.
            Jag tycker att skattemyndigheterna, givetvis inom de ramar som
            dras upp genom lagar och förordningar, skall vara serviceinriktade
            och ta hänsyn till omständigheter i individuella fall. Men snällheten
            skall inte drivas så långt att det blir orättvisor och olika behandling.
          </note>
          <note>
            Man får inte vara snäll så till den milda grad mot vissa att
            man i praktiken blir stygg mot andra.
          </note>
          <note type="speaker">
            Anf. 8 HUGO HEGELAND (m):
          </note>
          <note>
            Herr talman! Jag instämmer givetvis i att snällheten inte får
            drivas så långt att jag inte skulle känna igen Erik Åsbrink. Det
            vore ju tråkigt.
          </note>
          <note>
            Överläggningen var härmed avslutad.
          </note>
          <note>
            4 § Svar på fråga 1990/91:479 om möjlighet för riksskatteverket
            att begära förhandsbesked
          </note>
          <note type="speaker">
            Anf. 9 Statsrådet ERIK ÅSBRINK (s):
          </note>
          <note>
            Herr talman! Knut Wachtmeister har frågat mig om jag avser att
            presentera ett förslag som skulle möjliggöra för riksskatteverket
            att begära ett fiktivt förhandsbesked hos skatterättsnämnden.
            Frågan knyter an till regeringens förslag i en proposition som
            lades fram i januari i år om att riksskatteverkets nämnd för rättsärenden
            skall brytas ut från riksskatteverket och meddela förhandsbesked
            i eget namn, skatterättsnämnden, och att riksskatteverket skall
            föra det allmännas talan i ärenden om förhandsbesked.
          </note>
          <note>
            Skatteförenklingskommittén lämnade 1987 i betänkandet (Ds Fi
            1987:1) Tolkningsbesked i skattefrågor ett sådant förslag som
            Knut
          </note>
          <note>
            Wachtmeister efterlyser.
          </note>
          <note>
            Jag delar i och för sig Knut Wachtmeisters åsikt att det kan
            behöva skapas en möjlighet för skatteförvaltningen att snabbt
            få vägledning för sin verksamhet i form av prejudikat. Som framkom
            vid remissbehandlingen av betänkandet rymmer förslaget emellertid
            bl.a. en del principiella frågor som ingalunda är lättlösta. För
            närvarande är jag därför inte beredd att säga när eller ens om
            jag kommer att lägga fram något förslag med anledning av betänkandet.
          </note>
          <note type="speaker">
            Anf. 10 KNUT WACHTMEISTER (m):
          </note>
          <note>
            Herr talman! Tack för svaret. Propositionen om förhandsbesked
            i skattefrågor innehåller inte någon möjlighet för riksskatteverket
            att självt kunna begära förhandsbesked. Ett sådant förfarande
            hade varit smidigt, snabbt och mindre byråkratiskt och dessutom
            bättre ur integritetssynpunkt.
          </note>
          <note>
            Nu säger statsrådet att han delar min uppfattning att det är
            bra om man snabbt kan få vägledning för sin verksamhet i form
            av prejudikat. Min följdfråga är då: Anser statsrådet inte att
            det är bra ur den enskildes integritetssynpunkt att kunna få slippa
            vandra genom rättsinstanserna bara mot bakgrunden att myndigheten
            vill ha ett prejudikat?
          </note>
          <note>
            När statsrådet säger att det finns principiella frågor som ingalunda
            är lättlösta vill jag fråga följande.
          </note>
          <note>
            Arbetar man inom finansdepartementet eller inom regeringskansliet
            över huvud taget på att lösa dessa frågor? Jag har inhämtat att
            riksskatteverket självt är angeläget om att få tillstånd att begära
            sådana förhandsbesked. Med kännedom om riksskatteverket tror jag
            att man även där har grunnat över de principiella svårigheter
            som ett sådant förslag kan inrymma. Då är frågan om statsrådet
            inte tror att det går att övervinna dessa principiella svårigheter
            för att få ett betydligt smidigare system än det som vi har i
            dag.
          </note>
          <note type="speaker">
            Anf. 11 Statsrådet ERIK ÅSBRINK (s):
          </note>
          <note>
            Herr talman! På den första frågan vill jag svara att det givetvis
            är bra både för den enskilde och för skatteförvaltningen om man
            kan få fram prejudikat så snabbt som möjligt. Det tror jag att
            vi är ense om.
          </note>
          <note>
            Den andra frågan är något svårare att svara på. Jag kan säga
            något om de principiella problem som jag i mitt frågesvar antydde
            fanns. Det som Knut
          </note>
          <note>
            Wachtmeister efterlyser handlar ju inte om att tolka en enskild
            persons taxering, utan det handlar om mer principiella och generella
            ställningstaganden.
          </note>
          <note>
            Då glider vi över i riktning mot lagstiftning snarare än rättsskipning.
            Och det kan t.o.m. ifrågasättas om detta är förenligt med regeringsformen.
            I alla händelser måste vi noga analysera den frågan ytterligare.
          </note>
          <note>
            Det finns också skäl som talar för att man vid sådana förfaranden
            skall skapa ett motsatsförhållande, ett kontradiktoriskt förhållande,
            som det heter på vackert juristspråk, så att man får en allsidig
            belysning av frågeställningarna. Vem som i så fall skulle utses
            att vara motpart till det allmänna är inte heller alldeles enkelt
            att klarlägga.
          </note>
          <note>
            Dessutom finns det, som flera remissinstanser har belyst, ett
            antal olika möjliga metoder att snabbt föra fram prejudikatfrågor.
            Jag skall nu inte närmare gå in och belysa dem. Men jag vill säga
            att detta kräver ytterligare ställningstaganden.
          </note>
          <note>
            Slutligen vill jag säga att om vi inför en sådan ordning innebär
            det att vi belastar skatterättsnämnden med nya uppgifter som med
            all säkerhet innebär förlängda handläggningstider i övrigt. Och
            Knut Wachtmeister har bl.a. en partikamrat, Margit Gennser, som
            många gånger här i riksdagen har krävt en förkortning av handläggningstiderna.
            Jag har haft tillfälle att diskutera den frågan flera gånger.
            Jag är angelägen om att vi nu kan hålla fast vid detta i enlighet
            med den reform som vi nyligen har föreslagit. Men jag vill alltså
            nämna detta som ett exempel på att det i detta sammanhang finns
            vissa svårigheter.
          </note>
          <note type="speaker">
            Anf. 12 KNUT WACHTMEISTER (m):
          </note>
          <note>
            Herr talman! Självfallet delar jag statsrådets uppfattning att
            man behöver förkorta handläggningstiderna. I fråga om detta har
            Margit
          </note>
          <note>
            Gennser och jag naturligtvis inte olika uppfattningar. Och denna
            proposition är också ägnad att leda till en förkortning av handläggningstiderna,
            dels genom att det krävs färre ledamöter för att man skall vara
            beslutsmässig, dels genom att man delegerar ned en del ärenden.
            Allt detta är ju ägnat att förkorta handläggningstiderna. Men
            självfallet är det angeläget att man handlägger ärendena noggrant.
          </note>
          <note>
            Jag är också glad över att statsrådet delar min uppfattning att
            det vore bra för den enskilde om man kunde få fiktiva förhandsbesked.
          </note>
          <note>
            Jag blev emellertid litet oroad över slutklämmen i svaret, där
            statsrådet säger: ''För närvarande är jag därför inte beredd att
            säga när eller ens om jag kommer att lägga fram något förslag
            med anledning av betänkandet.''
          </note>
          <note>
            Men det behövs, som statsrådet nu sade, ytterligare ställningstaganden.
            Är statsrådet beredd att låta undersöka om det är möjligt att
            på ett smidigt sätt genomföra en sådan reform som innebär att
            riksskatteverket skulle få rätt att begära förhandsbesked?
          </note>
          <note type="speaker">
            Anf. 13 Statsrådet ERIK ÅSBRINK (s):
          </note>
          <note>
            Herr talman! Vi ser över dessa frågor. Det är, som jag sade,
            svåra frågor, och jag kan inte utlova något visst tidsschema för
            dessa studier. Jag vill alltså i dagens läge inte heller gå längre
            än jag gjorde i mitt frågesvar. Jag kan alltså inte utlova att
            det kommer att läggas fram något förslag. Jag kan bara säga att
            vi ser över dessa frågor, och dessa studier får ligga till grund
            för framtida ställningstaganden.
          </note>
          <note type="speaker">
            Anf. 14 KNUT WACHTMEISTER (m):
          </note>
          <note>
            Herr talman! Som avslutning vill jag bara berätta att för ett
            par år sedan när Kjell-Olof Feldt var på en utfrågning i skatteutskottet
            kom frågan upp om man skulle kunna minska uttaget av preliminärskatt
            från 120 till 110 % som riksskatteverket hade föreslagit. Då svarade
            dåvarande statsrådet Kjell-Olof Feldt att om riksskatteverket
            skulle lägga fram kloka förslag skulle han självfallet genomföra
            dem. Och det gjorde han också.
          </note>
          <note>
            Jag tycker att detta är ett ganska klokt förslag från riksskatteverket
            och som vi under hand har tagit reda på att man arbetar med och
            som innebär att man skall kunna genomföra en sådan reform. Då
            tycker jag att det skulle vara bra om statsrådet följde sin företrädare
            och genomförde kloka förslag från riksskatteverket.
          </note>
          <note type="speaker">
            Anf. 15 Statsrådet ERIK ÅSBRINK (s):
          </note>
          <note>
            Herr talman! Utan att vilja betygsätta de förslag som läggs fram
            av riksskatteverket eller från Knut
          </note>
          <note>
            Wachtmeister, skall jag som allmän princip bara fastställa att
            jag har för avsikt att följa alla kloka förslag i framtiden.
          </note>
          <note type="speaker">
            Anf. 16 KNUT WACHTMEISTER (m):
          </note>
          <note>
            Herr talman! Då hoppas jag att jag ganska snart från statsrådets
            sida kommer att få en utvärdering av de svårigheter som finns.
            Jag tror inte att statsrådet kommer tillbaka i vår med någon proposition
            i ärendet. Vad som sedan händer har vi inte någon anledning att
            nu diskutera.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1990/91:466 om skolan och arbetslivet
          </note>
          <note type="speaker">
            Anf. 17 Statsrådet GÖRAN PERSSON (s):
          </note>
          <note>
            Herr talman! Lars Svensson har frågat mig vilken roll jag ser
            för de lokala yrkesråden och yrkesnämnderna på skolområdet och
            vilka åtgärder som planeras.
          </note>
          <note>
            Inledningsvis vill jag gärna betona den vikt jag fäster vid samverkan
            mellan skola och arbetsliv.
          </note>
          <note>
            Den arbetsplatsförläggning av utbildningen som föreslås i propositionen
            ''Växa med kunskaper''
          </note>
          <note>
            innebär en stor reform av de mer yrkesförberedande utbildningarna.
            Kommunerna föreslås bli skyldiga att förlägga minst 15 % av utbildningstiden
            till en arbetsplats. Möjligheten att arbetsplatsförlägga olika
            program kommer att variera från ort till ort och mellan olika
            branscher.
          </note>
          <note>
            Jag är övertygad om att vissa program kommer att få betydligt
            större del av sin utbildning arbetsplatsförlagd än den föreslagna
            minimitiden. I
          </note>
          <note>
            fråga om den arbetsplatsförlagda utbildningen blir det betydelsefullt
            för kommunerna att ha nära kontakter med ortens näringsliv. Också
            när det gäller beslut om och utformning av lokala grenar kommer
            samverkan med den lokala arbetsmarknaden att vara nödvändig.
          </note>
          <note>
            Jag utgår i från att lokala yrkesråd -- liksom hittills -- kommer
            att vara viktiga samarbetspartners i frågor som rör yrkesinriktningen
            av utbildningen på olika studievägar. Samverkan mellan skola och
            arbetsliv kommer att vara en nödvändig förutsättning för den framtida
            gymnasieskolan. Formerna för sådan samverkan bör dock i ökad utsträckning
            få bestämmas lokalt. En redovisning av skolans arbetslivskontakter
            kan lämligen höra hemma i den skolplan varje kommun skall upprätta.
          </note>
          <note>
            På ett nationellt plan spelar arbetsmarknadens parter och företrädare
            för olika branschorganisationer en viktig roll när det gäller
            samverkan mellan skola och arbetsliv. Så har t.ex.
          </note>
          <note>
            deras kompetens tagits tillvara i olika kursplanegrupper i samband
            med försöksverksamheten med treåriga yrkesutbildningar.
          </note>
          <note>
            Regeringen har nyligen tillsatt en särskilt kommitté för att
            utforma mål och riktlinjer för det offentliga skolväsendet. Kommttén
            skall också till den 1 juli
          </note>
          <note>
            1991 lämna förslag till riktlinjer och modeller för gymnasieskolans
            och vuxenutbildningens kursplaner. Kommittén skall samråda med
            företrädare för såväl skolhuvudmännen som med berörda myndigheter,
            organisationer och andra kommittéer. Företrädare för arbetslivet
            kommer härigenom att ges möjlighet att tillföra läroplansarbetet
            sin kompetens.
          </note>
          <note>
            Jag förutsätter att den värdefulla insats som görs --
          </note>
          <note>
            såväl lokalt som centralt -- i fortsättningen kommer till uttryck
            i gemensamma organ mellan skolan och arbetslivet.
          </note>
          <note type="speaker">
            Anf. 18 LARS SVENSSON (s):
          </note>
          <note>
            Herr talman! Jag ber att få tacka skolministern för svaret. Jag
            blev litet orolig när jag läste gymnasiepropositionen ''Växa med
            kunskaper'', där det inte stod någonting om den fortsatta kontakten
            mellan skolan och arbetslivet vare sig lokalt eller centralt.
            Jag trodde då att statsrådet hade för avsikt att återkomma i den
            speciella proposition som senare kommer att läggas fram och som
            berör skollagen m.m.
          </note>
          <note>
            Jag tror att det är viktigt att man har kontinuerliga kontakter
            mellan skolan och arbetslivet såväl lokalt som centralt. Detta
            gäller inte endast nu när vi går över till nya läroplaner utan
            även i fortsättningen.
          </note>
          <note>
            Jag tror av detta skäl att man måste ha centrala yrkesnämnder
            eller motsvarande för att kontinuerligt följa hur läroplanerna
            skall se ut och medverka i det fortsatta arbetet med läroplanerna.
          </note>
          <note>
            I referensgruppen för ÖGY-försöket har vi påtalat behovet av
            att stärka kontakterna mellan arbetslivet och skolan särskilt
            på det lokala planet när det gäller yrkesråden. Detta påtalades
            vid referensgruppens sammanträde. Jag tror att det är nödvändigt
            att man här finner en form. Jag delar statsrådets uppfattning
            att det i den skolplan som föreläggs kommunerna skall redovisas
            hur man skall gå till väga. Jag tror dock att det finns anledning
            för riksdagen att markera att det är motiverat att kontinuerligt
            ha organ både lokalt och centralt mellan skolan och arbetslivet,
            för att därigenom få så bra effekter som möjligt av utbildningen
            både när det gäller läroplanen centralt och när det gäller att
            utforma arbetet lokalt. Därför bör nog riksdagen göra någon form
            av uttalande om detta när den skall behandla gymnasiepropositionen.
          </note>
          <note type="speaker">
            Anf. 19 Statsrådet GÖRAN PERSSON (s):
          </note>
          <note>
            Herr talman! Det är självklart så, att det står väldigt mycket
            i gymnasiepropositionen om samverkan mellan arbetslivet och skolan
            såväl lokalt som nationellt. Lars Svensson avser egentligen det
            faktum att vi inte har reglerat detta.
          </note>
          <note>
            Detta beror på ett synsätt som baserar sig på ansvarspropositionen,
            som riksdagen nyligen ställde sig bakom. Vi vill mer och mer överlåta
            åt dem som arbetar lokalt att ta ansvar för vilken typ av organ
            man behöver.
          </note>
          <note>
            För att det inte skall uppstå några missförstånd mellan oss vill
            jag genast säga att jag betraktar yrkesråden som sådana verksamheter
            som kommer att finnas kvar. Jag utgår från att det kommer att
            vara nästintill omöjligt att åstadkomma en vettig arbetsplatsförlagd
            utbildning om man inte har en bra samverkan mellan näringslivet
            lokalt i dess breda form och skolan. På den punkten känner jag
            ingen oro. Principiellt har vi dock tidigare intagit den ståndpunkten
            att vi inte skall reglera denna typ av samverkansformer. Kommunerna
            får själva söka sig fram.
          </note>
          <note type="speaker">
            Anf. 20 LARS SVENSSON (s):
          </note>
          <note>
            Herr talman! Jag tror att det är viktigt att man gör någon markering,
            eftersom vi vet att yrkesråden inte fungerar på alla ställen.
            Därför är det viktigt att man centralt mellan parterna får i gång
            en diskussion om att stärka yrkesrådens ställning lokalt. Då kanske
            man behöver ha någon form av klart uttalande ifrån såväl skolministern
            som riksdagen om vilken vikt man skall lägga vid detta.
          </note>
          <note>
            Jag anser därför att vi har anledning att på något sätt markera
            i någon typ av skrivning från riksdagen att man måste ha organ
            som fortlöpande arbetar lokalt och centralt för att man verkligen
            skall ha möjlighet att få det hela att fungera och för att man
            skall kunna dra nytta av den kunskap som finns utanför skolan.
            Det tror jag är viktigt. På den punkten har vi inga delade meningar.
          </note>
          <note type="speaker">
            Anf. 21 Statsrådet GÖRAN PERSSON (s):
          </note>
          <note>
            Herr talman! Det är precis som Lars Svensson säger. Det har funnits
            kommuner där yrkesråden har fungerat dåligt eller kanske inte
            har fungerat alls trots att det har varit reglerat och det har
            funnits förordningstexter. Så ser hela situationen ut i ett nötskal.
            Förordningstexten bär inte alltid upp en verksamhet. Det gäller
            i stället verksamhetens förankring i den vardag som verksamheten
            avser att möta.
          </note>
          <note>
            Med den förändring vi gör av gymnasieskolan och yrkesutbildningarna
            blir det nödvändigt för kommunerna att samverka med arbetslivets
            företrädare. Jag tycker precis som Lars Svensson att det finns
            all anledning att stryka under detta.
          </note>
          <note>
            Hur det skall gå till rent tekniskt har vi kanske litet skilda
            uppfattningar om. Men så kan det också vara ibland.
          </note>
          <note type="speaker">
            Anf. 22 LARS SVENSSON (s):
          </note>
          <note>
            Herr talman! Jag har inget mer att tillägga än att skolministern
            skall medverka i kontakterna mellan de centrala organen och parterna
            på arbetsmarknaden så att det fungerar.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1990/91:468 om omvårdnadsutbildningen
          </note>
          <note type="speaker">
            Anf. 23 Statsrådet GÖRAN PERSSON (s):
          </note>
          <note>
            Herr talman! Ulf Melin har frågat mig vilka åtgärder jag ämnar
            vidta för att kommuner som bedrivit omvårdnadsutbildning i ÖGY-försöket
            även i fortsättningen får anordna den.
          </note>
          <note>
            Frågan har behandlats i propositionen 1990/91:85
          </note>
          <note>
            Växa med kunskaper. I punkt 12 i övergångsbestämmelser till förslag
            till Lag om ändring i skollagen i propositionen står:
          </note>
          <note>
            ''En kommun som vid ikraftträdandet med skolöverstyrelsens medgivande
            bedrev utbildning på vårdlinjen får efter den 1 juli 1992 anordna
            utbildning på ett nationellt program som avser omvårdnad utan
            medgivande från landstingskommunen.''
          </note>
          <note>
            Avsikten med dessa övergångsbestämmelser är att de kommuner som
            nu ordnar omvårdnadsutbildning i ÖGY-försöket även fortsättningsvis
            får anordna utbildning på omvårdnadsprogrammet.
          </note>
          <note>
            Några ytterligare åtgärder på detta område torde inte vara nödvändiga.
          </note>
          <note type="speaker">
            Anf. 24 ULF MELIN (m):
          </note>
          <note>
            Herr talman! Jag vill tacka statsrådet för svaret på denna fråga.
            Jag glädjer mig över att svaret är ganska positivt. Hade skrivningen
            i propositionen
          </note>
          <note>
            Växa med kunskaper varit så tydlig, hade jag egentligen aldrig
            behövt ställa frågan. Jag är inte ensam om att ha gjort en annan
            tolkning av texten än vad svaret anger.
          </note>
          <note>
            I propositionen sägs beträffande omvårdnads- och naturbruksprogrammen
            att landstingen skall ha företrädesrätt och veto när det gäller
            utbildningens bedrivande. Statsrådet hänvisar till en paragraf.
          </note>
          <note>
            När jag läste den fick jag emellertid uppfattningen att -- vilket
            jag som sagt inte är ensam om -- att det inte rör de kommuner
            som har deltagit i försöksverksamheten, utan kommuner som har
            bedrivit den reguljära 2-åriga utbildningen på vårdlinjen. Så
            har skett i de fall landstingen inte har bedrivit den utbildningen.
          </note>
          <note>
            För ungefär två veckor sedan uppvaktades utbildningsutskottet
            av en delegation som var mycket orolig över vad som skall hända
            med det 30-
          </note>
          <note>
            tal kommuner som har bedrivit omvårdsutbildning och skött den
            mycket bra. Det har här funnits tveksamheter.
          </note>
          <note>
            Min första fråga till statsrådet mot bakgrund av svaret är följande:
            Kommer man nu snabbt att gå ut till berörda kommuner och anordnare
            och tala om hur det verkligen förhåller sig? På många håll ser
            sig lärare omkring och söker sig från de kommuner som har bedrivit
            denna utbildning, eftersom man tror att den kommer att försvinna.
          </note>
          <note>
            Riksdagen fattade ganska nyligen beslut om den s.k. ÄDEL-reformen,
            som medför att kommunerna kommer att få ta över en hel del av
            ansvaret för bl.a. primärvården. Kommunerna kommer då att behöva
            folk. Kommer statsrådet att ställa upp på att även andra kommuner
            kan få bedriva den här utbildningen?
          </note>
          <note type="speaker">
            Anf. 25 Statsrådet GÖRAN PERSSON (s):
          </note>
          <note>
            Herr talman! Jag börjar med den sista frågan. Det framgår tydligt
            av såväl ansvarspropositionens resonemang om statsbidragen som
            av denna proposition att vi inte avser att göra någon förändring
            i vad gäller möjligheterna att anordna omvårdnadsutbildning. Landstingskommunerna
            får ha den rätten i fortsättningen. Jag har emellertid sagt, jag
            vill än en gång understryka det, att om det skulle visa sig att
            detta är en ordning som inte fungerar i praktiken -- bl.a. mot
            bakgrund av den beskrivning som Ulf Molin gör av ÄDEL -- på grund
            av de resonemang som av och till förs mellan kommuner och landsting,
            är jag beredd att ompröva ställningstagandet om skolan och utbildningen
            skulle komma i kläm. Det har mycket tydligt uttryckts i proposition
            till riksdagen.
          </note>
          <note>
            Den första frågan gällde information till de berörda. Övergångsregeln
            i lagstiftningen har naturligtvis inte kommit till utan att vi
            har haft kontakt med landstings- och kommunförbunden.
          </note>
          <note>
            Övergångsregeln syftar ju exakt på den situation som frågan avser.
            Jag utgår ifrån att resp.
          </note>
          <note>
            huvudorganisationer på såväl det sekundärkommunala som det primärkommunala
            området klarar av den informationen. Vi har fått några förfrågningar
            till departementet, men de har inte rört den här aspekten.
          </note>
          <note type="speaker">
            Anf. 26 ULF MELIN (m):
          </note>
          <note>
            Herr talman! Det finns nog anledning för statsrådet att ta sig
            ytterligare en funderare på detta område.
          </note>
          <note>
            Kommunförbundet, med dess ordförande Lars Eric
          </note>
          <note>
            Ericsson, uppvaktade utbildningsutskottet och tog upp just denna
            fråga. Man hade inte tolkat 12 § på det sätt som statsrådet ger
            uttryck för i det här svaret, som jag tycker klargör den situation
            som jag tog upp. Jag tror därför att det är viktigt att man tar
            kontakt med ledningen så att man klarar ut detta och informationen
            når ut till kommunerna.
          </note>
          <note>
            När det gäller frågan om man kan tänka sig att vidga denna verksamhet
            till kommuner som i dag inte har sådan verksamhet, tycker jag
            att texten är ganska motsägelsefull. Man konstaterar nämligen
            att kommunerna har fått ta över ett stort ansvar, men man är inte
            beredd att låta dem bedriva utbildning. Mot bakgrund av de erfarenheter
            vi har tror jag att konflikter kommer att uppstå mellan landsting
            och kommun. Landstingen kommer inte att tillåta kommunerna att
            anordna denna utbildning.
          </note>
          <note type="speaker">
            Anf. 27 Statsrådet GÖRAN PERSSON (s):
          </note>
          <note>
            Herr talman! Ulf Melin har rätt. Det är motsägelsefullt. Det
            har också redovisats som motsägelsefullt, inte bara i den nu aktuella
            propositionen, Växa med kunskaper, utan även i propositionen om
            ansvaret för skolan.
          </note>
          <note>
            Gränsdragningen är inte riktigt logisk med tanke på de förändringar
            vi har gjort. Vi har dock valt att behålla denna anordning mot
            bakgrund av att landstingen har skött omvårdnadsutbildningen på
            ett mycket bra sätt. Vi utgår ifrån att landsting och kommuner
            faktiskt kan klara en ömsesidig diskussion om hur utbildningar
            skall dimensioneras och lokaliseras. Klarar man inte detta får
            vi återkomma som jag sade i ansvarspropositionen.
          </note>
          <note>
            Jag tycker dock att det vore ganska trist på många sätt om det
            skulle behöva inträffa.
          </note>
          <note>
            Jag tackar för tipset att man skall informera såväl
          </note>
          <note>
            Kommunförbundet som kommuner.
          </note>
          <note>
            Kommunförbundet skall självfallet få del av detta frågesvar om
            informationen inte har gått fram till förbundsordföranden.
          </note>
          <note type="speaker">
            Anf. 28 ULF MELIN (m):
          </note>
          <note>
            Herr talman! Det sista som statsrådet nämnde tackar jag för,
            framför allt å deras vägnar som anordnar denna utbildning i kommunerna.
            Jag tror att det är viktigt.
          </note>
          <note>
            Statsrådet sade att landstinget har skött utbildningen bra. Ja,
            det har de gjort. Från moderat sida har vi varit tveksamma till
            försöksverksamheten. Delen med omvårdnadsutbildning har dock utan
            tvivel varit bra. Jag ställer också upp på att den skall vara
            3-
          </note>
          <note>
            årig. Det intressanta är dock att de utvärderingar som skolöverstyrelsen
            har gjort visar att kommunerna har varit väl skickade att sköta
            utbildningen, precis som landstingen. Ser man geografiskt hur
            det ser ut i länen med länslasarett och annat, finner man att
            det i den framtida äldreomsorgen kan komma att uppstå vita fläckar
            på kartan om man inte tillåter kommuner att ha denna typ av utbildning.
          </note>
          <note type="speaker">
            Anf. 29 Statsrådet GÖRAN PERSSON (s):
          </note>
          <note>
            Herr talman! Vi är medvetna om att sådana situationer kan inträffa.
            Vi utgår emellertid ifrån att man såväl i landstingen som i kommunerna
            har länsinnevånarnas och kommuninnevånarnas intressen för sina
            ögon när man gör sin skolorganisation. Dystert vore det annars.
            Med tanke på att de har sammanfallande territorier och uppdragsgivare
            -- väljare och medborgare -- vore det uselt om de inte klarade
            av den typen av samarbete. Vi skall ge dem den chansen. Skulle
            det misslyckas får vi återkomma.
          </note>
          <note type="speaker">
            Anf. 30 ULF MELIN (m):
          </note>
          <note>
            Herr talman! Det statsrådet säger låter mycket bra och förhoppningsfullt.
            Erfarenheten ser tyvärr litet annorlunda ut. Göran Persson brukar
            ofta tala om att han reser mycket ute i landet. Det vet jag att
            han gör, men det finns det flera som gör.
          </note>
          <note>
            Det finns ju både landstingspartier och kommunpartier. I de fall
            där man har misslyckats med utbildningen och inte har kommit i
            gång har det berott på att landsting och kommuner inte har kunnat
            komma överens. Jag är inte så förhoppningsfull som statsrådet
            är om att man kommer att kunna komma överens. Jag tror tyvärr
            att landstingen -- oavsett vilket landsting vi talar om -- kommer
            att säga nej om en kommun vill bedriva den här utbildningen. Det
            är allvarligt. Vi vet ju att vi inom denna typ av vård kommer
            att behöva utbildad personal. Jag tycker därför att det finns
            anledning för oss att se till att det också blir möjligt att få
            tag på personal.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1990/91:471 om närradiolagen och enskilda föreningars
            fasta programtider
          </note>
          <note type="speaker">
            Anf. 31 Utbildningsminister BENGT GÖRANSSON (s):
          </note>
          <note>
            Herr talman! Filip Fridolfsson har frågat mig om jag är beredd
            att lägga fram förslag om en ändring av närradiolagen som markerar
            att evenemang av mycket stort allmänintresse skall gå före enskilda
            föreningars fasta programtider.
          </note>
          <note>
            Enligt 8 § närradiolagen (1982:459) skall sändningstiden så långt
            det är möjligt fördelas enligt sammanslutningarnas önskemål. Om
            deras önskemål ej kan förenas skall förtur ges åt den sammanslutning
            som bedöms ha störst intresse av att få sända vid en viss tidpunkt.
          </note>
          <note>
            Enligt min mening möjliggör lagens nuvarande utformning att man
            tar hänsyn av det slag som frågeställaren åsyftar. Någon ändring
            är därför inte befogad.
          </note>
          <note type="speaker">
            Anf. 32 FILIP FRIDOLFSSON (m):
          </note>
          <note>
            Herr talman! Jag tackar för svaret.
          </note>
          <note>
            Den statliga närradionämnden har på senare tid fattat två uppmärksammade
            och kritiserade beslut.
          </note>
          <note>
            I februari tog nämnden Filadelfiaförsamlingens i
          </note>
          <note>
            Stockholm bästa sändningstid och gav den till en person som har
            blivit dömd till fängelse för hets mot den judiska folkgruppen.
            För två veckor sedan vägrade nämnden godkänna Stockholms närradioförenings
            enhälliga beslut att sända ett bibelmaraton med anledning av 450-årsjubileumet
            av den svenska bibeln. Nämndens beslut var inte enhälligt, och
            vad jag kan förstå gäller det tolkningen av 8 § i närradiolagen.
          </note>
          <note>
            Statsrådet refererade till 8 § i sitt svar till mig.
          </note>
          <note>
            Därav klargörs konkret att om man inte kan enas skall förtur
            ges åt den sammanslutning som bedöms ha störst intresse av att
            få sända vid en viss tidpunkt. Det är viktigt. Frågan blir då
            varför närradionämnden stoppar kyrkornas bibelmaraton? Jo, bl.a.
            därför att socialdemokraterna i Stockholm under de aktuella dagarna
            skall bedriva en minivalrörelse.
          </note>
          <note>
            Majoriteten i nämnden bedömmer tydligen att denna aktivitet är
            av större allmänintresse än bibeljubileet. Att man gör denna prioritering
            finner jag både häpnadsväckande och oerhört förvånande. Det var
            också bakgrunden till min fråga.
          </note>
          <note>
            Statsrådet gör det nu ganska enkelt för sig. Han tycker att det
            är bra som det är. Statsrådet måste väl ändock som kulturminister
            reagera på det som har skett? När den samlade kristenheten lyfter
            fram bibeljubileet, borde väl detta jubileum i rimlighetens namn
            slå ut rapporteringen från en minivalrörelse? Anser kulturministern
            att den svenska bibelns 450-årsjubileum ur kulturhistorisk synpunkt
            har ett större allmänintresse än rapporter från en lokal minivalrörelse?
          </note>
          <note type="speaker">
            Anf. 33 Utbildningsminister BENGT GÖRANSSON (s):
          </note>
          <note>
            Herr talman! Jag noterar att Filip Fridolfsson hävdar att närradionämnden
            skall ha fattat ett beslut mot den samlade kristenhetens uttalade
            vilja. Det är sakligt fel. Närradionämnden har tagit ställning
            till en framställning om beslut att åsidosätta de tider som sändande
            föreningar i närradion faktiskt disponerar.
          </note>
          <note>
            Min utgångspunkt när jag har formulerat mitt svar och när jag
            har sagt att detta skall lösas inom ramen för den lagstiftning
            som finns är, att det är värdefullt att föreningar som har rätt
            att sända kan känna trygghet i de tider de har fått. Lagstiftningen
            kan så att säga inte åberopa vad den samlade kristenheten i detta
            fall kräver. Generellt måste gälla att vissa, icke specificerade
            intressen, skall ha företräde. Jag tycker att det är bra att föreningarna
            vet vilka regler som gäller och att de kan känna att de är skyddade
            i sin verksamhet.
          </note>
          <note>
            Å andra sidan anser jag att de föreningar som har tider i närradion
            och som i olika sammanhang möter framställningar från andra sändande
            föreningar, så långt som det är möjligt skall visad tillmötesgående
            och hjälpa dem att genomföra de evenemang som föreningarna planerar.
            Det tycker jag är rimligt. Jag anser att det är alldeles orimligt
            att regeringen skall gå in och överpröva och ta ställning till
            vem som skall få sända. Vi skall erinra oss att framställningen
            som lämnades in avsåg fyra dagars oavbruten sändningstid.
          </note>
          <note type="speaker">
            Anf. 34 FILIP FRIDOLFSSON (m):
          </note>
          <note>
            Herr talman! Jag har aldrig begärt att regeringen skall överpröva
            närradionämndens beslut. Jag har frågat om man är inne på tanken
            att ändra 8 § så att det klarare framgår att det skall vara möjligt
            att ändra i ett program när oenighet har uppstått.
          </note>
          <note>
            Detta är mot kristenhetens vilja. Det råder inget tvivel om det.
            Kulturministern säger att det skall inte ändras i program. Men
            Filadelfiaförsamlingens honnörsprogram på fredagkvällarna har
            ändrats.
          </note>
          <note>
            Där ryckte närradionämnden ut och försökte blockera filadelfiaförsamlingens
            mest populära program. Det är väl ett bevis på att närradionämnden
            fingrar och styr och ställer.
          </note>
          <note>
            Kulturministerns argument håller icke. Här finns det ett, vad
            jag förstår även ur kulturministerns synvinkel, mycket mer angeläget
            allmänintresse än den minivalrörelse som pågår i Stockholm.
          </note>
          <note type="speaker">
            Anf. 35 Utbildningsminister BENGT GÖRANSSON (s):
          </note>
          <note>
            Herr talman! I den aktuella frågan handlar det om att ändra på
            tider under löpande år som sändande föreningar har fått tillstånd
            att använda, dvs. att återkalla tillstånd som redan är givna.
          </note>
          <note>
            I det fall som gällde Filadelfiaförsamlingen i
          </note>
          <note>
            Stockholm är det fråga om en församling som har åtskilliga tider.
            För att möjliggöra för en annan förening att få tider förutsattes
            församlingen av närradionämnden vid en ny fördelning släppa viss
            tid. Jag har i det stycket -- och det torde inte vara främmande
            för Filip Fridolfsson -- i en intervju sagt att jag tycker att
            det är rimligt att ta stor hänsyn till önskemålen om sändningstid
            från de föreningar som under lång tid med gott anseende har skött
            sin verksamhet. I det stycket får detta anses vara ett uttalande
            som ger en anvisning om min grundläggande uppfattning om
          </note>
          <note>
            Filadelfiaförsamlingens närradioverksamhet.
          </note>
          <note type="speaker">
            Anf. 36 FILIP FRIDOLFSSON (m):
          </note>
          <note>
            Herr talman! Jag håller statsrådet räkning för det uttalande
            som statsrådet gjorde i anledning av
          </note>
          <note>
            Filadelfiaförsamlingens program på fredagkvällarna. Jag har förstått
            att kulturministern ansåg att det var ett klavertramp.
          </note>
          <note>
            Jag kan inte förstå att kulturministern i detta sammanhang, med
            den position som statsrådet har i regeringen i dessa frågor, när
            närradionämnden är oenig inte säger när det är självklart att
            8 § skulle ge firandet av 450-årsjubilet av den svenska bibeln
            förtur före en minivalrörelse i Stockholm stad. Jag kan inte fatta
            att ett statsråd i den positionen kan försvara den uppläggning
            som har gällt när närradionämnden har varit oenig.
          </note>
          <note>
            Anf. 37 Utbildningsminister Bengt Göransson
          </note>
          <note>
            (s):
          </note>
          <note>
            Herr talman! Jag tillhör dem som respekterar principen att också
            i nämnder skall majoriteten fatta beslut. Är man oense och det
            blir ett majoritetsbeslut, måste det rimligen vara majoritetsbeslutet
            som gäller. Jag har ingen anledning att i det stycket i den ena
            eller andra formen överpröva nämndens ställningstagande.
          </note>
          <note>
            Om det är som Filip Fridolfsson säger, vilket jag inte har anledning
            att betvivla, att den samlade kristenheten kräver denna sändning,
            förmodar jag att det går att lösa problemet utan ingripande av
            regeringen.
          </note>
          <note type="speaker">
            Anf. 38 FILIP FRIDOLFSSON (m):
          </note>
          <note>
            Herr talman! Innan jag kom till denna frågestund, trodde jag
            att kulturministern och jag skulle vara överens. Jag tror att
            kulturministern skulle vinna enormt på att dela min uppfattning.
            Det skulle då bli rubriker i kyrkliga tidningar över hela landet.
          </note>
          <note>
            Det behöver ni i en regering som har det oerhört trångt och besvärligt
            i dag.
          </note>
          <note type="speaker">
            Anf. 39 Utbildningsminister BENGT GÖRANSSON (s):
          </note>
          <note>
            Herr talman! Låt mig till detta få foga kommentaren: Hade jag
            gjort så, hade jag därmed öppnat för ett enkelt argument att under
            den vecka som föregår ett viktigt val i höst skulle uteslutande
            politiska program släppas fram med hänvisning till den relativa
            betydelse som valet har. Därmed skulle de önskemål som kristna
            människor har åsidosättas, att även den veckan få lyssna på radioprogram
            där deras kristna tro bearbetas och där de får tillfälle att via
            radiomediet förmedla sina tankar i bön.
          </note>
          <note type="speaker">
            Anf. 40 FILIP FRIDOLFSSON (m):
          </note>
          <note>
            Herr talman! Det senaste argumentet är helt ohållbart. Vi talar
            om ett jubileum i mars månad
          </note>
          <note>
            1991 och inte om vilka program som skall sändas i september månad
            i valrörelsen 1991. Detta är en aktuell fråga nu. Det är i den
            jag har försökt att få ett positivt svar på men inte har fått
            det.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1990/91:475 om biståndsmyndigheternas fältpersonal
          </note>
          <note>
            Anf. 41 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Alf Wennerfors har frågat mig hur förslaget i budgetpropositionen
            om finansieringen av biståndsmyndigheternas fältpersonal skall
            tolkas.
          </note>
          <note>
            I dag finns biståndskontor i 17 länder. Samtidigt erhåller ca
            50 länder minst 10 milj.kr. vardera i bistånd från Sverige. I
            många av dessa ansvarar i normalfallet ambassaderna för fältrepresentationen.
            Behoven växlar dock starkt mellan olika länder beroende på biståndets
            inriktning. Det är i dag inte möjligt att tillgodose all fältrepresentation
            enbart inom ramen för biståndskontorens och ambassadernas normala
            kapacitet.
          </note>
          <note>
            Huvudregeln bör också fortsättningsvis vara att biståndsmyndigheternas
            mer långsiktiga behov av fältrepresentation skall finansieras
            inom ramen för resp. förvaltningsanslag. Samtidigt behöver biståndsmyndigheterna
            kunna anlita konsulter och korttidsanställda för särskilda uppgifter
            under vissa perioder i mottagarländerna för planering, genomförande
            och uppföljning i biståndet. Jag anser att det i sådana fall skall
            finnas viss möjlighet att finansiera fältpersonal över sakanslagen.
          </note>
          <note type="speaker">
            Anf. 42 ALF WENNERFORS (m):
          </note>
          <note>
            Herr talman! Jag skulle först vilja påminna om att i bibeln för
            den offentliga verksamheten, budgethandboken, står det klart och
            tydligt att förvaltningstjänster bekostas över förvaltningsanslaget.
            Den regeln har gällt i många år, och den gäller för god hushållning
            med skattebetalarnas täkter.
          </note>
          <note>
            I dag när den offentliga sektorn är så mycket större är ännu
            det viktigare att hålla på dessa viktiga principer och huvudregler,
            att man är noggrann och renodlar dessa huvudregler. Jag vill inte
            medverka till att skapa utrymme för slarv och fiffel. Jag förutsätter
            att biståndsministern inte heller vill göra det. Jag tycker att
            det är både min och statsrådets uppgift att föregå med gott exempel.
            Vad skulle statsrådet säga om respekten för budgethandboken och
            de principer som den ger uttryck för minskade allmänt inom den
            statliga förvaltningen och inom andra departementsområden?
          </note>
          <note>
            Jag tackar för svaret. Det är positivt i den meningen att biståndsministern
            i propositionen inte är så nyanserad som i svaret. I svaret säger
            biståndsministern att det som står i budgethandboken skall gälla
            långsiktigt men att det när det gäller korttidsanställningar och
            konsulter måste finnas ett visst utrymme. Jag kan inte dela den
            uppfattningen. Men jag tackar för att vi har kommit en bit på
            väg.
          </note>
          <note>
            Är biståndsministern beredd att inför kommande budgetår pröva
            om det inte går att renodla detta, dvs. att följa budgethandboken
            mera konsekvent?
          </note>
          <note>
            Är statsrådet beredd att sprida denna uppfattning utanför dessa
            väggar, inte minst i SIDAs ledning?
          </note>
          <note>
            Anf. 43 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Som jag har slagit fast i mitt svar skall huvudprincipen
            vara den som Alf Wennerfors talar för. Men samtidigt finns möjligheten
            för SIDA och andra biståndsmyndigheter att också ta hjälp av sakanslaget
            när korta, tidsbegränsade och väl definierade arbetsuppgifter
            skall genomföras. Det är då denna lösning skall tas till. Det
            skall alltså inte vara ett lättvindigt sätt att fylla på förvaltningsanslaget.
            Det är vi helt överens om.
          </note>
          <note>
            Detta förfarande ligger helt i linje med flera initiativ som
            faktiskt riksdagens utrikesutskott har tagit och som riksdagen
            har fattat beslut om. Denna avvägning mellan administration och
            sakanslaget har gjorts under åren. Jag kan erinra om riksdagsbeslutet
            under förra budgetåret, dvs. att tillåta SIDA att omdisponera
            upp till 10 milj.kr.
          </note>
          <note>
            från sakanslaget för att täcka administrativa kostnader. I samma
            anda uttalade riksdagen budgetåret innan att erforderlig andel
            av det påslag om 100 milj.kr. till miljöanslaget, som riksdagen
            beslutade om, skulle få användas till administrativ förstärkning.
            Riksdagen har redan varit inne på detta. Alf Wennerfors var i
            det sammanhanget, såvitt jag minns, inte emot detta.
          </note>
          <note type="speaker">
            Anf. 44 ALF WENNERFORS (m):
          </note>
          <note>
            Herr talman! Det är som biståndsministern säger, dvs. att utrikesutskottet
            har gjort ett sådant uttalande. Jag betraktade mig då som nybörjare
            i biståndspolitiken. Jag lär mig allt mer och mer om det stora,
            svåra och komplicerade ämnet. Tyvärr ser jag allt fler fall av
            fiffel eller slarv. För att komma till rätta med det måste man
            vara noggrann och renodla reglerna. Jag menar att om vi -- jag,
            mina kolleger i kammaren och regeringens företrädare i dessa frågor
            -- tillåter att man följer reglerna på detta suddiga sätt, vet
            jag inte riktigt vad konsekvenserna blir. Jag har lärt av läxan.
            Jag skulle vara glad om jag kunde få med mig biståndsministern
            på denna linje.
          </note>
          <note>
            Anf. 45 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Jag tycker inte att det är riktigt av Alf
          </note>
          <note>
            Wennerfors att använda ordet fiffel i detta sammanhang. Det är
            inget som döljs. Riksdagen har själv medverkat till att detta
            förfarande skall kunna tillämpas. Det borde vara riktigast av
            Alf
          </note>
          <note>
            Wennerfors att ta tillbaka det uttalandet.
          </note>
          <note>
            Däremot kan vi vara överens om att det bör finnas ordentliga
            regler för detta. Det är möjligt att det går att bli tydligare,
            framför allt mellan den största biståndsmyndigheten, SIDA, och
            departementet så att det blir en tydlig redovisning av i hur stor
            utsträckning detta tillämpas.
          </note>
          <note type="speaker">
            Anf. 46 ALF WENNERFORS (m):
          </note>
          <note>
            Herr talman! Jag menade ''fiffel'' med citattecken runt om ordet
            och markerade det med en gest. Jag menar då att det inte är fråga
            om att försöka sko sig själv. Jag tror inte att någon biståndsarbetare
            eller annan försöker att göra det. Vad det gäller är att man försöker
            få anslag från ett annat konto än det som ansetts för ändamålet.
            Jag vill understryka hur viktig denna noggrannheten är. De är
            lika viktigt i enskild verksamhet som i offentlig verksamhet.
            Det vi håller på med kan ''stimulera'' till ökad omfattning av
            sådant ''slarv''.
          </note>
          <note>
            Överläggningen var härmed avslutad.
          </note>
          <note>
            9 § Meddelande om svar på interpellation
          </note>
          <note>
            1990/91:163
          </note>
          <note>
            Anf. 47 Statsrådet LENA HJELM-WALLÉN
          </note>
          <note>
            (s):
          </note>
          <note>
            Herr talman! Pär Granstedt har framställt en interpellation till
            utrikesminister Sten Andersson om den svenska underrättelseverksamheten.
          </note>
          <note>
            Arbetet i regeringen är så fördelat att det är försvarsministern
            som skall besvara interpellationen. Försvarsminister Roine Carlsson
            har för närvarande förfall på grund av sjukdom.
          </note>
          <note>
            Interpellationen kan därför inte besvaras inom den tid som en
            sådan normalt skall besvaras.
          </note>
          <note>
            Interpellationen kommer i stället att besvaras fredagen den 26
            april 1991.
          </note>
          <note>
            10 § Svar på fråga 1990/91:476 om den tillfälliga föräldrapenningen
          </note>
          <note type="speaker">
            Anf. 48 Statsrådet BENGT LINDQVIST (s):
          </note>
          <note>
            Herr talman! Barbro Sandberg har frågat mig vad jag avser att
            vidta för åtgärder för att underlätta för föräldrar till barn
            födda med missbildning eller handikapp, så att båda föräldrarna
            kan delta i barnets behandling eller få den utbildning som behövs
            för att klara barnets skötsel. Frågan gäller barn vars levnadsålder
            understiger 240 dagar.
          </note>
          <note>
            Enligt 4 kap. 10 § lagen (1962:381) om allmän försäkring utges
            tillfällig föräldrapenning för vård av barn vars levnadsålder
            understiger 240 dagar endast om tillsynen av barnet är stadigvarande
            ordnad eller om barnet vårdas på sjukhus. För ett så litet barn
            är det enligt nuvarande bestämmelser inte möjligt för båda föräldrarna
            att uppbära föräldrapenning för vård av barn med undantag för
            de s.k. pappadagarna.
          </note>
          <note>
            Regeln om 240 dagar skall ses mot bakgrund av att föräldrar till
            helt övervägande del väljer att ta ut de flesta föräldrapenningdagarna
            med anledning av barns födelse i direkt anslutning till barnets
            födelse.
          </note>
          <note>
            Det förekom relativt ofta innan 240-dagarsregeln infördes att
            föräldrarna begärde utbyte av föräldrapenningen mot tillfällig
            föräldrapenning om barnet drabbades av lindrigare sjukdomar.
          </note>
          <note>
            Detta ansågs inte acceptabelt, eftersom barnet var helt beroende
            av vårdare oavsett om det var friskt eller sjukt. Genom föräldrapenningen
            får föräldrarna i huvudsak täckning för sin inkomstförlust. Med
            anledning härav ansågs det inte rimligt att, utom i vissa fall,
            tillåta uttag av tillfällig föräldrapenning under barnets första
            240
          </note>
          <note>
            levnadsdagar.
          </note>
          <note>
            Riksförsäkringsverket har på regeringens uppdrag utarbetat förslag
            som syftar till att förenkla administrationen av föräldraförsäkringen.
            Vid beredningen av dessa förslag kan den fråga Barbro
          </note>
          <note>
            Sandberg tar upp komma att behandlas.
          </note>
          <note type="speaker">
            Anf. 49 BARBRO SANDBERG (fp):
          </note>
          <note>
            Herr talman! Jag delar Bengt Lindqvists uppfattning att man inte
            skall kunna förlänga föräldraledigheten om ett barn drabbas av
            någon enklare åkomma, eftersom så små barn ständigt är i behov
            av tillsyn. Men när bestämmelserna om tillfällig föräldrapenning
            ändrades till att inte omfatta barn under 240 dagars ålder förbisåg
            man de fall som min fråga gäller.
          </note>
          <note>
            När en familj får ett handikappat barn drabbas man av stor sorg
            och oro. Det är viktigt att båda föräldrarna kan stötta varandra
            och hjälpas åt i skötseln av barnet. Men då krävs det att båda
            föräldrarna kan vara med vid eventuell behandling och få den utbildning
            som behövs för att kunna sköta barnet. I dag blir föräldrar tvungna
            att antingen ta tjänstledigt utan lön eller att ta semester. Dessa
            föräldrar vill precis som alla andra föräldrar ta semester när
            det passar dem.
          </note>
          <note>
            Man kan också anlägga en annan aspekt på denna fråga. Om föräldrarna
            önskar dela på föräldraledigheten förhindras detta om den ena
            föräldern inte har de kunskaper som behövs för att vårda ett handikappat
            barn. Jag menar att man ändå måste kunna skilja på vanlig snuva
            och allvarliga sjukdomar eller handikapp som behöver omedelbar
            behandling.
          </note>
          <note>
            Det kan inte vara någon större administrativ svårighet att fastställa
            vilka föräldrar det gäller.
          </note>
          <note>
            Man borde lätt kunna få fram ett läkarintyg på att barnet, även
            om det är under 240 dagar, behöver behandling.
          </note>
          <note>
            Det är bra att riksförsäkringsverket skall se över detta, men
            frågan får inte dras i långbänk. Dessa föräldrar lider ju redan
            i dag. Man borde snabbt kunna få fram ett förslag så att de kan
            få ta ut sin ledighet.
          </note>
          <note type="speaker">
            Anf. 50 Statsrådet BENGT LINDQVIST (s):
          </note>
          <note>
            Herr talman! Riksförsäkringsverkets rapport har överlämnats till
            regeringen. Nu går man i den rapporten huvudsakligen i andra riktningen.
            Det handlar om att finna former för att förenkla administrationen
            av föräldraförsäkringen.
          </note>
          <note>
            Regeringen har ändå ansett att denna fråga är så angelägen att
            vi bör se till vad vi kan göra i samband med den översyn som genomförs.
            Jag kan inte utlova några förändringar, eftersom jag utan att
            ha trängt djupare in i frågan misstänker att detta är ganska tekniskt
            komplicerat. Men jag är överens med Barbro Sandberg om att båda
            föräldrarna till ett svårt handikappat barn har behov av att lära
            sig vad vården, behandlingen och inte minst träningen och rehabiliteringen
            faktiskt handlar om och att båda kunna samverka för att göra det
            bästa möjliga av situationen.
          </note>
          <note>
            Jag tycker att vi skall undersöka om vi i detta sammanhang kan
            finna någon form för att utveckla stödet till dessa familjer.
            Men jag reserverar mig för att det kan vara tekniskt krångligt
            och kräva mer beredningsarbete. Vi får se på frågan.
          </note>
          <note type="speaker">
            Anf. 51 BARBRO SANDBERG (fp):
          </note>
          <note>
            Herr talman! Jag tar detta som ett löfte från Bengt
          </note>
          <note>
            Lindqvist. Jag tror nämligen inte att det egentligen kan finnas
            några tekniska svårigheter. Dessa barn är lätta att identifiera,
            eftersom de redan är under behandling. Man borde då kunna se på
            läkarintyg.
          </note>
          <note>
            Jag hoppas att detta kommer att ordna sig och att
          </note>
          <note>
            Bengt Lindqvist kanske lägger någonting till den rapport som
            riksförsäkringsverket redan har lämnat.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1990/91:481 om bilstöd till kortväxta
          </note>
          <note type="speaker">
            Anf. 52 Statsrådet BENGT LINDQVIST (s):
          </note>
          <note>
            Herr talman! Barbro Sandberg har frågat socialministern vilka
            åtgärder hon avser vidta för att hjälpa personer som enligt tidigare
            gällande regler fick bilstöd, men som enligt de nu gällande reglerna
            får avslag på ansökan om bilstöd. Arbetet inom regeringen är så
            fördelat att det är jag som skall svara på frågan.
          </note>
          <note>
            Enligt gällande regler kan bilstöd lämnas till den som på grund
            av ett varaktigt funktionshinder har väsentliga svårigheter att
            förflytta sig på egen hand eller att anlita allmänna kommunikationer.
            Det är försäkringskassorna och socialförsäkringsnämnderna som
            i varje enskilt fall måste pröva om dessa grundläggande krav för
            stöd är uppfyllda. Att i ett centralt regelverk i detalj ange
            när sådana väsentliga förflyttningssvårigheter föreligger är givetvis
            omöjligt. Som bekant kan kassornas beslut dessutom överklagas
            till försäkringsdomstol.
          </note>
          <note>
            I riksförsäkringsverkets tillsynsansvar för bilstödet ingår att
            noga följa utvecklingen inom verksamheten. Jag förutsätter att
            verket i detta sammanhang ingående följer frågan om personkretsen
            för bilstöd. Regeringen kommer att hålla sig informerad om resultatet
            av riksförsäkringsverkets uppföljningsarbete. Någon åtgärd i denna
            fråga utöver detta är för närvarande inte aktuell.
          </note>
          <note type="speaker">
            Anf. 53 BARBRO SANDBERG (fp):
          </note>
          <note>
            Herr talman! Jag tackar Bengt Lindqvist för svaret, men jag tycker
            att det mest var undanglidande.
          </note>
          <note>
            Det har framförts många klagomål mot det nya bilstödet. Jag anser
            inte att de alltid varit rättvisande, och jag har vid ett flertal
            tillfällen gått i svaromål i pressen. Reformen är trots allt positiv
            för många, och det skall man inte glömma bort.
          </note>
          <note>
            Men det finns också skönhetsfläckar som bör rättas till. Ett
            exempel är just hur begreppet ''väsentliga svårigheter att förflytta
            sig på egen hand'' tolkas i de olika socialförsäkringsnämnderna.
            Jag tror att handläggarna på försäkringskassorna behöver utbildning
            om de olika handikappgruppernas specifika problem. Om de får höra
            hur det är för en kortvuxen person att åka kollektivt, t.ex. vilka
            problem som uppstår när man skall gå på en buss, tror jag att
            de ganska snabbt inser att en sådan person har väsentliga förflyttningssvårigheter.
          </note>
          <note>
            Vi vet också att många kortvuxna tidigare har fått bilstöd för
            att kunna förvärvsarbeta. I dag får dessa människor avslag när
            de söker på nytt. Många av dessa personer har dessutom villkorade
            körkort, vilket kräver anpassning av bilen. I och med att man
            inte anses berättigad till bilstöd får man inte heller anpassningsbidrag.
            Det är alltså av yttersta vikt att dessa personer får sitt bilstöd,
            eftersom alternativet är förtidspension.
          </note>
          <note>
            Bengt Lindqvist ger här inget hopp till dessa personer. Att överklaga
            tar ju lång tid, och det är enligt min mening orimligt att begära
            att de skall vänta på ett överklagande. Riksförsäkringsverket
            skulle kunna gå ut med direktiv och säga att också detta är en
            grupp som borde anses ha väsentliga förflyttningssvårigheter.
            Jag tycker att Bengt
          </note>
          <note>
            Lindqvist skulle kunna tala med riksförsäkringsverket om detta.
          </note>
          <note type="speaker">
            Anf. 54 Statsrådet BENGT LINDQVIST (s):
          </note>
          <note>
            Herr talman! Jag vill först upplysa om att det nu är 12 000 personer
            som fått bilstöd sedan reformen genomfördes i oktober 1988 och
            detta till en sammanlagd kostnad av 800 milj.kr. Tidigare var
            det ungefär 1 500 personer om året som fick bilstöd, och den årliga
            kostnaden var ungefär 70
          </note>
          <note>
            milj.kr. Det har skett en ganska avsevärd breddning och kvalitetsförbättring
            genom det bilstöd som i dag utges. Detta har naturligtvis också
            skapat ett stort intresse och en stor efterfrågan av bilstöd hos
            fler grupper.
          </note>
          <note>
            Både Barbro Sandberg och jag vet att det finns många önskemål,
            bl.a. den av riksdagen gjorda beställningen att åldersgränsen
            för förtidspensionärer, som i dag är 50 år, skall utredas.
          </note>
          <note>
            Den gränsen är naturligtvis ganska godtycklig, men vi har av
            rent ekonomiska skäl sagt att vi inte har pengar för att höja
            den gränsen. Det kostar mycket stora summor.
          </note>
          <note>
            Herr talman! Bilstödets konstruktion är sådan att inte någon
            grupp pekas ut som kan få eller inte kan få bilstöd, utan vi har
            försökt hålla oss till funktionen. Det är de människor som har
            dessa väsentliga förflyttningssvårigheter och svårigheter att
            anlita allmänna kommunikationsmedel som skall ha bilstöd oavsett
            vilken handikappgrupp de tillhör, och därmed utesluts heller inte
            kortväxta.
          </note>
          <note>
            Föreligger det svårigheter bland kortväxta, och det tror jag
            att det också gör, på det sätt som Barbro
          </note>
          <note>
            Sandberg beskriver, uppfyller de personerna också kraven i dessa
            bestämmelser, och då skall försäkringskassorna ge dem bilstöd.
            Men förutsättningen är att prövning sker på detta sätt.
          </note>
          <note>
            Det är svårt att utpeka vissa grupper, och vi har därför satt
            vår tillit till en prövning av de verkliga förhållandena. De funktionshinder
            som finns måste vara utgångspunkten, och sedan får en praxis utvecklas.
            Det är så vi tänker oss arbetet.
          </note>
          <note type="speaker">
            Anf. 55 BARBRO SANDBERG (fp):
          </note>
          <note>
            Herr talman! Bengt Lindqvist talade om att många fler personer
            har fått bilstöd, och det är ju bra.
          </note>
          <note>
            Meningen med reformen var ju att det skulle tillkomma ytterligare
            grupper. Men det kan ändå inte vara meningen att reformen skall
            innebära att de som har fått bilstöd för att kunna förvärvsarbeta
            skall bli ifråntagna detta och tvungna att sluta sina arbeten.
          </note>
          <note>
            Jag anser det riktigt att det är funktionen som skall avgöra
            och att man inte skall peka ut grupper. Men det har visat sig
            att socialförsäkringsnämnderna säger, att om man tillhör gruppen
            kortväxta kan man gå. De använder detta begrepp när de avslår
            ansökningar.
          </note>
          <note>
            Detta är felaktigt, och då bör man också tala om för försäkringskassorna
            att detta är fel. De skall också se till om man verkligen kan
            komma ombord på en buss även om man kan gå. Jag vet att det finns
            personer som är i den situationen att de har blivit nekade bilstöd.
          </note>
          <note type="speaker">
            Anf. 56 Statsrådet BENGT LINDQVIST (s):
          </note>
          <note>
            Herr talman! Jag vill bara tillägga att frågan om personkretsen
            och den praxis som nu växer fram är den viktigaste i uppföljningen
            av bilstödsreformen.
          </note>
          <note>
            När själva reformen infördes uppdrog regeringen och riksdagen
            till riksförsäkringsverket att kontinuerligt genomföra en uppföljning.
          </note>
          <note>
            Självfallet skall vi dra slutsatser av den tillämpning som skett,
            men läget har ännu inte blivit sådant att vi har dessa samlade
            erfarenheter. Men jag tror inte att det kommer att dröja länge
            tills vi kan sammanfatta hur praxis har utfallit. På den grunden
            kan man sedan föra en diskussion om det finns anledning för regering
            och riksdag att göra uttalanden för att ytterligare precisera
            personkretsen.
          </note>
          <note type="speaker">
            Anf. 57 BARBRO SANDBERG (fp):
          </note>
          <note>
            Herr talman! Jag vill fråga Bengt Lindqvist vilket råd han ger
            till en kortväxt som nu har ett arbete men som blir nekad bilstöd
            och då måste säga upp sitt arbete. Att vänta på att överklaganden
            skall behandlas och en utvärdering av hur bestämmelserna om personkretsen
            har fungerat kan ta ganska lång tid. Vad gör man under tiden?
          </note>
          <note type="speaker">
            Anf. 58 Statsrådet BENGT LINDQVIST (s):
          </note>
          <note>
            Herr talman! I ett sådant fall finns enbart den väg som riksdagen
            har anvisat, nämligen att överklaga och hävda sin rätt till bilstöd
            och uppge de svårigheter som man har i samband med förflyttning.
            Det är mycket viktigt att enskilda människor överklagar för att
            praxis verkligen skall utvecklas.
          </note>
          <note>
            Jag håller med om att detta är ett problem och att det kan innebära
            svårigheter i övergångsskedet.
          </note>
          <note>
            Men detta är den enda möjligheten och den väg som riksdagen anvisat
            genom det beslut vi gemensamt har fattat.
          </note>
          <note type="speaker">
            Anf. 59 BARBRO SANDBERG (fp):
          </note>
          <note>
            Herr talman! Jag skall skicka det svaret till denna person och
            till försäkringskassan, och jag hoppas att man där tar fasta på
            Bengt Lindqvists svar.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1990/91:492 om rätten till akutvård
          </note>
          <note>
            Anf. 60 Socialminister INGELA THALÉN
          </note>
          <note>
            (s):
          </note>
          <note>
            Herr talman! Annika Åhnberg har frågat mig om regeringen avser
            att vidta åtgärder för att garantera människors rätt till akutsjukvård
            oavsett deras ekonomiska resurser. Frågan föranleds av att en
            man, som akut uppsökt en vårdcentral i Södertälje, enligt uppgift
            skickades hem utan vård då han inte kunde betala vårdavgiften.
          </note>
          <note>
            Ingen människa i Sverige skall kunna nekas akut vård på grund
            av att han eller hon inte kan betala aktuell vårdavgift. Varje
            landstingskommun skall erbjuda en god hälso- och sjukvård åt dem
            som är bosatta inom landstingkommunen. Detta framgår av 3 § hälso-
            och sjukvårdslagen (1982:763). Av 4 §
          </note>
          <note>
            hälso- och sjukvårdslagen framgår också att även den som vistas
            inom landstingskommunen utan att vara bosatt där och som behöver
            omedelbar hälsooch sjukvård, skall erbjudas sådan vård av landstingskommunen.
          </note>
          <note>
            Från socialstyrelsen har jag inhämtat att man inom
          </note>
          <note>
            Stockholms läns landsting har diskuterat hur patienter som inte
            kan betala vårdavgiften skall bemötas. Den ordning som gäller
            är att den som inte kan betala vårdavgift inte får avvisas utan
            att en läkarbedömning skett av hans eller hennes hälsotillstånd.
          </note>
          <note>
            Det är socialstyrelsen som, inom ramen för sin tillsynsuppgift,
            skall bevaka att enskilda människors rätt i dessa avseenden inte
            kränks.
          </note>
          <note type="speaker">
            Anf. 61 ANNIKA ÅHNBERG (v):
          </note>
          <note>
            Herr talman! Jag ber att få tacka för svaret på min fråga.
          </note>
          <note>
            Jag är mycket glad över att statsrådet så tydligt ger uttryck
            för uppfattningen att ingen skall bli nekad vård på grund av att
            han eller hon inte har pengar vid vårdtillfället. Jag trodde också
            att detta var en självklarhet. Det var därför rätt upprörande
            när det visade sig att man på olika vårdcentraler i
          </note>
          <note>
            Stockholms läns landsting har olika rutiner för hur man skall
            bemöta människor som inte har pengar.
          </note>
          <note>
            Detta kan naturligtvis leda till bristande vård och onödigt lidande
            i den akuta vårdsituationen. Men i det långsiktiga perspektivet
            är det också mycket allvarligt att tilltron till det solidariska
            samhället undergrävs. Att veta att man kanske blir nekad vård
            av det skälet att man saknar pengar skapar en utsatthet, en oro
            och otrygghet som människor dagligen bär med sig, oavsett om de
            är i akut behov av vård eller inte. Det är därför mycket viktigt
            med markeringen att man inte skall kunna avvisas av ekonomiska
            skäl.
          </note>
          <note>
            När jag lyssnade på statsrådets svar och läste igenom det tyckte
            jag mig finna en bristande överensstämmelse mellan det som socialministern
            säger inledningsvis och det hon sedan redogör för när det gäller
            Stockholms läns landsting. I svaret sägs nämligen att den patient
            som inte har pengar inte skall kunna avvisas utan att läkare först
            har tittat på patienten. Det antyds att man i Stockholms läns
            landsting avvisar människor efter en hastig kontroll just av det
            skälet att de inte har pengar.
          </note>
          <note>
            Jag anser att det skall vara alldeles klart och tydligt, och
            jag hoppas att socialstyrelsen kommer att klargöra detta, att
            det faktum att man inte har pengar aldrig i sig kan vara ett skäl
            till att avvisa en vårdsökande.
          </note>
          <note>
            Anf. 62 Socialminister INGELA THALÉN
          </note>
          <note>
            (s):
          </note>
          <note>
            Herr talman! Det Annika Åhnberg sist sade är naturligtvis oerhört
            viktigt. Att man inte har dessa kronor med sig, eller en dryg
            hundralapp, vid det tillfället man behöver vård skall inte i sig
            vara avgörande. Vi vet dock att det i det praktiska arbetet från
            tid till annan kan vara så, att man kanske kan behöva välja vid
            en vårdtyngd vårdcentral. Men man skall inte neka någon vård om
            det verkligen är vård som krävs. Man skall alltså inte hänvisa
            till någon annan dag.
          </note>
          <note>
            Vi har ibland erfarenhet av att man från tid till annan kanske
            av andra skäl behöver ge signaler om att patienten skall vänta
            några dagar med att komma. Det kan finnas många olika skäl. Det
            kan vara fråga om känsliga infektioner och även andra saker kan
            spela in. Men det väsentligaste är: När man behöver akut vård
            skall man få den vården oavsett om man har med sig pengen eller
            inte.
          </note>
          <note type="speaker">
            Anf. 63 ANNIKA ÅHNBERG (v):
          </note>
          <note>
            Herr talman! Jag delar fullständigt den uppfattningen. Det kan
            naturligtvis från gång till annan finnas andra skäl som gör att
            man vill be en patient att återkomma en annan dag. Men just det
            faktum att man inte har pengar får aldrig i sig vara ett skäl
            att avvisa. Detta är viktigt och angeläget, och det är bra att
            det blev klargjort.
          </note>
          <note>
            Överläggningen var härmed avslutad.
          </note>
          <note>
            13 § Meddelande om svar på interpellation
          </note>
          <note>
            1990/91:160
          </note>
          <note>
            Anf. 64 Socialminister INGELA THALÉN
          </note>
          <note>
            (s):
          </note>
          <note>
            Herr talman! Med hänvisning till riksdagsordningen ber jag att
            få meddela att interpellation 1990/91:160 av Lars Ulander till
            bostadsminister Ulf Lönnqvist angående restriktioner för byggnadsverksamheten
            i
          </note>
          <note>
            Stockholm inte kommer att besvaras inom föreskriven tid på grund
            av att överenskommelse om lämplig tidpunkt för svaret inte har
            kunnat träffas. Interpellationen kommer att besvaras den 8
          </note>
          <note>
            april 1991.
          </note>
          <note>
            14 § Svar på fråga 1990/91:474 om Indiens begäran om rättshjälp
            i Boforsaffären
          </note>
          <note>
            Anf. 65 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Gudrun Schyman har frågat statsrådet Anita Gradin
            om regeringen är beredd att vidta åtgärder för att med anledning
            av en indisk begäran om rättshjälp i Boforsaffären påskynda överlämnandet
            av den information som den indiska regeringen har efterfrågat.
          </note>
          <note>
            Arbetet inom regeringen är så fördelat att det är jag som skall
            besvara frågan.
          </note>
          <note>
            Den indiska ambassaden överlämnade den 2 april förra året till
            utrikesdepartementet en framställning om rättshjälp i Boforsärendet.
          </note>
          <note>
            Framställningen kompletterades med en erforderlig översättning
            till svenska som överlämnades till utrikesdepartementet den 20
          </note>
          <note>
            april. Regeringen beslutade den 3 maj att överlämna framställningen
            till riksåklagaren för prövning enligt lagen (1975:295) om användning
            av vissa tvångsmedel på begäran av främmande stat.
          </note>
          <note>
            På riksåklagarens uppdrag har vissa frågor prövats av åklagarmyndigheten
            i Stockholm, som den 8
          </note>
          <note>
            februari i år överlämnade en redovisning till riksåklagaren.
            Enligt vad som upplysts mig kan riksåklagarens yttrande väntas
            inom kort.
          </note>
          <note>
            Jag vill påpeka att den indiska framställningen var synnerligen
            omfattande och delvis oklar. På indisk begäran har åklagarmyndigheten
            avvaktat vissa kompletteringar under ärendets gång. Indiska myndigheter
            har också genom åklagarmyndigheten i Stockholm underhand hållits
            underrättade om hur ärendet fortskridit.
          </note>
          <note>
            Ärendet bör således kunna avsluta inom en förhållandevis nära
            framtid. Det finns därför ingen anledning att nu vidta någon sådan
            åtgärd som
          </note>
          <note>
            Gudrun Schyman efterlyst.
          </note>
          <note type="speaker">
            Anf. 66 GUDRUN SCHYMAN (v):
          </note>
          <note>
            Herr talman! Jag skall be att få tacka så mycket för svaret,
            som reser en del nya frågor.
          </note>
          <note>
            Det första som är iögonenfallande är att kvarnarna -- vems de
            nu än är -- ibland mal väldigt långsamt. Jag undrar därför: Varför
            har det tagit från den 3 maj 1990 till den 8 februari 1991 för
            frågan att komma tillbaka till riksåklagaren sedan han hade lämnat
            den till åklagarmyndigheten i
          </note>
          <note>
            Stockholm? Det har alltså gått tio månader. Jag undrar varför
            det har gjort det, och om regeringen möjligen har stött på och
            undrat över att det har tagit så lång tid.
          </note>
          <note>
            Enligt de uppgifter som jag har fått rör det sig om två olika
            typer av papper som den indiska regeringen vill ha. Dels är det
            fråga om dokument som RÅ själv förfogar över och som RÅ själv
            kan besluta om man vill lämna ut eller inte, dels är det fråga
            om en del dokument av typ uppteckningar av samtal mellan svenska
            och indiska regeringsföreträdare som gjordes innan kontraktet
            slöts, t.ex. en promemoria om samtalet mellan Olof
          </note>
          <note>
            Palme och Radjiv Gandhi. De papperen fattar regeringen själv
            beslut om enligt de uppgifter som jag har fått. Jag skulle då
            vilja veta om regeringen är beredd att tillmötesgå den indiska
            regeringens begäran att få ta del av de pappren och få dem översända.
          </note>
          <note>
            Jag skulle vilja hänvisa till de utfästelser som tidigare har
            gjorts från olika regeringsföreträdare om att byken i den här
            affären skall tvättas offentligt och ordentligt. Jag hoppas att
            det kommer att bli så nu då.
          </note>
          <note>
            Anf. 67 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Den första frågan, varför det har tagit så lång
            tid för Stockholms åklagarmyndighet att besvara riksåklagarens
            frågor, kan jag inte svara på. Jag utgår från att det har att
            göra med att det är ett ganska komplicerat ärende och att åklagarmyndigheten
            i Stockholm har behövt den här tiden för att besvara riksåklagarens
            frågor.
          </note>
          <note>
            Den andra frågan måste jag besvara på följande vis:
          </note>
          <note>
            Den framställning som det handlar om var en framställning om
            beslag av vissa handlingar, dvs. ett användande av tvångsmedel
            på begäran av en främmande stat. Regeringens agerande hittills
            har helt följt den särskilda lag vi har på området, lagen om användning
            av vissa tvångsmedel. Enligt den skall man genast överlämna frågan
            till riksåklagaren, och det är vad regeringen har gjort.
          </note>
          <note type="speaker">
            Anf. 68 GUDRUN SCHYMAN (v):
          </note>
          <note>
            Herr talman! Jag skulle ändå vilja ha ett förtydligande när det
            gäller den typ av dokument som regeringen själv skall besluta
            om, t.ex. de samtalsuppteckningar som jag talade om. Enligt vad
            jag har fått uppgift om ingår också den typen av dokument i den
            indiska regeringens begäran.
          </note>
          <note>
            Eftersom regeringen själv fattar beslut om, huruvida man vill
            lämna över den typen av material, borde man väl i regeringen redan
            ha funderat över den frågan, om man inte ytterligare vill fördröja
            den här processen.
          </note>
          <note>
            Anf. 69 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Regeringen har inte haft anledning att överväga
            något annat än hanteringen av den framställning som förra året
            inkom, och den hanteringen sker nu hos riksåklagaren.
          </note>
          <note type="speaker">
            Anf. 70 GUDRUN SCHYMAN (v):
          </note>
          <note>
            Herr talman! Skall jag tolka det så att regeringen över huvud
            taget inte tänker ta ställning till de delar av den indiska begäran
            som jag talat om utan helt och hållet överlåta saken till riksåklagaren
            och därmed undandra sig ett eget ansvar i frågan?
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1990/91:489 om möjligheterna att göra närradioprogram
            under pågående straffverkställighet, m.m.
          </note>
          <note>
            Anf. 71 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Håkan Holmberg har frågat mig om det är tillåtet
            för en person som dömts till fängelse för hets mot folkgrupp att
            från fängelset göra nya radioprogram av det slag som han fällts
            för och om jag i så fall är beredd att överväga åtgärder för att
            minska möjligheterna för den fällde att nära nog omedelbart återuppta
            sin verksamhet i närradion.
          </note>
          <note>
            Det förbud mot censur som finns i radiolagstiftningen gäller
            också till förmån för personer som är intagna i kriminalvårdsanstalt.
            Det är därför inte lagenligt att på grund av innehållet i ett
            radioprogram som en intagen kan framställa inom anstalten hindra
            att det offentliggörs.
          </note>
          <note>
            En enskild person kan emellertid inte få tillstånd att sända
            i närradio. Det gäller oavsett om han är fri eller intagen i en
            kriminalvårdsanstalt.
          </note>
          <note>
            Enligt närradiolagen kan en förbudstid om högst ett år bestämmas
            när en sammanslutning på grund av yttrandefrihetsbrott fråntas
            sitt tillstånd att sända närradio. När den tiden har gått ut kan
            sammanslutningen ansöka om nytt tillstånd.
          </note>
          <note>
            Lagens möjlighet att bestämma en viss tid som skall förflyta
            innan ett nytt tillstånd kan ges är ett uttryck för en avvägning
            mellan motstående intressen. Å
          </note>
          <note>
            ena sidan står intresset av skydd mot brott, å den andra intresset
            av en så vid yttrandefrihet som möjligt.
          </note>
          <note>
            Utredningen om vissa frågor om närradio har nyligen föreslagit
            att förbudstiden i fall av bl.a. hets mot folkgrupp skall kunna
            utsträckas till fem år.
          </note>
          <note>
            Det är ännu för tidigt att säga hur det förslaget kommer att
            behandlas. Remissbehandlingen avslutades den 1 mars. Frågan övervägs
            för närvarande inom utbildningsdepartementet.
          </note>
          <note type="speaker">
            Anf. 72 HÅKAN HOLMBERG (fp):
          </note>
          <note>
            Herr talman! Jag får tacka Laila Freivalds för svaret.
          </note>
          <note>
            Det problem som ligger bakom den fråga som jag här har ställt
            är mycket betydande och kommer i morgon att debatteras från en
            annan utgångspunkt med anledning av ett yttrande från kulturutskottet,
            som har att handlägga närradiofrågor.
          </note>
          <note>
            Det är också riktigt, som justitieministern påpekar, att frågan
            om hur lång tid man skall kunna avstänga den som gör sig skyldig
            till hets mot folkgrupp i närradion för närvarande bereds inom
            regeringen.
          </note>
          <note>
            Att frågan har ställts också på det här sättet har sin grund
            i att ganska många torde ha reagerat med viss bestörtning på informationen,
            som jag tror har nått ut också till pressen, att den person som
            det här är fråga om -- den ansvarige för närradiosändaren
          </note>
          <note>
            Radio Islam, som har bedrivit den grövsta antisemitiska hets
            som vi känner till i vårt land sedan kriget -- offentligt har
            lovat att trotsa rättssamhällets bud genom att i sin cell, som
            han kryper in i i april månad, spela in program som sedan skall
            sändas i den återupptagna Radio Islam.
          </note>
          <note>
            Grundproblemet är att man i dag kan stänga av sändare bara i
            ett år genom beslut i närradionämnden. I detta fall har rättegången,
            som gick från tingsrätt till hovrätt, dragit ut så långt på tiden
            att avstängningen var slut när hovrätten väl hade fällt sin dom,
            och Radio Islam kunde alltså återuppta sin verksamhet. Det finns,
            vill jag understryka, utomordentligt starka skäl att se över de
            bestämmelser som gäller hur länge man skall stänga av sändare
            som ägnar sig åt denna mycket extrema form av rashets, som i det
            här fallet inte bara är hets mot invandrare i största allmänhet
            utan också måste beskrivas som rent nazistisk rashets.
          </note>
          <note>
            Jag vill alltså uppmana justitieministern att använda sitt inflytande
            för att få en skärpning till stånd.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1990/91:472 om tobaksreklam
          </note>
          <note type="speaker">
            Anf. 73 Industriminister RUNE MOLIN (s):
          </note>
          <note>
            Herr talman! Barbro Westerholm har frågat mig om jag som företrädare
            för statens ägarintresse i
          </note>
          <note>
            Procordia avser att vidta några åtgärder för att förhindra att
            koncernen i framtiden på liknande sätt kringgår eller överträder
            lagens regler mot tobaksreklam.
          </note>
          <note>
            Vad Barbro Westerholm åsyftar i sin fråga är att
          </note>
          <note>
            Procordia i samband med Vasaloppet skulle ha avvikit från konsumentverkets
            riktlinjer för marknadsföring av tobaksvaror (KOVFS 1986:2), som
            bl.a. innebär att reklam för märkesvaror inte får förekomma inom
            område där sportevenemang som är öppet för allmänheten går av
            stapeln.
          </note>
          <note>
            Enligt uppgift från Procordia var företaget huvudsponsor för
            Vasaloppet. Med detta följde en möjlighet att exponera Procordias
            eget och flera dotterbolags namn och varumärke bl.a. på skyltar
            vid startområdet och längs spåret. Svenska Tobaks
          </note>
          <note>
            AB samt dess produkter och varumärken ingår inte i detta sponsorsamarbete
            och har därför inte exponerats. Enligt vad Procordia uppgett har
            företaget sålunda inte gjort reklam för någon tobaksvara i samband
            med Vasaloppet.
          </note>
          <note>
            Jag utgår från att såväl Procordia som andra företag nu och i
            framtiden känner sitt ansvar och inte kringgår eller överträder
            gällande regler mot tobaksreklam.
          </note>
          <note type="speaker">
            Anf. 74 BARBRO WESTERHOLM (fp):
          </note>
          <note>
            Herr talman! Jag får tacka industriministern för svaret men ändå
            vill göra några kommentarer.
          </note>
          <note>
            Att jag har tagit upp frågan beror på det ansvar som jag tycker
            att staten här ikläder sig: Man har dels ställt upp på WHOs strategi
            att minska tobaksbruket, dels är man en av huvudägarna i
          </note>
          <note>
            Procordia, som ju omfattar Svenska Tobaks AB.
          </note>
          <note>
            Det är då extra viktigt att man följer de regler som gäller för
            marknadsföring av tobaksvaror.
          </note>
          <note>
            Det har väckt berättigat uppseende i sport- och hälsointresserade
            kretsar att Procordia som huvudsponsor faktiskt har exponerat
            sina varor. I
          </note>
          <note>
            programmet tar man upp både Blend och Borkum
          </note>
          <note>
            Riff och visar sin snusburk. Det som jag här håller upp är en
            dålig kopia av programmet.
          </note>
          <note>
            Jag menar att Procordia här har gått runt lagreglerna om tobaksreklam.
            Det agerandet stämmer med de riktlinjer som tobaksindustrin genom
            Infotab har utfärdat om hur man hanterar antitobaksgrupper: Utöver
            att misskreditera personer som arbetar för att minska rökningen
            skall man arbeta med annonsering i den form som är möjlig. Det
            är vad man har gjort här, tycker jag.
          </note>
          <note>
            Jag utgår, precis som industriministern säger, från att Procordia
            följer reglerna, och jag kommer att skicka Sören Gyll, Klaus Unger
            och konsumentverket kopia av protokollet från den här debatten.
            Därmed är jag nöjd. Tack!
          </note>
          <note type="speaker">
            Anf. 75 Industriminister RUNE MOLIN (s):
          </note>
          <note>
            Herr talman! Är det så att man inte har lämnat departementet
            korrekta uppgifter när vi har frågat utan bedrivit reklam omkring
            sina produkter är det naturligtvis anmärkningsvärt.
          </note>
          <note>
            Det kan ju vara så att det Barbro Westerholm visade upp är redaktionella
            inslag i programmet som Procordia inte är ansvarigt för utan möjligen
            den ansvarige utgivaren för den produkten. Under alla förhållanden
            är det så att om man har brutit mot gällande regler skall tillsynsmyndigheten
            naturligtvis se till att det åtgärdas.
          </note>
          <note type="speaker">
            Anf. 76 BARBRO WESTERHOLM (fp):
          </note>
          <note>
            Herr talman! Industriministern och jag är uppenbarligen överens
            om tagen, och det är jag nöjd med. Tack!
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1990/91:473 om behandlingen av ansökningar
            om svenskt medborgarskap
          </note>
          <note type="speaker">
            Anf. 77 Statsrådet MAJ-LIS LÖÖW (s):
          </note>
          <note>
            Herr talman! Statens invandrarverk har infört ett nytt förfarande
            vid behandling av ansökningar om svenskt medborgarskap i avsikt
            att förkorta handläggningstiden av dessa ärenden till mellan tre
            och fyra månader. Mot bakgrund härav har Birgitta
          </note>
          <note>
            Rydle frågat mig vilka åtgärder jag ämnar vidta för att obalansen
            i behandlingen av ansökningarna om svenskt medborgarskap skall
            kunna rättas till, eftersom hon tycker att det förefaller egendomligt
            att nya ansökningar skall behandlas före dem som legat i två år
            eller längre.
          </note>
          <note>
            Invandrarverket har under senare år haft en stor ärendetillströmning.
            Detta gäller både tillståndsoch medborgarskapsärenden. Antalet
            öppna medborgarskapsärenden var i december 1990 ca
          </note>
          <note>
            17 000 och väntetiden för inte förtursbehandlade ärenden minst
            22 månader.
          </note>
          <note>
            Enligt vad jag har inhämtat från invandrarverket har verket inrättat
            en särskild extrastyrka med uppgift att avarbeta äldre ärenden
            under tiden som ordinarie personal arbetar efter den nya modellen
            med kortare handläggningstider. Härigenom kommer nya ärenden att
            handläggas snabbare samtidigt som balansen klaras av inom rimlig
            tid.
          </note>
          <note>
            Invandrarverket räknar med att ha avarbetat balanserna om drygt
            ett år.
          </note>
          <note type="speaker">
            Anf. 78 BIRGITTA RYDLE (m):
          </note>
          <note>
            Herr talman! Jag tackar invandrarministern för svaret. Det innehåller
            precis de uppgifter som jag själv har fått från invandrarverket.
          </note>
          <note>
            Bakgrunden till min fråga är att en person som har bott i Sverige
            i 18 år nu, som är gift med en svensk, som har tre barn som är
            svenska medborgare och som talar bättre svenska än många infödda
            svenskar gör ännu inte har fått någon reaktion från invandrarverket,
            fastän hon lämnade in sin ansökan om svenskt medborgarskap den
            26 juni
          </note>
          <note>
            1989.
          </note>
          <note>
            Man blir minst sagt upprörd när man får veta att invandrarverket
            har en balans -- låt oss hellre kalla det en obalans -- om 17
            000 ärenden, av vilka en del är två år gamla eller t.o.m. ännu
            äldre. Nog borde regeringen kunna visa sin goda vilja och ingripa
            på något sätt! Ni är väl ändå intresserade av att tillmötesgå
            önskemålen från dem som vill bli svenska medborgare?
          </note>
          <note>
            Jag skulle också vilja ställa en fråga med anledning av uppgiften
            i svaret om att det förekommer förtursbehandling av ärenden: Det
            står bl.a. i lagparagraferna om svenskt medborgarskap att den
            som är gift med svensk medborgare på något sätt kan få förtur.
            Är det riktigt?
          </note>
          <note type="speaker">
            Anf. 79 Statsrådet MAJ-LIS LÖÖW (s):
          </note>
          <note>
            Herr talman! Jag kan bara konstatera att invandrarverket uppenbarligen
            självt också tyckt att det har varit oacceptabelt att man har
            blivit stående med 17 000 ärenden, varav en del är gamla.
          </note>
          <note>
            Det är därför man har infört nya rutiner för de ärenden som kommer
            in. Det är då viktigt att de ärendena inte blir liggande längst
            bak i kön. Men man har också inrättat en extra styrka -- och naturligtvis
            också begärt medel för det från regeringen -- för att kunna beta
            av mängden av gamla ärenden. Jag tycker att det visar att invandrarverket
            också har bedömt att det finns anledning att göra någonting åt
            det här, säkert på samma grunder som Birgitta Rydle.
          </note>
          <note type="speaker">
            Anf. 80 BIRGITTA RYDLE (m):
          </note>
          <note>
            Herr talman! Det är riktigt att det finns en ny styrka som skall
            direkthandlägga ärenden när de kommer från polisen. Det skall
            bli en väntetid på högst fyra månader. Men vilket råd vill invandrarministern
            ge dem som på det sättet nu verkligen blir förbigångna, dem som
            nu får vänta till sommaren 1992 på att få sina ansökningar behandlade
            medan de nya ansökningarna blir klara på fyra månader? Skall de
            som nu väntat så länge återkalla sin tidigare ansökan och lämna
            in en ny för att få den direkthandlagd?
          </note>
          <note type="speaker">
            Anf. 81 Statsrådet MAJ-LIS LÖÖW (s):
          </note>
          <note>
            Herr talman! Återigen: Man inför nya rutiner för att det i fortsättningen
            inte skall uppstå så här långa väntetider. Då är det självklart
            att man måste arbeta efter de rutinerna när det gäller de nya
            ärendena. Men dessutom har man alltså tillsatt en extra styrka
            som skall arbeta med de gamla ärendena. Jag kan inte förstå annat
            än att det är det enda sätt som man kan hantera det här på, om
            man vill göra någonting åt problemet. Det skulle vara helt oacceptabelt,
            tycker jag, att nu återigen bygga upp nya balanser med de nya
            ärendena.
          </note>
          <note type="speaker">
            Anf. 82 BIRGITTA RYDLE (m):
          </note>
          <note>
            Herr talman! En rak fråga till invandrarministern:
          </note>
          <note>
            Nog anser väl invandrarministern att det är en skriande orättvisa
            att de som mycket senare ansökt om svenskt medborgarskap skall
            få sina ansökningar behandlade före dem som har väntat i två år
            eller mer?
          </note>
          <note type="speaker">
            Anf. 83 Statsrådet MAJ-LIS LÖÖW (s):
          </note>
          <note>
            Herr talman! Jag tycker att det vore mycket olyckligt om vi byggde
            upp nya balanser när man nu har hittat nya rutiner. Jag kan bara
            försäkra dem som har väntat länge att den extra styrka som nu
            har satts in är tillsatt enbart för att möta deras berättigade
            krav att få sin ansökan behandlad så fort som möjligt.
          </note>
          <note type="speaker">
            Anf. 84 BIRGITTA RYDLE (m):
          </note>
          <note>
            Herr talman! Då tycker jag att den extra styrkan skulle göras
            betydligt större, så att man kunde hinna med att behandla de ärenden
            som väntar tidigare än senast under sommaren 1992. Jag tycker
            faktiskt att det är otillständigt av invandrarverket att på det
            här sättet behandla människor som har bott länge i Sverige och
            som inget högre önskar än att bli svenska medborgare. Det är otillständigt
            att låta dem vänta så länge som de får!
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1990/91:484 om asyl för personer som förföljs
            på grund av sin religion
          </note>
          <note type="speaker">
            Anf. 85 Statsrådet MAJ-LIS LÖÖW (s):
          </note>
          <note>
            Herr talman! Mot bakgrund av ett enskilt ärende har Görel Bohlin
            frågat mig om det är mer motiverat att låta människor förföljda
            för sin politiska övertygelse stanna i Sverige än att låta dem
            som förföljs för sin kristna tro stanna här.
          </note>
          <note>
            Som Görel Bohlin vet är jag på grund av sekretessbestämmelser
            förhindrad att närmare gå in på enskilda ärenden här i kammaren.
          </note>
          <note>
            Utgångspunkten för bedömningen av en asylansökan är FNs flyktingkonvention.
            Denna ger skydd åt den som befinner sig utanför det land i vilket
            han är medborgare därför att han känner välgrundad frukan för
            förföljelse på grund av sin ras, nationalitet, tillhörighet till
            en viss samhällsgrupp eller på grund av sin religiösa eller politiska
            uppfattning. Detta finns också inskrivet i utlänningslagen. Någon
            åtskillnad vid bedömningen av förföljelse på grund av politisk
            eller religiös övertygelse görs således inte.
          </note>
          <note type="speaker">
            Anf. 86 GÖREL BOHLIN (m):
          </note>
          <note>
            Herr talman! Jag tackar invandrarministern för svaret. Mot bakgrund
            av ett enskilt ärende vill jag ställa en principiell fråga om
            den religiösa övertygelsen som grund för asyl. Jag vet att religiös
            övertygelse kan utgöra grund för beviljande av asylansökan. Detta
            står inskrivet i lagstiftningen.
          </note>
          <note>
            Frågan är då om de rapporter som kommer om människor som blir
            förföljda på grund av sin religiösa tro accepteras. Sådana rapporter
            kommer från Turkiet, och de kommer från Amnesty
          </note>
          <note>
            International och från kyrkorna.
          </note>
          <note>
            Det enskilda fall som jag tar upp i min fråga rör en familj som
            kommer från en by som helt och hållet har tömts på kristna invånare.
            Alla deras släktingar och vänner finns i Sverige. Närboende i
            andra byar intill har tvingats följa med i religionsundervisning
            enligt islams lära. Har de på något sätt protesterat, så har de
            slagits av lärare och av kamrater. Personer förföljs, diskrimineras
            och har inte tillgång till de arbetsuppgifter som normalt skulle
            finnas för personer med samma utbildning och samma förmåga. Det
            förekommer alltså i Turkiet en smygdiskriminering förutom den
            rena förföljelsen.
          </note>
          <note>
            Jag skulle gärna vilja höra hur invandrarministern ser på detta.
            Finns det möjlighet att kontrollera dessa uppgifter, som även
            jag kan vidarebefordra?
          </note>
          <note>
            Är man i så fall beredd att ompröva ställningstagandena beträffande
            dessa kristna grupper?
          </note>
          <note>
            Man kan också se på denna fråga mot bakgrund av den förändring
            som har skett efter utbrottet av kriget i Mellanöstern. Detta
            har medfört en allt hårdare attityd gentemot kristna.
          </note>
          <note type="speaker">
            Anf. 87 Statsrådet MAJ-LIS LÖÖW (s):
          </note>
          <note>
            Herr talman! Jag kan försäkra Görel Bohlin att vi följer utvecklingen
            på alla områden som rör förföljelse av olika grupper i de länder
            som våra asylsökande kommer från. Inte minst gäller det de nu
            diskuterade länderna, eftersom vi har stora grupper asylsökande
            från länder i Gulfregionen och
          </note>
          <note>
            Mellanöstern.
          </note>
          <note>
            Till bilden skall självfallet alla typer av förföljelse räknas.
            Å andra sidan vill jag påpeka att det handlar om förföljelse.
            Diskriminering som sådan ger inte rätt till asyl i Sverige.
          </note>
          <note>
            Görel Bohlin bygger sin fråga på ett enskilt ärende, och jag
            har förståelse för detta. Jag kan tyvärr inte gå in i de enskilda
            ärendena och argumentera utifrån dem, även om jag ibland från
            den här talarstolen väldigt gärna skulle vilja göra det.
          </note>
          <note type="speaker">
            Anf. 88 GÖREL BOHLIN (m):
          </note>
          <note>
            Herr talman! Jag tog det enskilda ärendet som ett exempel. Det
            finns hundratals, tusentals ärenden som kan styrkas av rapporter
            som kommit genom
          </note>
          <note>
            Amnesty och genom kyrkan.
          </note>
          <note>
            Det borde i sådana här fall i så fall även finnas en annan orsak
            till en generös bedömning. Just i det här ärendet är det frågan
            om en totalt isolerad familj, vars hela släktingskara, vars alla
            anhöriga redan finns i Sverige. Redan utifrån humanitära synpunkter
            borde man alltså i större utsträckning kunna göra en generös bedömning.
          </note>
          <note type="speaker">
            Anf. 89 Statsrådet MAJ-LIS LÖÖW (s):
          </note>
          <note>
            Herr talman! Jag skulle på rak arm kunna räkna upp minst tio
            olika grupper av människor som det bara under det här året från
            olika ledamöter i kammaren har framförts önskemål om att just
            de av humanitära skäl skall få en generös bedömning.
          </note>
          <note>
            Om det huvudsakliga skälet i detta fall, Görel
          </note>
          <note>
            Bohlin, är att hela släkten redan finns i Sverige, skall man
            enligt min mening ansöka om uppehållstillstånd utifrån de skälen
            och hänvisa till anknytningen. Men detta gör man i så fall från
            sitt hemland.
          </note>
          <note>
            Jag menar dessutom att det faktum att vi nu har så många människor
            från denna grupp i Sverige ändå tyder på att vi tid efter annan
            har tagit i beaktande den förföljelse som har skett gentemot gruppen
            i fråga. Det är ju av den anledningen det sedan tidigare finns
            så många av dem här. Bara detta faktum tyder enligt min mening
            på att vi faktiskt tar hänsyn även till dessa skäl.
          </note>
          <note type="speaker">
            Anf. 90 GÖREL BOHLIN (m):
          </note>
          <note>
            Herr talman! Samtidigt som de svenska reglerna för flyktinginvandring
            har skärpts har situationen för detta slag av flyktingar förvärrats.
            Genom att den islamska läran har blivit statsreligion har detta
            även i mycket hög grad blivit en politisk fråga. Det är väldigt
            svårt för denna grupp av människor att söka skydd hos statsmakten;
            de får helt enkelt inte något skydd.
          </note>
          <note>
            Jag vädjar därför till invandrarministern att göra en annan och
            generösare bedömning i detta slag av ärende.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1990/91:482 om nya uppgifter för primär- och
            landstingskommunerna
          </note>
          <note>
            Anf. 91 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Birger Andersson har frågat mig om jag anser att
            finansieringen av de för kommunerna kostnadskrävande förslag som
            läggs fram i olika propositioner är i överensstämmelse med följande
            citat ur bil. 9 till budgetpropositionen 1991.
          </note>
          <note>
            Där står bl.a.: ''Kommuner och landsting åläggs inte nya uppgifter
            utan att de samtidigt ges möjlighet att finansiera eventuella
            nya åtaganden med andra medel än höjda skatter.''
          </note>
          <note>
            I går redovisade jag här i riksdagen min syn på denna fråga med
            anledning av en interpellation av
          </note>
          <note>
            Åke Wictorsson. Jag anförde då bl.a. att jag anser att de förslag
            som regeringen lägger fram under budgetåret 1990/91 står i överensstämmelse
            med det nyss nämnda citatet.
          </note>
          <note type="speaker">
            Anf. 92 BIRGER ANDERSSON (c):
          </note>
          <note>
            Herr talman! Jag tackar finansministern för svaret.
          </note>
          <note>
            Bakgrunden till min fråga är att det, i samband med att budgetpropositionen
            kom till, förekom överläggningar mellan regeringen, finansdepartementet
            och Svenska kommunförbundet och Landstingsförbundet.
          </note>
          <note>
            Därefter har regeringen lagt fram flera propositioner som innebär
            kraftigt ökade kommunala kostnader. Detta tror jag att finansministern
            och jag är överens om.
          </note>
          <note>
            Jag har träffat många upprörda kommunalpolitiker, som reagerar
            starkt över att kommunerna får allt större kostnader. Staten vältrar
            tydligen över det man inte klarar själv när det gäller statens
            ekonomi. Jag förmodar att även finansministern träffar en hel
            del kommunalpolitiker.
          </note>
          <note>
            Jag vill fråga finansministern: Vilka åtaganden gjorde regeringen
            och vilka löften gav regeringen till Kommunförbundet och Landstingsförbundet
            i samband med de överläggningar som ägde rum i anslutning till
            arbetet med budgetpropositionen?
          </note>
          <note>
            Anf. 93 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Även jag träffar många kommunalpolitiker och har
            givande diskussioner med dem i frågor som gäller kommunal ekonomi
            och statens ekonomi. I de överläggningar vi har haft har vi för
            ledningarna för Kommun- och
          </note>
          <note>
            Landstingsförbunden- redovisat de ståndpunkter som finns angivna
            i budgetpropositionen.
          </note>
          <note type="speaker">
            Anf. 94 BIRGER ANDERSSON (c):
          </note>
          <note>
            Herr talman! Jag har tillgång till en ledare i
          </note>
          <note>
            Svenska kommunförbundets tidskrift, och jag skall be att få citera
            ett par rader ur den. Rubriken lyder
          </note>
          <note>
            ''Kommuner drabbas hårt av löftesbrott'', och artikeln fortsätter:
          </note>
          <note>
            ''Under den korta tid som gått sedan regeringen lovade att inte
            lägga nya kostnadskrävande uppgifter på kommunerna, har den hunnit
            komma med en rad förslag, propåer och utspel, som alla försämrar
            kommunernas ekonomi.''
          </note>
          <note>
            Under en bild av finansministern står vidare:
          </note>
          <note>
            ''Skattestopp och tvångsindragningar för kommunerna, men i gengäld
            inga nya kostnadskrävande uppgifter. Det lovade finansministern
            i januari. Är löftet redan glömt?''
          </note>
          <note>
            Jag vill fråga finansministern: Är denna beskrivning helt felaktig?
          </note>
          <note>
            Anf. 95 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Jag läser många beskrivningar i olika tidskrifter
            där man presenterar synpunkter på regeringen och finansministern.
            Det är inte allt som är guld som glimmar. Det tillhör journalisters
            rättigheter att få vara kritiska, och jag känner inte något behov
            av att ta på mig all den kritik jag läser i tidningarna.
          </note>
          <note>
            Jag har i mina svar i går och i dag gjort en samlad bedömning
            av relationen mellan staten och kommunerna när vi ser till uppgifter,
            finansiering och de lättnader vi ger i form av exempelvis avreglering.
            Den linjen tänker jag vidhålla. I den ligger en betydande möjlighet
            för kommunerna att få ut mer för pengarna.
          </note>
          <note>
            Jag tror att jag kan känna mig ganska lugn när det gäller redovisningen
            och utvecklingen av den kommunala ekonomin, i varje fall vad gäller
            detta och nästa år. Vi återkommer i kompletteringspropositionen
            med ytterligare uppgifter om detta.
          </note>
          <note type="speaker">
            Anf. 96 BIRGER ANDERSSON (c):
          </note>
          <note>
            Herr talman! Kan jag av finansministerns svar dra den slutsatsen
            att regeringen inte gjorde några åtaganden eller gav några löften
            och att den här beskrivningen är helt felaktig? Jag tror givetvis
            finansministern på hans ord, men jag är ändå litet förvånad över
            att Kommunförbundets och
          </note>
          <note>
            Landstingsförbundets företrädare så platt lade sig till marken
            i de överläggningarna.
          </note>
          <note>
            I finansdepartementets bilaga till budgetpropositionen står att
            kommuner och landsting skall ges möjlighet att finansiera eventuella
            nya åtaganden ''med andra medel än höjda skatter''. Om jag förstår
            det hela rätt avses med detta effektiviseringar. Är det rätt uppfattat?
          </note>
          <note>
            Anf. 97 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Svaret är ja.
          </note>
          <note type="speaker">
            Anf. 98 BIRGER ANDERSSON (c):
          </note>
          <note>
            Herr talman! Då vill jag bara fråga: Hur skall kommunerna kunna
            göra några effektiviseringar i anslutning till propositionen om
            det särskilda bostadstillägget för pensionärer?
          </note>
          <note>
            Anf. 99 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Den frågan ligger utöver vad som ingick i behandlingen
            av budgetpropositionen. Vi har när det gäller den frågan tagit
            hänsyn till behov som har uppstått, och vi har i den frågan försökt
            hitta en med hänsyn till statens och kommunernas ansvar rimlig
            lösning.
          </note>
          <note type="speaker">
            Anf. 100 BIRGER ANDERSSON (c):
          </note>
          <note>
            Herr talman! Detta är en proposition som enligt min uppfattning
            helt och hållet beror på regeringens skatte- och bostadspolitik.
            Jag är av den bestämda uppfattningen att regeringen i denna fråga
            borde ta hela kostnadsansvaret. Det är inte riktigt just av regeringen
            att överlämna en del av kostnadsansvaret på kommunerna just när
            det gäller den propositionen.
          </note>
          <note>
            Däremot kan jag hålla med om att det i vissa andra sammanhang
            kan vara nödvändigt att kommunerna hjälper till med effektiviseringar
            av olika slag. Men när det gäller vissa propositioner borde regeringen
            ta hela kostnadsansvaret. Delar finansministern min uppfattning?
          </note>
          <note>
            Anf. 101 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Jag tycker att den uppläggning som regeringen har
            redovisat är rimlig. Propositionen är nu överlämnad till riksdagen,
            och vi får i debatten med anledning av den tillfälle att argumentera
            kring detta.
          </note>
          <note>
            Man skall enligt min uppfattning vara på det klara med att utvecklingen
            i fråga om bostäderna hänger samman med kostnadsutvecklingen.
            Det är inte skattereformen utan andra faktorer som ligger bakom.
            Det finns på den punkten sedan länge en fördelning av kostnadsansvaret
            mellan kommuner och landsting.
          </note>
          <note>
            Vi har sagt att vi nu vill se över hela frågan om de kommunala
            bostadstilläggen, och det kommer att tillsättas en utredning för
            att hitta en ny uppläggning, så att det i fortsättningen blir
            fråga om en ny ansvarsfördelning mellan stat och kommuner.
          </note>
          <note type="speaker">
            Anf. 102 BIRGER ANDERSSON (c):
          </note>
          <note>
            Herr talman! De kommunalpolitiker jag träffar är väl medvetna
            om att de måste hjälpa till att sanera
          </note>
          <note>
            Sveriges ekonomi, men de är inte beredda att ta hela ansvaret.
            Jag har här givit exempel på en proposition för vilken enligt
            min uppfattning staten borde ta hela ansvaret, och jag har i denna
            fråga samma uppfattning som de kommunalpolitiker som har talat
            med mig. Jag menar därför att finansministern i fortsättningen
            bör tänka på att det i fråga om vissa av de propositioner som
            läggs fram är nödvändigt att staten tar hela kostnadsansvaret.
          </note>
          <note>
            Anf. 103 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Vi har också här i kammaren ett ansvar för statens
            finanser och för den samhällsekonomiska balansen. Innan man lovar
            ut några nya utgifter skall man ha klart för sig hur dessa skall
            finansieras. Jag har inte sett några förslag på finansiering av
            de ökade kostnader som skulle bli följden om man ändrade på den
            fördelning som regeringen har föreslagit. Detta är enligt min
            mening ett minimum av ansvar som man bör visa.
          </note>
          <note>
            Jag tror också att det för kommunernas del är oerhört viktigt
            att vi återskapar balansen i samhällsekonomin, får ned inflationstakten
            och därmed åtgärdar det som mest plågar kommunerna. Jag har mycket
            höga ambitioner när det gäller att varaktigt få ned inflationen
            så att kommunernas ekonomi kan saneras.
          </note>
          <note type="speaker">
            Anf. 104 BIRGER ANDERSSON (c):
          </note>
          <note>
            Herr talman! Jag skulle vilja rekommendera finansministern att
            tala litet mer med kommunalpolitiker av olika politisk färg, kanske
            i synnerhet med finansministerns egna partikamrater, de socialdemokratiska
            kommunalråden. Många av dem har i den här frågan samma uppfattning
            som jag.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1990/91:485 om kommunernas ansvar för sysselsättningen
          </note>
          <note>
            Anf. 105 Arbetsmarknadsminister MONA
          </note>
          <note type="speaker">
            SAHLIN (s):
          </note>
          <note>
            Herr talman! Mona Saint Cyr har, med anledning av att jag vid
            ett besök i Östergötland skulle ha sagt att det är kommunernas
            ansvar att ordna sysselsättningen då företag läggs ner eller flyttar,
            frågat mig om detta är en ny policy från regeringens sida.
          </note>
          <note>
            Låt mig först säga att jag vid mitt besök i
          </note>
          <note>
            Östergötland aldrig har sagt, att det är kommunernas ansvar att
            ordna sysselsättningen då företag läggs ner eller flyttar. Svaret
            på frågan är alltså kort och gott nej.
          </note>
          <note>
            Vid företagsnedläggelser har staten såväl arbetsmarknadspolitiska
            som regionalpolitiska instrument till sitt förfogande för att
            söka ordna sysselsättningen. Men att ta fram själva kunskapen
            om behoven, när det gäller att regionalt bredda basen för en arbetsmarknad
            och därmed både rädda och öka sysselsättningen på en ort, måste
            göras regionalt. Samordning mellan olika länsorgan, kommuner,
            företag och fackliga organisationer måste därför komma till stånd
            för att bl.a. analysera inom vilka branscher näringslivet kan
            breddas för att därigenom bli mindre konjunkturkänsligt i framtiden.
          </note>
          <note>
            Det är naturligtvis utomordentligt viktigt att en i detta sammanhang
            drabbad kommun är med i en sådan samordning.
          </note>
          <note type="speaker">
            Anf. 106 MONA SAINT CYR (m):
          </note>
          <note>
            Herr talman! Jag tackar statsrådet för svaret och för klargörandet
            av att det tydligen inte föreligger någon ny princip när det gäller
            ansvarsfördelningen mellan kommuner och regering.
          </note>
          <note>
            Åtskilliga kommunalmän i Östergötland höjde på ögonbrynen i samband
            med att de blev delaktiga av det här uttalandet. De fick ett intryck
            av att det var fråga om regeringen på kommunerna och kommunerna
            på företagen -- i likhet med katten på råttan och råttan på repet-leken.
            Och det var ju inte särskilt uppmuntrande.
          </note>
          <note>
            Det blev egentligen inte bättre. Detta är vad som har stått i
            pressen, och såvitt det har blivit mig rätt berättat -- och det
            tror jag, eftersom jag har fått det från tillförlitligt håll,
            även från partikamrater till statsrådet -- har vad som sades i
          </note>
          <note>
            Norrköpingsstudion sedan upprepats för dem som har blivit arbetslösa
            i Horn.
          </note>
          <note>
            Det har alltså förekommit i tidningar och i radio.
          </note>
          <note>
            Kommuninvånarna har intygat det, och kommunalrådet gjorde det
            så sent som i fullmäktigesammanträdet i går kväll. Även på arbetsförmedlingen
            har man bekräftat detta uttalande. Detta gör att man blir litet
            förvånad, och det är därför jag har ställt min fråga.
          </note>
          <note>
            Jag är helt införstådd med att man skall samordna olika insatser
            mellan länsorgan, kommuner och företag. Men det har framkommit
            ytterligare ett påstående, och jag kanske kan passa på att kontrollera
            sanningshalten i det. Statsrådet lär också ha sagt att det i första
            hand är kommunernas ansvar och att kommunerna sedan skall trycka
            på företagen, eftersom dessa har det slutliga ansvaret.
          </note>
          <note>
            Det kunde vara intressant att få en kommentar till detta, eftersom
            man frågar sig vilka instrument kommunerna har för att trycka
            på företagen.
          </note>
          <note>
            Anf. 107 Arbetsmarknadsminister MONA
          </note>
          <note type="speaker">
            SAHLIN (s):
          </note>
          <note>
            Herr talman! Vid det här besöket i Östergötland hade jag en mycket
            bra diskussion med många kommunalpolitiker och med företrädare
            för många fackliga organisationer och företag. Allt som står i
            tidningarna är inte sant. Jag reagerade också på en artikel i
            Östgöta Correspondenten där det just sades att lösningen finns
            i kommunen.
          </note>
          <note>
            Jag försöker alltid föra diskussioner med kommuner, fackliga
            organisationer och företag när jag är ute i landet. I den här
            speciella diskussionen, som jag fortfarande anser var mycket positiv,
            sade jag att kunskapen om hur Ödeshög eller Horn skall utvecklas
            finns i Ödeshög resp. Horn. Kommunen, de fackliga organisationerna
            och företagen skall med hjälp av länsstyrelsen och länsarbetsnämnden
            söka sig fram till vad man vill utveckla och hur man skall använda
            de resurser som staten skall ställa till förfogande i enlighet
            med det ansvar som staten har när det gäller arbetsmarknadspolitiken
            och regionalpolitiken.
          </note>
          <note>
            Det är i detta avseende som jag har sett brister på många håll
            ute i landet. Man har inte något forum och inte heller några former
            för denna samordning.
          </note>
          <note>
            Man tänker inte tillräckligt på hur man skall kunna bredda arbetsmarknaden
            i regionen för att bli mindre känslig för svängningar i konjunkturen.
            Om man är väldigt ensidigt beroende av en sektor och arbetsmarknaden
            i den sektorn viker, är det farligt, och då drabbar det hårt.
          </note>
          <note>
            Jag vill att arbetsmarknadspolitiken i ännu högre grad skall
            kunna hjälpa till att åstadkomma denna breddning. Det tycker jag
            vi hade mycket bra diskussioner om både i Ödeshög och i det telefonväkteri
            som Mona Saint Cyr talade om. Det sades inte att Horn själv skall
            lösa alla sina problem, men vi i Stockholm sitter inte inne med
            alla lösningar. Regeringen har en del av ansvaret för att se till
            att det finns resurser, men idéerna och förutsättningarna känner
            man bäst till lokalt. Det trodde jag inte var någon konstig sanning.
          </note>
          <note type="speaker">
            Anf. 108 MONA SAINT CYR (m):
          </note>
          <note>
            Herr talman! I fråga om att trycka på företag har jag personligen
            dåliga erfarenheter från min hemkommun, Kisa, när det gällde lokaliseringen
            av postgirots stansfilial en gång i tiden. Då var det staten som
            lade ned ett stort företag med kvinnlig arbetskraft. Det skedde
            med fackets benägna bistånd, eftersom facket i Stockholm föredrog
            att ha jobben där. Det fick till resultat att en mängd unga kvinnor
            i min lilla kommun förlorade sina arbeten. Det var mycket tragiskt
            för dessa kvinnor.
          </note>
          <note>
            Inte ens om arbetsgivaren är staten har vi alltså någon garanti
            för att man handlar rätt. Situationen i Kisa blev mycket svår
            och brydsam.
          </note>
          <note>
            Vi har på moderat håll ofta sagt att vi vill att den offentliga
            sektorn skall ha konkurrens. I min kommun finns de flesta arbetstillfällena
            just inom den offentliga sektorn -- inom hälso- och sjukvården,
            barnomsorgen och äldreomsorgen.
          </note>
          <note>
            Där skulle det kunna betyda en del om vi fick alternativ till
            de offentliga monopolen.
          </note>
          <note>
            Överläggningen var härmed avslutad.
          </note>
          <note>
            21 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1990/91:117 till konstitutionsutskottet
          </note>
          <note>
            1990/91:136 till näringsutskottet
          </note>
          <note>
            Motionerna
          </note>
          <note>
            1990/91:So55--So57 till socialutskottet
          </note>
          <note>
            22 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1990/91:KU33
          </note>
          <note>
            23 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1990/91:104 Vissa ändringar i reglerna om immunitet och privilegier
          </note>
          <note>
            1990/91:142 Handel och tjänster på värdepappersmarknaden, m.m.
          </note>
          <note>
            1990/91:155 Lag om ändring i jordförvärvslagen
          </note>
          <note>
            (1979:230), m.m.
          </note>
          <note>
            Skrivelse
          </note>
          <note>
            1990/91:101 ILOs konvention om ursprungsfolk och stamfolk i självstyrande
            länder
          </note>
          <note>
            Konstitutionsutskottets betänkande
          </note>
          <note>
            1990/91:23 Ersättare för justitieråd och regeringsråd
          </note>
          <note>
            Trafikutskottets betänkande
          </note>
          <note>
            1990/91:TU18 Transportrådets
          </note>
          <note>
            1990/91:TU20 Luftfartsverkets verksamhet under perioden 1990--1993,
            m.m.
          </note>
          <note>
            24 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 25 mars
          </note>
          <note>
            1990/91:493 av Jens Eriksson (m) till industriministern om utvinning
            av sand m.m. från havsbotten:
          </note>
          <note>
            I samband med gränsdragningen i Kattegatt beviljades Sverige
            tillstånd för två danska företag för att utvinna sand, grus och
            sten på den svenska kontinentalsockeln i Kattegatt. Detta har
            förorsakat stora bottenskador under den tid utvinningen pågått
            och som blir bestående kanske för all framtid.
          </note>
          <note>
            Dessa företag söker nu genom svenska företag att få fortsätta
            med utvinningen på svenskt område vid stora Middelgrund.
          </note>
          <note>
            Har industriministern för avsikt att låta förstörelsen av havsbotten
            på svenskt område fortsätta?
          </note>
          <note>
            1990/91:494 av Håkan Holmberg (fp) till miljöministern om en
            nationalpark vid
          </note>
          <note>
            Färnebofjärden:
          </note>
          <note>
            Området kring Färnebofjärden i Dalälvens nedre lopp är i dag
            en orörd biotop med ett unikt djurliv.
          </note>
          <note>
            Här finns bl.a. den utrutningshotade vitryggiga hackspetten,
            den sällsynta gråspetten, havsörn, lovdjur och utter samt ovanliga
            insekter, svampar och lavar. Få områden kan vara mer lämpade att
            göra till nationalpark än detta.
          </note>
          <note>
            Men planerna på att göra området till nationalpark hotas i dag
            genom att regeringen i sin budgetproposition vill skära bort en
            femtedel av de
          </note>
          <note>
            100 milj.kr. som varje år lämnas till naturvårdsverket för markförvärv
            inom planerade nationalparker och naturreservat. Risken är nu
            betydande att en större markinlösen som planerades under 1991
            inte kan äga rum samt att skogsägare i området ser sig tvungna
            att börja avverka eftersom de kanske inte får någon ersättning
            för sin sparade skog.
          </note>
          <note>
            Situationen är nu mycket oroande. Att, som regeringen gjort,
            kalla indragningen av medel för en ''tillfällig'' åtgärd hjälper
            inte. Det är nu som hotet finns.
          </note>
          <note>
            Mot bakgrund av det ovan anförda vill jag fråga statsrådet Birgitta
            Dahl:
          </note>
          <note>
            Vilka åtgärder är regeringen beredd att vidta för att i år se
            till att området vid Färnebofjärden räddas som kommande nationalpark?
          </note>
          <note>
            25 § Kammaren åtskildes kl. 16.33.
          </note>
          <note>
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
